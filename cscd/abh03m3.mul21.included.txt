

 akusalamūlaṃ  paṭisandahati kusalamūlanti āmantā yā akusalassa uppādāya āvaṭṭanā paṇidhi sāva kusalassa uppādāya āvaṭṭanā paṇidhīti na hevaṃ vattabbe
akusalamūlaṃ paṭisandahati kusalamūlaṃ na vattabbaṃ  yā akusalassa uppādāya āvaṭṭanā paṇidhi sāva kusalassa uppādāya āvaṭṭanā paṇidhīti āmantā kusalaṃ anāvaṭṭentassa  uppajjati   appaṇidahantassa uppajjatīti na hevaṃ vattabbe nanu kusalaṃ āvaṭṭentassa uppajjati paṇidahantassa uppajjatīti āmantā hañci kusalaṃ āvaṭṭentassa uppajjati paṇidahantassa uppajjati no ca vata re vattabbe  akusalamūlaṃ paṭisandahati kusalamūlanti
 akusalamūlaṃ paṭisandahati kusalamūlanti āmantā akusalamūlaṃ ayoniso manasikaroto uppajjatīti āmantā kusalaṃ ayoniso manasikaroto uppajjatīti na hevaṃ vattabbe nanu kusalaṃ yoniso manasikaroto uppajjatīti āmantā hañci kusalaṃ yoniso manasikaroto uppajjati no ca vata re vattabbe  akusalamūlaṃ paṭisandahati kusalamūlanti
akusalamūlaṃ paṭisandahati kusalamūlanti āmantā kāmasaññāya anantarā nekkhammasaññā uppajjati byāpādasaññāya anantarā abyāpādasaññā uppajjati vihiṃsāsaññāya anantarā avihiṃsāsaññā uppajjati byāpādassa  anantarā mettā uppajjati vihiṃsāya anantarā karuṇā uppajjati aratiyā anantarā muditā uppajjati paṭighassa anantarā upekkhā uppajjatīti na hevaṃ vattabbe
 kusalamūlaṃ  paṭisandahati akusalamūlanti āmantā yā kusalassa uppādāya āvaṭṭanā paṇidhi sāva akusalassa uppādāya  āvaṭṭanā paṇidhīti na hevaṃ vattabbe
kusalamūlaṃ  paṭisandahati akusalamūlaṃ na vattabbaṃ  yā kusalassa uppādāya āvaṭṭanā paṇidhi sāva akusalassa uppādāya āvaṭṭanā paṇidhīti āmantā akusalaṃ anāvaṭṭentassa uppajjati appaṇidahantassa uppajjatīti na hevaṃ vattabbe nanu akusalaṃ āvaṭṭentassa uppajjati paṇidahantassa uppajjatīti āmantā hañci akusalaṃ āvaṭṭentassa uppajjati paṇidahantassa uppajjati no ca vata re vattabbe  kusalamūlaṃ paṭisandahati akusalamūlanti
 kusalamūlaṃ paṭisandahati akusalamūlanti āmantā kusalaṃ yoniso manasikaroto uppajjatīti āmantā akusalaṃ yoniso manasikaroto uppajjatīti na hevaṃ vattabbe nanu akusalaṃ ayoniso manasikaroto uppajjatīti āmantā hañci akusalaṃ ayoniso manasikaroto uppajjati no ca vata re vattabbe  kusalamūlaṃ paṭisandahati akusalamūlanti
kusalamūlaṃ paṭisandahati akusalamūlanti āmantā nekkhammasaññāya anantarā kāmasaññā uppajjati abyāpādasaññāya  anantarā byāpādasaññā uppajjati avihiṃsāsaññāya anantarā vihiṃsāsaññā uppajjati mettāya anantarā byāpādo uppajjati karuṇāya anantarā vihiṃsā uppajjati muditāya anantarā arati  uppajjati upekkhāya anantarā paṭighaṃ uppajjatīti na hevaṃ vattabbe
 na vattabbaṃ  akusalamūlaṃ paṭisandahati kusalamūlaṃ kusalamūlaṃ paṭisandahati akusalamūlanti āmantā nanu yasmiṃyeva vatthusmiṃ rajjati tasmiññeva vatthusmiṃ virajjati yasmiṃyeva vatthusmiṃ virajjati tasmiññeva vatthusmiṃ rajjatīti āmantā hañci yasmiññeva vatthusmiṃ rajjati tasmiññeva vatthusmiṃ virajjati yasmiññeva vatthusmiṃ virajjati tasmiññeva  vatthusmiṃ rajjati tena vata re vattabbe  akusalamūlaṃ paṭisandahati kusalamūlaṃ kusalamūlaṃ paṭisandahati akusalamūlanti

14 cuddasamavaggo

 saḷāyatanaṃ  apubbaṃ acarimaṃ mātukucchismiṃ saṇṭhātīti āmantā sabbaṅgapaccaṅgī ahīnindriyo mātukucchismiṃ okkamatīti na hevaṃ vattabbe
upapattesiyena cittena cakkhāyatanaṃ saṇṭhātīti āmantā upapattesiyena cittena hatthā saṇṭhanti pādā saṇṭhanti sīsaṃ saṇṭhāti kaṇṇo saṇṭhāti nāsikā saṇṭhāti mukhaṃ saṇṭhāti dantā saṇṭhantīti na hevaṃ vattabbe
upapattesiyena  cittena sotāyatanaṃ ghānāyatanaṃ jivhāyatanaṃ saṇṭhātīti āmantā upapattesiyena cittena hatthā saṇṭhanti pādā saṇṭhanti sīsaṃ saṇṭhāti kaṇṇo saṇṭhāti nāsikā saṇṭhāti mukhaṃ saṇṭhāti dantā saṇṭhantīti na hevaṃ vattabbe
 mātukucchigatassa pacchā cakkhāyatanaṃ uppajjatīti āmantā mātukucchismiṃ cakkhupaṭilābhāya kammaṃ karotīti na hevaṃ vattabbe mātukucchigatassa pacchā sotāyatanaṃ ghānāyatanaṃ jivhāyatanaṃ uppajjatīti āmantā mātukucchismiṃ jivhāpaṭilābhāya kammaṃ karotīti na hevaṃ vattabbe
mātukucchigatassa  pacchā kesā lomā nakhā dantā aṭṭhī uppajjantīti āmantā mātukucchismiṃ aṭṭhipaṭilābhāya kammaṃ karotīti na hevaṃ vattabbe
na vattabbaṃ  mātukucchigatassa pacchā kesā lomā nakhā dantā aṭṭhī uppajjantīti āmantā nanu vuttaṃ bhagavatā 
paṭhamaṃ kalalaṃ hoti kalalā hoti abbudaṃ
abbudā jāyate pesi  pesi nibbattate  ghano
ghanā pasākhā jāyanti kesā lomā nakhāpi ca
yañcassa  bhuñjati mātā annaṃ pānañca bhojanaṃ
tena so tattha yāpeti mātukucchigato naroti 
attheva  suttantoti āmantā tena hi mātukucchigatassa pacchā kesā lomā nakhā dantā aṭṭhī uppajjantīti

14 cuddasamavaggo

 cakkhuviññāṇassa  anantarā sotaviññāṇaṃ uppajjatīti āmantā yā cakkhuviññāṇassa uppādāya āvaṭṭanā paṇidhi sāva sotaviññāṇassa uppādāya āvaṭṭanā paṇidhīti na hevaṃ vattabbe
cakkhuviññāṇassa  anantarā sotaviññāṇaṃ uppajjati na vattabbaṃ  yā cakkhuviññāṇassa uppādāya āvaṭṭanā paṇidhi sāva sotaviññāṇassa uppādāya āvaṭṭanā paṇidhīti āmantā sotaviññāṇaṃ anāvaṭṭentassa uppajjati appaṇidahantassa uppajjatīti na hevaṃ vattabbe nanu sotaviññāṇaṃ āvaṭṭentassa uppajjati paṇidahantassa uppajjatīti āmantā hañci sotaviññāṇaṃ āvaṭṭentassa uppajjati paṇidahantassa uppajjati no ca vata re vattabbe  cakkhuviññāṇassa anantarā sotaviññāṇaṃ uppajjatīti
 cakkhuviññāṇassa anantarā sotaviññāṇaṃ uppajjatīti āmantā cakkhuviññāṇaṃ rūpanimittaṃ manasikaroto uppajjatīti  āmantā sotaviññāṇaṃ rūpanimittaṃ manasikaroto uppajjatīti na hevaṃ vattabbe
cakkhuviññāṇaṃ rūpārammaṇaññeva na aññārammaṇanti āmantā sotaviññāṇaṃ rūpārammaṇaññeva na aññārammaṇanti na hevaṃ vattabbe
cakkhuñca paṭicca rūpe ca uppajjati cakkhuviññāṇanti āmantā cakkhuñca  paṭicca rūpe ca uppajjati sotaviññāṇanti na hevaṃ vattabbe
cakkhuñca  paṭicca rūpe ca uppajjati sotaviññāṇanti āmantā cakkhuñca paṭicca rūpe ca uppajjati sotaviññāṇanti  attheva suttantoti natthi cakkhuñca paṭicca rūpe ca uppajjati cakkhuviññāṇanti  attheva suttantoti āmantā hañci cakkhuñca paṭicca rūpe ca uppajjati cakkhuviññāṇanti  attheva suttanto no ca vata re vattabbe  cakkhuñca paṭicca rūpe ca uppajjati sotaviññāṇanti
cakkhuviññāṇassa anantarā sotaviññāṇaṃ uppajjatīti āmantā taññeva cakkhuviññāṇaṃ taṃ sotaviññāṇanti na hevaṃ vattabbe
 sotaviññāṇassa anantarā ghānaviññāṇaṃ uppajjati ghānaviññāṇassa anantarā  jivhāviññāṇaṃ uppajjati jivhāviññāṇassa anantarā kāyaviññāṇaṃ uppajjatīti āmantā yā jivhāviññāṇassa uppādāya āvaṭṭanā paṇidhi sāva kāyaviññāṇassa uppādāya āvaṭṭanā paṇidhīti  na hevaṃ vattabbe jivhāviññāṇassa anantarā kāyaviññāṇaṃ uppajjati na vattabbaṃ  yā jivhāviññāṇassa uppādāya āvaṭṭanā paṇidhi sāva kāyaviññāṇassa uppādāya āvaṭṭanā paṇidhīti āmantā kāyaviññāṇaṃ anāvaṭṭentassa uppajjati appaṇidahantassa uppajjatīti na hevaṃ vattabbe nanu kāyaviññāṇaṃ āvaṭṭentassa uppajjati paṇidahantassa uppajjatīti āmantā hañci kāyaviññāṇaṃ āvaṭṭentassa uppajjati paṇidahantassa uppajjati no ca vata re vattabbe  jivhāviññāṇassa anantarā kāyaviññāṇaṃ uppajjatīti
 jivhāviññāṇassa  anantarā kāyaviññāṇaṃ uppajjatīti āmantā jivhāviññāṇaṃ rasanimittaṃ manasikaroto uppajjatīti āmantā kāyaviññāṇaṃ rasanimittaṃ manasikaroto uppajjatīti na hevaṃ vattabbe
jivhāviññāṇaṃ rasārammaṇaññeva na aññārammaṇanti āmantā kāyaviññāṇaṃ rasārammaṇaññeva na aññārammaṇanti na hevaṃ vattabbe
jivhañca paṭicca rase ca uppajjati jivhāviññāṇanti āmantā jivhañca paṭicca rase ca uppajjati kāyaviññāṇanti na hevaṃ vattabbe
jivhañca paṭicca rase ca uppajjati kāyaviññāṇanti āmantā jivhañca paṭicca rase ca uppajjati kāyaviññāṇanti  attheva  suttantoti natthi jivhañca  paṭicca rase ca uppajjati jivhāviññāṇanti  attheva suttantoti āmantā hañci jivhañca paṭicca rase ca uppajjati jivhāviññāṇanti  attheva suttantoti no ca vata re vattabbe  jivhañca paṭicca rase ca uppajjati kāyaviññāṇanti
jivhāviññāṇassa  anantarā kāyaviññāṇaṃ uppajjatīti āmantā taññeva jivhāviññāṇaṃ taṃ kāyaviññāṇanti na hevaṃ vattabbe
 na vattabbaṃ  pañcaviññāṇā aññamaññassa samanantarā uppajjantīti āmantā nanu atthi koci naccati gāyati vādeti rūpañca passati saddañca  suṇāti gandhañca ghāyati rasañca sāyati phoṭṭhabbañca phusatīti āmantā hañci atthi koci naccati gāyati vādeti rūpañca passati saddañca suṇāti gandhañca ghāyati rasañca sāyati phoṭṭhabbañca phusati tena vata re vattabbe  pañcaviññāṇā aññamaññassa samanantarā uppajjantīti

14 cuddasamavaggo

 ariyarūpaṃ mahābhūtānaṃ upādāyāti āmantā ariyarūpaṃ kusalanti āmantā mahābhūtā kusalāti na hevaṃ vattabbe   mahābhūtā abyākatāti āmantā ariyarūpaṃ abyākatanti na hevaṃ vattabbe ariyarūpaṃ mahābhūtānaṃ upādāyāti āmantā ariyarūpaṃ anāsavaṃ asaṃyojaniyaṃ aganthaniyaṃ anoghaniyaṃ ayoganiyaṃ anīvaraṇiyaṃ aparāmaṭṭhaṃ anupādāniyaṃ asaṃkilesiyanti āmantā mahābhūtā anāsavā asaṃkilesiyāti na hevaṃ vattabbe mahābhūtā sāsavā saṃyojaniyā saṃkilesiyāti āmantā ariyarūpaṃ sāsavaṃ saṃyojaniyaṃ saṃkilesiyanti na hevaṃ vattabbe
 na vattabbaṃ  ariyarūpaṃ mahābhūtānaṃ upādāyāti āmantā nanu  vuttaṃ bhagavatā  yaṃ kiñci bhikkhave rūpaṃ cattāri mahābhūtāni catunnañca mahābhūtānaṃ  upādāyarūpanti ! attheva suttantoti āmantā tena hi ariyarūpaṃ mahābhūtānaṃ upādāyāti

14 cuddasamavaggo

 añño kāmarāgānusayo aññaṃ kāmarāgapariyuṭṭhānanti āmantā añño kāmarāgo aññaṃ kāmarāgapariyuṭṭhānanti  na hevaṃ vattabbe sveva kāmarāgo taṃ kāmarāgapariyuṭṭhānanti āmantā sveva kāmarāgānusayo taṃ kāmarāgapariyuṭṭhānanti na hevaṃ vattabbe
añño paṭighānusayo aññaṃ paṭighapariyuṭṭhānanti āmantā aññaṃ paṭighaṃ aññaṃ paṭighapariyuṭṭhānanti na hevaṃ vattabbe taññeva paṭighaṃ taṃ paṭighapariyuṭṭhānanti āmantā sveva paṭighānusayo taṃ paṭighapariyuṭṭhānanti na hevaṃ vattabbe
añño mānānusayo aññaṃ mānapariyuṭṭhānanti āmantā añño māno aññaṃ mānapariyuṭṭhānanti na hevaṃ vattabbe sveva māno taṃ mānapariyuṭṭhānanti āmantā sveva mānānusayo taṃ mānapariyuṭṭhānanti na hevaṃ vattabbe
añño  diṭṭhānusayo aññaṃ diṭṭhipariyuṭṭhānanti āmantā aññā diṭṭhi aññaṃ diṭṭhipariyuṭṭhānanti na hevaṃ vattabbe sāva diṭṭhi taṃ diṭṭhipariyuṭṭhānanti āmantā sveva diṭṭhānusayo taṃ diṭṭhipariyuṭṭhānanti na hevaṃ vattabbe
añño vicikicchānusayo aññaṃ vicikicchāpariyuṭṭhānanti āmantā aññā vicikicchā  aññaṃ vicikicchāpariyuṭṭhānanti na hevaṃ vattabbe sāva vicikicchā taṃ vicikicchāpariyuṭṭhānanti āmantā sveva vicikicchānusayo taṃ vicikicchāpariyuṭṭhānanti na hevaṃ vattabbe
añño  bhavarāgānusayo aññaṃ bhavarāgapariyuṭṭhānanti āmantā añño bhavarāgo aññaṃ bhavarāgapariyuṭṭhānanti na hevaṃ vattabbe sveva bhavarāgo taṃ bhavarāgapariyuṭṭhānanti āmantā sveva bhavarāgānusayo taṃ bhavarāgapariyuṭṭhānanti na hevaṃ vattabbe
añño avijjānusayo aññaṃ avijjāpariyuṭṭhānanti āmantā aññā avijjā aññaṃ avijjāpariyuṭṭhānanti na hevaṃ vattabbe sāva avijjā taṃ avijjāpariyuṭṭhānanti āmantā sveva avijjānusayo taṃ avijjāpariyuṭṭhānanti na hevaṃ vattabbe
 na vattabbaṃ  añño anusayo aññaṃ pariyuṭṭhānanti āmantā  puthujjano kusalābyākate citte vattamāne sānusayoti vattabboti āmantā pariyuṭṭhitoti vattabboti na hevaṃ vattabbe tena hi añño anusayo aññaṃ pariyuṭṭhānanti puthujjano kusalābyākate citte vattamāne sarāgoti vattabboti āmantā pariyuṭṭhitoti vattabboti na hevaṃ vattabbe tena hi añño rāgo aññaṃ pariyuṭṭhānanti

14 cuddasamavaggo

 pariyuṭṭhānaṃ  cittavippayuttanti āmantā rūpaṃ nibbānaṃ cakkhāyatanaṃ phoṭṭhabbāyatananti na hevaṃ vattabbe pariyuṭṭhānaṃ cittavippayuttanti āmantā natthi sarāgaṃ cittaṃ sadosaṃ cittaṃ samohaṃ  cittaṃ akusalaṃ cittaṃ saṃkiliṭṭhaṃ cittanti na hevaṃ vattabbe nanu atthi sarāgaṃ cittaṃ sadosaṃ cittaṃ samohaṃ cittaṃ akusalaṃ cittaṃ saṃkiliṭṭhaṃ cittanti āmantā hañci atthi sarāgaṃ cittaṃ sadosaṃ cittaṃ samohaṃ cittaṃ akusalaṃ cittaṃ saṃkiliṭṭhaṃ cittaṃ no ca vata re vattabbe  pariyuṭṭhānaṃ cittavippayuttanti

14 cuddasamavaggo

 rūparāgo  rūpadhātuṃ anuseti rūpadhātupariyāpannoti āmantā samāpattesiyo upapattesiyo diṭṭhadhammasukhavihāro samāpattesiyena cittena upapattesiyena cittena diṭṭhadhammasukhavihārena cittena sahagato sahajāto saṃsaṭṭho sampayutto ekuppādo ekanirodho ekavatthuko ekārammaṇoti na hevaṃ vattabbe nanu  na samāpattesiyo na upapattesiyo na diṭṭhadhammasukhavihāro na samāpattesiyena cittena na upapattesiyena cittena na diṭṭhadhammasukhavihārena cittena sahagato sahajāto saṃsaṭṭho sampayutto ekuppādo ekanirodho ekavatthuko ekārammaṇoti āmantā hañci na samāpattesiyo na upapattesiyo na diṭṭhadhammasukhavihāro ekārammaṇo no ca vata re vattabbe  rūparāgo rūpadhātuṃ anuseti rūpadhātupariyāpannoti
rūparāgo rūpadhātuṃ anuseti rūpadhātupariyāpannoti āmantā saddarāgo saddadhātuṃ anuseti saddadhātupariyāpannoti na hevaṃ vattabbe rūparāgo rūpadhātuṃ anuseti rūpadhātupariyāpannoti āmantā gandharāgo rasarāgo phoṭṭhabbarāgo phoṭṭhabbadhātuṃ anuseti phoṭṭhabbadhātupariyāpannoti na hevaṃ vattabbe
saddarāgo  saddadhātuṃ anuseti na vattabbaṃ  saddadhātupariyāpannoti āmantā rūparāgo rūpadhātuṃ anuseti na vattabbaṃ  rūpadhātupariyāpannoti na hevaṃ vattabbe gandharāgo rasarāgo phoṭṭhabbarāgo  phoṭṭhabbadhātuṃ anuseti na vattabbaṃ  phoṭṭhabbadhātupariyāpannoti āmantā rūparāgo rūpadhātuṃ anuseti na vattabbaṃ  rūpadhātupariyāpannoti na hevaṃ vattabbe
 arūparāgo arūpadhātuṃ anuseti arūpadhātupariyāpannoti āmantā  samāpattesiyo upapattesiyo diṭṭhadhammasukhavihāro samāpattesiyena cittena upapattesiyena cittena diṭṭhadhammasukhavihārena cittena sahagato sahajāto saṃsaṭṭho sampayutto ekuppādo ekanirodho ekavatthuko  ekārammaṇoti na hevaṃ vattabbe nanu na samāpattesiyo na upapattesiyo na diṭṭhadhammasukhavihāro na samāpattesiyena cittena ekārammaṇoti āmantā hañci na samāpattesiyo na upapattesiyo ekārammaṇo no ca vata re vattabbe  arūparāgo arūpadhātuṃ anuseti arūpadhātupariyāpannoti
arūparāgo arūpadhātuṃ anuseti arūpadhātupariyāpannoti āmantā saddarāgo saddadhātuṃ anuseti saddadhātupariyāpannoti na hevaṃ vattabbe arūparāgo arūpadhātuṃ anuseti arūpadhātupariyāpannoti āmantā gandharāgo rasarāgo phoṭṭhabbarāgo phoṭṭhabbadhātuṃ anuseti phoṭṭhabbadhātupariyāpannoti na hevaṃ vattabbe
saddarāgo saddadhātuṃ anuseti na vattabbaṃ  saddadhātupariyāpannoti āmantā  arūparāgo arūpadhātuṃ anuseti na vattabbaṃ  arūpadhātupariyāpannoti na hevaṃ vattabbe gandharāgo rasarāgo phoṭṭhabbarāgo phoṭṭhabbadhātuṃ anuseti na vattabbaṃ  phoṭṭhabbadhātupariyāpannoti āmantā arūparāgo  arūpadhātuṃ anuseti na vattabbaṃ  arūpadhātupariyāpannoti na hevaṃ vattabbe
 na vattabbaṃ  rūparāgo rūpadhātuṃ anuseti rūpadhātupariyāpanno arūparāgo arūpadhātuṃ anuseti arūpadhātupariyāpannoti āmantā nanu kāmarāgo kāmadhātuṃ anuseti kāmadhātupariyāpannoti āmantā hañci kāmarāgo kāmadhātuṃ anuseti kāmadhātupariyāpanno  tena vata re vattabbe  rūparāgo rūpadhātuṃ anuseti rūpadhātupariyāpanno arūparāgo arūpadhātuṃ anuseti arūpadhātupariyāpannoti

14 cuddasamavaggo

 diṭṭhigataṃ abyākatanti āmantā vipākābyākataṃ kiriyābyākataṃ rūpaṃ nibbānaṃ cakkhāyatanaṃ phoṭṭhabbāyatananti na hevaṃ vattabbe diṭṭhigataṃ  abyākatanti āmantā diṭṭhigatasampayutto phasso abyākatoti na hevaṃ vattabbe diṭṭhigataṃ abyākatanti āmantā diṭṭhigatasampayuttā  vedanā saññā cetanā cittaṃ abyākatanti na hevaṃ vattabbe
diṭṭhigatasampayutto  phasso akusaloti āmantā diṭṭhigataṃ akusalanti na hevaṃ vattabbe diṭṭhigatasampayuttā vedanā saññā cetanā cittaṃ akusalanti āmantā diṭṭhigataṃ akusalanti na hevaṃ vattabbe
 diṭṭhigataṃ abyākatanti āmantā aphalaṃ avipākanti na hevaṃ vattabbe nanu saphalaṃ savipākanti āmantā hañci saphalaṃ savipākaṃ no ca vata re vattabbe  diṭṭhigataṃ abyākatanti
diṭṭhigataṃ abyākatanti āmantā nanu micchādiṭṭhiparamāni vajjāni  vuttāni bhagavatāti āmantā hañci micchādiṭṭhiparamāni vajjāni vuttāni bhagavatā no ca vata re vattabbe  diṭṭhigataṃ abyākatanti
diṭṭhigataṃ  abyākatanti āmantā nanu vuttaṃ bhagavatā  micchādiṭṭhi kho vaccha akusalā  sammādiṭṭhi kusalā  ti ! attheva suttantoti āmantā tena hi na vattabbaṃ  diṭṭhigataṃ abyākatanti
diṭṭhigataṃ abyākatanti āmantā nanu  vuttaṃ bhagavatā  micchādiṭṭhissa kho ahaṃ puṇṇa dvinnaṃ gatīnaṃ aññataraṃ gatiṃ vadāmi  nirayaṃ vā tiracchānayoniṃ vāti ! attheva suttantoti āmantā tena hi na vattabbaṃ  diṭṭhigataṃ abyākatanti
 na  vattabbaṃ  diṭṭhigataṃ abyākatanti āmantā nanu vuttaṃ bhagavatā  sassato lokoti kho vaccha abyākatametaṃ asassato lokoti kho vaccha abyākatametaṃ antavā lokoti kho vaccha abyākatametaṃ anantavā lokoti kho vaccha taṃ jīvaṃ taṃ sarīranti kho vaccha aññaṃ jīvaṃ aññaṃ sarīranti kho  vaccha hoti tathāgato paraṃ maraṇāti kho vaccha na hoti tathāgato paraṃ maraṇāti kho vaccha hoti ca na ca hoti tathāgato paraṃ maraṇāti kho vaccha neva hoti na na hoti tathāgato paraṃ maraṇāti kho vaccha abyākatametanti ! attheva suttantoti āmantā tena hi diṭṭhigataṃ abyākatanti
diṭṭhigataṃ abyākatanti āmantā nanu vuttaṃ bhagavatā  micchādiṭṭhikassa bhikkhave purisapuggalassa yañceva kāyakammaṃ yathādiṭṭhisamattaṃ samādinnaṃ yañca vacīkammaṃ yañca manokammaṃ yā ca cetanā yā ca patthanā yo ca paṇidhi ye ca saṅkhārā sabbe te dhammā aniṭṭhāya akantāya amanāpāya ahitāya dukkhāya saṃvattantīti ! attheva suttantoti āmantā tena hi na vattabbaṃ  diṭṭhigataṃ abyākatanti

14 cuddasamavaggo

 diṭṭhigataṃ  apariyāpannanti āmantā maggo phalaṃ nibbānaṃ sotāpattimaggo sotāpattiphalaṃ sakadāgāmimaggo sakadāgāmiphalaṃ anāgāmimaggo anāgāmiphalaṃ arahattamaggo arahattaphalaṃ satipaṭṭhānaṃ sammappadhānaṃ iddhipādo indriyaṃ balaṃ bojjhaṅgoti na hevaṃ vattabbe
 na vattabbaṃ  diṭṭhigataṃ apariyāpannanti āmantā puthujjano kāmesu vītarāgoti vattabboti āmantā vigatadiṭṭhiyoti vattabboti na hevaṃ vattabbe tena hi diṭṭhigataṃ apariyāpannanti


tassuddānaṃ 
akusalamūlaṃ  paṭisandahati kusalamūlaṃ kusalamūlaṃ paṭisandahati akusalamūlaṃ saḷāyatanaṃ chaviññāṇakāyā ariyarūpaṃ mahābhūtānaṃ upādāya sveva anusayo taṃ pariyuṭṭhānaṃ pariyuṭṭhānaṃ cittavippayuttaṃ yathādhātu taññeva anuseti diṭṭhigataṃ abyākataṃ diṭṭhigataṃ apariyāpannanti
