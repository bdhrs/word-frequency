

ti idaṃ satthari veḷuvane viharante aññataraṃ luddapetaṃ ārabbha vuttaṃ bārāṇasiyaṃ kira aparadisābhāge pāragaṅgāya vāsabhagāmaṃ atikkamitvā cundaṭṭhilanāmake gāme eko luddako ahosi so araññe mige vadhitvā varamaṃsaṃ aṅgāre pacitvā khāditvā avasesaṃ paṇṇapuṭe bandhitvā kājena gahetvā gāmaṃ āgacchati taṃ bāladārakā gāmadvāre disvā maṃsaṃ me dehi maṃsaṃ me dehīti hatthe pasāretvā upadhāvanti so tesaṃ thokaṃ thokaṃ maṃsaṃ deti athekadivasaṃ maṃsaṃ alabhitvā  uddālakapupphaṃ piḷandhitvā bahuñca hatthena gahetvā gāmaṃ gacchantaṃ taṃ dārakā gāmadvāre disvā maṃsaṃ me dehi maṃsaṃ me dehīti hatthe pasāretvā upadhāviṃsu so tesaṃ ekekaṃ pupphamañjariṃ adāsi
atha aparena samayena kālaṃ katvā petesu nibbatto naggo virūparūpo bhayānakadassano supinepi annapānaṃ ajānanto sīse ābandhitauddālakakusumamālākalāpo cundaṭṭhilāyaṃ ñātakānaṃ santike kiñci labhissāmīti gaṅgāya udake abhijjamāne paṭisotaṃ padasā gacchati tena ca samayena koliyo nāma rañño bimbisārassa mahāmatto kupitaṃ paccantaṃ vūpasametvā paṭinivattento hatthiassādiparivārabalaṃ thalapathena pesetvā sayaṃ gaṅgāya nadiyā anusotaṃ nāvāya āgacchanto taṃ petaṃ tathā gacchantaṃ disvā pucchanto 

 abhijjamāne vārimhi gaṅgāya idha gacchasi
naggo pubbaddhapetova māladhārī alaṅkato
kuhiṃ gamissasi peta kattha vāso bhavissatīti 
gāthamāha tattha ti padanikkhepena abhijjamāne saṅghāte ti gaṅgāya nadiyā udake ti imasmiṃ ṭhāne ti kāyassa purimaddhena apeto viya apetayoniko devaputto  viya kathaṃ ti mālāhi piḷandhitvā alaṅkatasīsaggoti  attho ti katarasmiṃ gāme dese vā tuyhaṃ nivāso bhavissati taṃ kathehīti attho
idāni yaṃ tadā tena petena koliyena ca vuttaṃ taṃ dassetuṃ saṅgītikārā 

 cundaṭṭhilaṃ  gamissāmi peto so iti bhāsati
antare vāsabhagāmaṃ bārāṇasiñca santike

 tañca disvā mahāmatto koliyo iti vissuto
sattuṃ bhattañca petassa pītakañca yugaṃ adā

 nāvāya tiṭṭhamānāya kappakassa adāpayi
kappakassa padinnamhi ṭhāne petassa dissatha

 tato suvatthavasano māladhārī alaṅkato
ṭhāne ṭhitassa petassa dakkhiṇā upakappatha
tasmā dajjetha petānaṃ anukampāya punappunanti  gāthāyo avocuṃ
 tattha nti evaṃnāmakaṃ gāmaṃ ti vāsabhagāmassa ca bārāṇasiyā ca vemajjhe antarāsaddayogena hetaṃ sāmyatthe upayogavacanaṃ bārāṇasiyā santike hi so gāmoti ayañhettha attho  antare vāsabhagāmassa ca bārāṇasiyā ca yo cundaṭṭhilanāmako gāmo bārāṇasiyā avidūre taṃ gāmaṃ gamissāmīti
ti koliyoti evaṃpakāsitanāmo ti sattuñceva bhattañca ti pītakaṃ suvaṇṇavaṇṇaṃ ekaṃ vatthayugañca adāsi
 kadā adāsīti ce āha ti gacchantiṃ nāvaṃ ṭhapetvā tattha ekassa nhāpitassa upāsakassa dāpesi  dinnamhi vatthayugeti yojanā ti ṭhānaso taṅkhaṇaññeva ti petassa sarīre paññāyittha tassa nivāsanapārupanavatthaṃ  sampajji tenāha ti suvatthavasano  mālābharaṇehi sumaṇḍitapasādhito ti dakkhiṇeyyaṭṭhāne ṭhitā panesā dakkhiṇā tassa petassa yasmā upakappati viniyogaṃ agamāsi nti petānaṃ anukampāya pete uddissa punappunaṃ dakkhiṇaṃ dadeyyāti attho
atha so koliyamahāmatto taṃ petaṃ anukampamāno dānavidhiṃ sampādetvā anusotaṃ āgantvā sūriye uggacchante bārāṇasiṃ sampāpuṇi bhagavā ca tesaṃ anuggahatthaṃ ākāsena āgantvā gaṅgātīre aṭṭhāsi koliyamahāmattopi nāvāto otaritvā haṭṭhapahaṭṭho bhagavantaṃ nimantesi  adhivāsetha me bhante bhagavā ajjatanāya bhattaṃ anukampaṃ upādāyāti adhivāsesi bhagavā tuṇhībhāvena so bhagavato adhivāsanaṃ viditvā tāvadeva ramaṇīye bhūmibhāge mahantaṃ sākhāmaṇḍapaṃ upari catūsu ca passesu nānāvirāgavaṇṇavicittavividhavasanasamalaṅkataṃ kāretvā tattha bhagavato āsanaṃ paññāpetvā adāsi nisīdi bhagavā paññatte āsane
atha so mahāmatto bhagavantaṃ upasaṅkamitvā gandhapupphādīhi pūjetvā vanditvā ekamantaṃ nisinno heṭṭhā attano vuttavacanaṃ petassa ca paṭivacanaṃ bhagavato ārocesi bhagavā bhikkhusaṅgho āgacchatūti cintesi cintitasamanantarameva buddhānubhāvasañcodito suvaṇṇahaṃsagaṇo viya dhataraṭṭhahaṃsarājaṃ bhikkhusaṅgho dhammarājaṃ samparivāresi tāvadeva mahājano sannipati uḷārā dhammadesanā bhavissatīti taṃ disvā pasannamānaso mahāmatto buddhappamukhaṃ bhikkhusaṅghaṃ paṇītena khādanīyena bhojanīyena santappesi bhagavā katabhattakicco mahājanassa anukampāya bārāṇasisamīpagāmavāsino sannipatantūti adhiṭṭhāsi sabbe ca te iddhibalena mahājanā sannipatiṃsu uḷāre cassa pete pākaṭe akāsi tesu keci chinnabhinnapilotikakhaṇḍadharā keci  attano keseheva  paṭicchāditakopinā keci naggā yathājātarūpā khuppipāsābhibhūtā tacapariyonaddhā aṭṭhimattasarīrā ito cito ca paribbhamantā mahājanassa paccakkhato paññāyiṃsu
atha bhagavā tathārūpaṃ iddhābhisaṅkhāraṃ abhisaṅkhāsi yathā te ekajjhaṃ sannipatitvā attanā kataṃ pāpakammaṃ mahājanassa pavedesuṃ tamatthaṃ dīpentā saṅgītikārā 

 sātunnavasanā  eke aññe kesanivāsanā
petā bhattāya gacchanti pakkamanti disodisaṃ

 dūre eke padhāvitvā aladdhāva nivattare
chātā pamucchitā bhantā bhūmiyaṃ paṭisumbhitā

 keci tattha papatitvā bhūmiyaṃ paṭisumbhitā
pubbe akatakalyāṇā aggidaḍḍhāva ātape

 mayaṃ pubbe pāpadhammā gharaṇī kulamātaro
santesu deyyadhammesu dīpaṃ nākamha attano

 pahūtaṃ annapānampi apissu avakirīyati
sammaggate pabbajite na ca kiñci adamhase

 akammakāmā alasā sādukāmā mahagghasā
ālopapiṇḍadātāro paṭiggahe paribhāsimhase

 te gharā tā ca dāsiyo tānevābharaṇāni no
te aññe paricārenti mayaṃ dukkhassa bhāgino

 veṇī vā avaññā honti rathakārī ca dubbhikā
caṇḍālī kapaṇā honti kappakā ca punappunaṃ

 yāni  yāni nihīnāni kulāni kapaṇāni ca
tesu tesveva jāyanti esā maccharino gati

 pubbe  ca katakalyāṇā dāyakā vītamaccharā
saggaṃ te paripūrenti obhāsenti ca nandanaṃ

 vejayante  ca pāsāde ramitvā kāmakāmino
uccākulesu jāyanti sabhogesu tato cutā

 kūṭāgāre ca pāsāde pallaṅke ponakatthate
bījitaṅgā morahatthehi kule jātā yasassino

 aṅkato aṅkaṃ gacchanti māladhārī alaṅkatā
dhātiyo upatiṭṭhanti sāyaṃ pātaṃ sukhesino

 nayidaṃ akatapuññānaṃ katapuññānamevidaṃ
asokaṃ nandanaṃ rammaṃ tidasānaṃ mahāvanaṃ

 sukhaṃ akatapuññānaṃ idha natthi parattha ca
sukhañca katapuññānaṃ idha ceva parattha ca

 tesaṃ sahabyakāmānaṃ kattabbaṃ kusalaṃ bahuṃ
katapuññā hi modanti sagge bhogasamaṅginoti  gāthāyo avocuṃ
 tattha ti chinnabhinnapilotikakhaṇḍanivāsanā ti ekacce ti keseheva paṭicchāditakopinā ti appeva nāma ito gatā yattha vā tattha vā kiñci ucchiṭṭhabhattaṃ vā vamitabhattaṃ vā gabbhamalādikaṃ vā labheyyāmāti katthacideva aṭṭhatvā ghāsatthāya gacchanti nti disato disaṃ anekayojanantarikaṃ ṭhānaṃ pakkamanti
ti dūreva ṭhāne ti ekacce petā ti ghāsatthāya upadhāvitvā ti  kiñci ghāsaṃ vā pānīyaṃ vā alabhitvā eva nivattanti ti khuppipāsādidukkhena sañjātamucchā ti  paribbhamantā ti tāya eva mucchāya uppattiyā ṭhatvā avakkhittamattikāpiṇḍā viya vissussitvā pathaviyaṃ patitā
ti  gataṭṭhāne ti papāte patitā viya jighacchādidukkhena ṭhātuṃ asamatthabhāvena bhūmiyaṃ patitā tattha vā gataṭṭhāne ghāsādīnaṃ alābhena chinnāsā hutvā kenaci paṭimukhaṃ sumbhitā pothitā viya bhūmiyaṃ patitā hontīti attho ti purimabhave akatakusalā ti nidāghakāle ātapaṭṭhāne agginā daḍḍhā viya khuppipāsagginā ḍayhamānā mahādukkhaṃ anubhavantīti attho
ti atītabhave ti issukīmaccharīādibhāvena lāmakasabhāvā ti gharasāminiyo ti kuladārakānaṃ mātaro kulapurisānaṃ vā mātaro nti patiṭṭhaṃ puññanti attho tañhi sattānaṃ sugatīsu patiṭṭhābhāvato patiṭṭhāti vuccati ti na karimha
nti bahuṃ ti annañca pānañca ti ti nipātamattaṃ api avakirīyati chaṭṭīyati ti sammā gate sammā paṭipanne sammā paṭipannāya ti pabbajitāya sampadāne hi idaṃ bhummavacanaṃ sammaggate vā pabbajite sati labbhamāneti attho ti kiñcimattampi deyyadhammaṃ nādamhāti vippaṭisārābhibhūtā vadanti
ti sādhūti akattabbaṃ kammaṃ akusalaṃ kāmentīti akammakāmā sādhūhi vā kattabbaṃ kusalaṃ kāmentīti kammakāmā na kammakāmāti akammakāmā  kusaladhammesu acchandikāti attho ti kusītā kusalakammakaraṇe nibbīriyā ti sātamadhuravatthupiyā ti mahābhojanā ubhayenāpi sundarañca madhurañca bhojanaṃ labhitvā atthikānaṃ kiñci adatvā sayameva bhuñjitāroti  dasseti ti ālopamattassapi bhojanapiṇḍassa dāyakā ti tassa paṭiggaṇhanake ti paribhavaṃ karontā bhāsimha avamaññimha uppaṇḍimhā cāti attho
ti yattha mayaṃ pubbe amhākaṃ gharanti mamattaṃ akarimhā tāni gharāni yathāṭhitāni idāni no na kiñci upakappatīti adhippāyo ti etthāpi eseva nayo tattha ti amhākaṃ ti te gharādike  paribhogādivasena viniyogaṃ karontīti attho ti mayaṃ pana pubbe kevalaṃ kīḷanappasutā hutvā sāpateyyaṃ pahāya gamanīyaṃ anugāmikaṃ kātuṃ ajānantā idāni khuppipāsādidukkhassa bhāgino bhavāmāti attānaṃ garahantā vadanti
 idāni yasmā petayonito cavitvā manussesu uppajjantāpi sattā yebhuyyena tasseva kammassa vipākāvasesena hīnajātikā kapaṇavuttinova honti tasmā tamatthaṃ dassetuṃ tiādinā dve gāthā vuttā tattha ti venajātikā vilīvakārā naḷakārā hontīti attho saddo aniyamattho ti avaññeyyā avajānitabbāti vuttaṃ hoti vambhanāti vā pāṭho parehi bādhanīyāti attho ti cammakārino ti mittadubbhikā mittānaṃ bādhikā ti caṇḍālajātikā ti vanibbakā ativiya kāruññappattā  ti kappakajātikā sabbattha honti punappunanti yojanā aparāparampi imesu nihīnakulesu uppajjantīti vuttaṃ hoti
ti yāni yāni aññānipi nesādapukkusakulādīni kapaṇāni ativiya vambhaniyāni paramaduggatāni ca tesu tesu eva nihīnakulesu macchariyamalena petesu nibbattitvā tato cutā nibbattanti tenāha ti
 evaṃ  akatapuññānaṃ sattānaṃ gatiṃ dassetvā idāni katapuññānaṃ gatiṃ dassetuṃ ti satta gāthā vuttā tattha ti ye pubbe purimajātiyaṃ katakalyāṇā dāyakā dānapuññābhiratā vigatamalamaccherā te attano rūpasampattiyā ceva parivārasampattiyā ca saggaṃ devalokaṃ paripūrenti paripuṇṇaṃ karonti nti na kevalaṃ paripūrentiyeva atha kho kapparukkhādīnaṃ pabhāhi sabhāveneva obhāsamānampi nandanavanaṃ attano vatthābharaṇajutīhi sarīrappabhāya ca abhibhavitvā ceva obhāsetvā ca jotenti
ti yathicchitesu kāmaguṇesu yathākāmaṃ paribhogavanto ti uccesu khattiyakulādīsu kulesu ti mahāvibhavesu ti tato devalokato cutā
ti kūṭāgāre ca pāsāde ca ti bījiyamānadehā ti morapiñchapaṭimaṇḍitabījanīhatthehi ti parivāravanto ramantīti adhippāyo
ti dārakakālepi ñātīnaṃ dhātīnañca aṅkaṭṭhānato aṅkaṭṭhānameva gacchanti na bhūmitalanti adhippāyo ti upaṭṭhānaṃ karonti ti sukhamicchantā mā sītaṃ  vā uṇhaṃ vāti appakampi dukkhaṃ pariharantā upatiṭṭhantīti adhippāyo
nti idaṃ sokavatthuabhāvato asokaṃ rammaṃ ramaṇīyaṃ tidasānaṃ tāvatiṃsadevānaṃ  mahāupavanabhūtaṃ  nandanavanaṃ akatapuññānaṃ na hoti tehi laddhuṃ na sakkāti attho
ti imasmiṃ manussaloke visesato puññaṃ karīyati taṃ sandhāyāha ti vā diṭṭhadhamme ti samparāye
nti tehi yathāvuttehi devehi nti sahabhāvaṃ icchantehi ti bhogehi samannāgatā dibbehi  pañcakāmaguṇehi samappitā modantīti attho sesaṃ uttānatthameva
evaṃ tehi petehi sādhāraṇato attanā katakammassa ca gatiyā puññakammassa ca gatiyā paveditāya saṃviggamanassa koḷiyāmaccapamukhassa tattha sannipatitassa mahājanassa ajjhāsayānurūpaṃ bhagavā vitthārena dhammaṃ desesi desanāpariyosāne caturāsītiyā pāṇasahassānaṃ dhammābhisamayo ahosīti


ti idaṃ satthari veḷuvane viharante āyasmato sāṇavāsittherassa ñātipete  ārabbha vuttaṃ atīte kira bārāṇasiyaṃ kitavassa nāma rañño putto uyyānakīḷaṃ kīḷitvā nivattanto sunettaṃ nāma paccekabuddhaṃ piṇḍāya caritvā nagarato nikkhamantaṃ disvā issariyamadamatto hutvā kathañhi nāma mayhaṃ añjaliṃ  akatvā ayaṃ muṇḍako gacchatīti paduṭṭhacitto hatthikkhandhato otaritvā kacci te piṇḍapāto laddhoti ālapanto hatthato pattaṃ gahetvā pathaviyaṃ pātetvā bhindi atha naṃ sabbattha tādibhāvappattiyā nibbikāraṃ karuṇāvipphārasomanassanipātapasannacittameva olokentaṃ aṭṭhānāghātena dūsitacitto kiṃ maṃ kitavassa rañño puttaṃ na jānāsi tvaṃ olokayanto mayhaṃ kiṃ karissasīti vatvā avahasanto pakkāmi pakkantamattasseva cassa narakaggidāhapaṭibhāgo balavasarīradāho uppajji so tena mahāsantāpenābhibhūtakāyo atibāḷhaṃ dukkhavedanābhitunno kālaṃ katvā avīcīmahāniraye nibbatti
so tattha dakkhiṇapassena vāmapassena uttāno avakujjoti bahūhi pakārehi parivattitvā caturāsīti vassasahassāni paccitvā tato  cuto petesu apirimitakālaṃ khuppipāsādidukkhaṃ anubhavitvā tato cuto imasmiṃ buddhuppāde kuṇḍinagarassa samīpe kevaṭṭagāme nibbatti tassa jātissarañāṇaṃ uppajji tena so pubbe attanā anubhūtapubbaṃ dukkhaṃ anussaranto vayappattopi pāpabhayena ñātakehipi saddhiṃ macchabandhanatthaṃ na gacchati tesu gacchantesu macche ghātetuṃ anicchanto nilīyati gato ca jālaṃ bhindati jīvante vā macche gahetvā udake vissajjeti tassa taṃ kiriyaṃ arocantā ñātakā gehato taṃ nīhariṃsu eko panassa bhātā sinehabaddhahadayo ahosi
tena ca samayena āyasmā ānando kuṇḍinagaraṃ upanissāya sāṇapabbate viharati atha so kevaṭṭaputto ñātakehi pariccatto hutvā ito cito ca paribbhamanto taṃ padesaṃ patto bhojanavelāya therassa santikaṃ upasaṅkami thero taṃ pucchitvā bhojanena atthikabhāvaṃ ñatvā tassa bhattaṃ datvā katabhattakicco sabbaṃ taṃ  pavattiṃ ñatvā dhammakathāya pasannamānasaṃ ñatvā pabbajissasi āvusoti āma bhante pabbajissāmīti thero taṃ pabbājetvā tena saddhiṃ bhagavato santikaṃ agamāsi atha naṃ satthā āha  ānanda imaṃ sāmaṇeraṃ anukampeyyāsīti so ca akatakusalattā appalābho ahosi atha naṃ satthā anuggaṇhanto bhikkhūnaṃ paribhogatthāya pānīyaghaṭānaṃ paripūraṇe niyojesi taṃ disvā upāsakā tassa bahūni niccabhattāni paṭṭhapesuṃ
so  aparena samayena laddhūpasampado arahattaṃ patvā thero hutvā dvādasahi bhikkhūhi saddhiṃ sāṇapabbate vasi tassa pana ñātakā pañcasatamattā anupacitakusalakammā upacitamaccherādipāpadhammā kālaṃ katvā petesu nibbattiṃsu tassa pana mātāpitaro esa amhehi pubbe gehato nikkaḍḍhitoti sārajjamānā taṃ anupasaṅkamitvā tasmiṃ baddhasinehaṃ bhātikaṃ pesesuṃ so therassa gāmaṃ piṇḍāya paviṭṭhasamaye dakkhiṇajāṇumaṇḍalaṃ pathaviyaṃ patiṭṭhāpetvā katañjalī attānaṃ dassetvā tiādigāthā avoca tiādayo pana ādito pañca gāthā tāsaṃ sambandhadassanatthaṃ dhammasaṅgāhakehi ṭhapitā

 kuṇḍināgariyo thero sāṇavāsinivāsiko
poṭṭhapādoti nāmena samaṇo bhāvitindriyo

 tassa mātā pitā bhātā duggatā yamalokikā
pāpakammaṃ karitvāna petalokaṃ ito gatā

 te duggatā sūcikaṭṭā kilantā naggino kisā
uttasantā mahattāsā na dassenti kurūrino

 tassa  bhātā vitaritvā naggo ekapathekako
catukuṇḍiko bhavitvāna therassa dassayītumaṃ

 thero cāmanasikatvā tuṇhībhūto atikkami
so ca viññāpayī theraṃ bhātā petagato ahaṃ

 mātā pitā ca te bhante duggatā yamalokikā
pāpakammaṃ karitvāna petalokaṃ ito gatā

 tena duggatā sūcikaṭṭā kilantā naggino kisā
uttasantā mahattāsā na dassenti kurūrino

 anukampassu  kāruṇiko datvā anvādisāhi no
tava dinnena dānena yāpessanti kurūrinoti
 tattha ti evaṃnāmake nagare jātasaṃvaḍḍhatthero kuṇḍikanagaro therotipi pāṭho so evattho ti sāṇapabbatavāsī ti nāmena poṭṭhapādo nāma ti samitapāpo ti ariyamaggabhāvanāya bhāvitasaddhādiindriyo arahāti attho ti tassa sāṇavāsittherassa ti duggatigatā
ti  pūtinā lūkhagattā aṭṭakā sūcikāti laddhanāmāya khuppipāsāya aṭṭā pīḷitā sūcikaṇṭhāti keci paṭhanti sūcichiddasadisamukhadvārāti attho ti kilantakāyacittā ti naggarūpā niccoḷā ti aṭṭhittacamattasarīratāya kisadehā ti ayaṃ samaṇo amhākaṃ puttoti ottappena utrāsaṃ āpajjantā  ti attanā pubbe katakammaṃ paṭicca sañjātamahābhayā ti attānaṃ na dassenti sammukhībhāvaṃ na gacchanti ti dāruṇakammantā
ti sāṇavāsittherassa bhātā ti vitiṇṇo hutvā ottappasantāsabhayāti attho vituritvāti vā pāṭho turito hutvā taramānarūpo hutvāti vuttaṃ hoti ti ekapadikamagge ti ekiko adutiyo ti catūhi aṅgehi kuṇḍeti attabhāvaṃ pavattetīti catukuṇḍiko dvīhi jāṇūhi dvīhi hatthehi gacchanto tiṭṭhanto ca evaṃbhūto hutvāti attho so hi evaṃ purato kopīnapaṭicchādanā hotīti tathā akāsi nti therassa attānaṃ uddisayi dassesi
ti ayaṃ nāma esoti evaṃ manasi akaritvā anāvajjetvā ti so peto nti ahaṃ atītattabhāve bhātā idāni petabhūto idhāgatoti vatvā viññāpayi theranti yojanā
 yathā pana viññāpayi taṃ dassetuṃ tiādinā tisso gāthā vuttā tattha ti tava mātā ca pitā ca ti anuggaṇha anudayaṃ  karohi ti ādisa ti amhākaṃ ti tayā dinnena
taṃ  sutvā thero yathā paṭipajji taṃ dassetuṃ 

 thero caritvā piṇḍāya bhikkhū aññe ca dvādasa
ekajjhaṃ sannipatiṃsu bhattavissaggakāraṇā

 thero sabbeva te āha yathāladdhaṃ dadātha me
saṅghabhattaṃ karissāmi anukampāya ñātinaṃ

 niyyādayiṃsu  therassa thero saṅghaṃ nimantayi
datvā anvādisi thero mātu pitu ca bhātuno
idaṃ me ñātīnaṃ hotu sukhitā hontu ñātayo

 samanantarānuddiṭṭhe bhojanaṃ udapajjatha
suciṃ paṇītaṃ sampannaṃ anekarasabyañjanaṃ

 tato uddassayī bhātā vaṇṇavā balavā sukhī
pahūtaṃ bhojanaṃ bhante passa naggāmhase mayaṃ
tathā bhante parakkama yathā vatthaṃ labhāmase

 thero saṅkārakūṭamhā uccinitvāna nantake
pilotikaṃ paṭaṃ katvā saṅghe cātuddise adā

 datvā anvādisī thero mātu pitu ca bhātuno
idaṃ me ñātīnaṃ hotu sukhitā hontu ñātayo

 samanantarānuddiṭṭhe vatthāni udapajjisuṃ
tato suvatthavasano therassa dassayītumaṃ

 yāvatā  nandarājassa vijitasmiṃ paṭicchadā
tato bahutarā bhante vatthānacchādanāni no

 koseyyakambalīyāni khomakappāsikāni ca
vipulā ca mahagghā ca tepākāsevalambare

 te  mayaṃ paridahāma yaṃ yañhi manaso piyaṃ
tathā bhante parakkama yathā gehaṃ labhāmase

 thero  paṇṇakuṭiṃ katvā saṅghe cātuddise adā
datvā ca anvādisī thero mātu pitu ca bhātuno
idaṃ me ñātīnaṃ hotu sukhitā hontu ñātayo

 samanantarānuddiṭṭhe gharāni udapajjisuṃ
kūṭāgāranivesanā vibhattā bhāgaso mitā

 na manussesu īdisā yādisā no gharā idha
api dibbesu yādisā tādisā no gharā idha

 daddallamānā ābhenti samantā caturo disā
tathā bhante parakkama yathā pānīyaṃ labhāmase

 thero karaṇaṃ pūretvā saṅghe cātuddise adā
datvā anvādisī thero mātu pitu ca bhātuno
idaṃ me ñātīnaṃ hotu sukhitā hontu ñātayo

 samanantarānuddiṭṭhe pānīyaṃ udapajjatha
gambhīrā caturassā ca pokkharañño sunimmitā

 sītodikā  suppatitthā sītā appaṭigandhiyā
padumuppalasañchannā vārikiñjakkhapūritā

 tattha nhatvā pivitvā ca therassa paṭidassayuṃ
pahūtaṃ pānīyaṃ bhante pādā dukkhā phalanti no

 āhiṇḍamānā khañjāma sakkhare kusakaṇṭake
tathā bhante parakkama yathā yānaṃ labhāmase

 thero sipāṭikaṃ laddhā saṅghe cātuddise adā
datvā anvādisī thero mātu pitu ca bhātuno
idaṃ me ñātīnaṃ hotu sukhitā hontu ñātayo

 samanantarānuddiṭṭhe  petā rathena māgamuṃ
anukampitamha bhadante bhattenacchādanena ca

 gharena  pānīyadānena yānadānena cūbhayaṃ
muniṃ kāruṇikaṃ loke bhante vanditumāgatāti  gāthāyo āhaṃsu
 tattha ti thero piṇḍāpātacārikāya caritvā ti therena saha vasantā aññe ca dvādasa bhikkhū  ekato  kasmāti ce ti bhattakiccakāraṇā bhuñjananimittaṃ ti te bhikkhū nti yaṃ yaṃ laddhaṃ ti detha
ti adaṃsu ti te eva dvādasa bhikkhū saṅghuddesavasena taṃ bhattaṃ dātuṃ nimantesi ti ādisi tattha yesaṃ anvādisi te dassetuṃ ti vuttaṃ
ti uddiṭṭhasamanantarameva ti tesaṃ petānaṃ bhojanaṃ  uppajji kīdisanti āha ntiādi tattha nti nānārasehi byañjanehi yuttaṃ atha vā anekarasaṃ anekabyañjanañca ti bhojanalābhato pacchā
ti bhātikabhūto peto therassa attānaṃ dassesi ti tena bhojanalābhena tāvadeva rūpasampanno balasampanno sukhitova hutvā ti bhante tava dānānubhāvena pahūtaṃ anappakaṃ bhojanaṃ amhehi laddhaṃ ti olokehi naggikā pana amha tasmā tathā bhante  payogaṃ karohi ti yena pakārena yādisena payogena  sabbeva mayaṃ vatthāni labheyyāma tathā vāyamathāti attho
ti tattha tattha saṅkāraṭṭhānato ti gavesanavasena gahetvā ti chinnapariyante chaḍḍitadussakhaṇḍe  te pana yasmā khaṇḍabhūtā pilotikā nāma honti tāhi ca thero cīvaraṃ katvā saṅghassa adāsi tasmā āha ti tattha ti catūhipi disāhi āgatabhikkhusaṅghassa adāsi sampadānatthe hi idaṃ bhummavacanaṃ
ti sundaravatthavasano nti therassa attānaṃ dassayi dassesi pākaṭo ahosi paṭicchādayati etthāti 
ti kūṭāgārabhūtā tadaññanivesanasaṅkhātā ca gharā liṅgavipallāsavasena hetaṃ vuttaṃ ti samacaturassaāyatavaṭṭasaṇṭhānādivasena vibhattā ti bhāgena paricchinnā ti amhākaṃ ti imasmiṃ petaloke ti ti nipātamattaṃ devalokesūti attho
nti dhamakaraṇaṃ ti udakassa pūretvā ti tattha tattha vārimatthake padumuppalādīnaṃ kesarabhārehi sañchāditavasena pūritā ti pupphanti paṇhikapariyantādīsu vidālentīti attho
ti vicaramānā ti khañjanavasena  gacchāma ti  sakkharavati kusakaṇṭakavati ca bhūmibhāge sakkhare kusakaṇṭake ca akkamantāti attho nti rathavayhādikaṃ yaṃkiñci yānaṃ nti ekapaṭalaupāhanaṃ
nti makāro padasandhikaro rathena āgamaṃsu nti ubhayena dānena yānadānena ceva bhattādicatupaccayadānena ca pānīyadānena hettha bhesajjadānampi saṅgahitaṃ sesaṃ heṭṭhā vuttanayattā uttānamevāti
thero  taṃ pavattiṃ bhagavato ārocesi bhagavā tamatthaṃ aṭṭhuppattiṃ katvā yathā ime etarahi evaṃ tvampi ito anantarātīte attabhāve peto hutvā mahādukkhaṃ anubhavīti vatvā therena yācito suttapetavatthuṃ kathetvā sampattaparisāya dhammaṃ desesi taṃ sutvā mahājano sañjātasaṃvego dānasīlādipuññakammanirato ahosīti


nti idaṃ satthari sāvatthiyaṃ viharante aññataraṃ petiṃ ārabbha vuttaṃ atīte kira kassapassa bhagavato kāle aññatarā itthī sīlācārasampannā kalyāṇamittasannissayena sāsane abhippasannā suvibhattavicitrabhittithambhasopānabhūmitalaṃ ativiya dassanīyaṃ ekaṃ āvāsaṃ katvā tattha bhikkhū nisīdāpetvā paṇītena āhārena parivisitvā bhikkhusaṅghassa niyyādesi sā aparena samayena kālaṃ katvā aññassa pāpakammassa vasena himavati pabbatarāje rathakāradahaṃ nissāya vimānapetī hutvā nibbatti tassā saṅghassa āvāsadānapuññānubhāvena sabbaratanamayaṃ uḷāraṃ ativiya samantato pāsādikaṃ manoharaṃ ramaṇīyaṃ pokkharaṇiyaṃ  nandanavanasadisaṃ upasobhitaṃ vimānaṃ nibbatti sayañca suvaṇṇavaṇṇā abhirūpā dassanīyā pāsādikā ahosi
sā tattha purisehi vināva dibbasampattiṃ anubhavantī viharati tassā tattha dīgharattaṃ nippurisāya vasantiyā anabhirati uppannā sā ukkaṇṭhitā hutvā attheso upāyoti cintetvā dibbāni ambapakkāni nadiyaṃ pakkhipati sabbaṃ kaṇṇamuṇḍapetivatthusmiṃ āgatanayeneva veditabbaṃ idha pana bārāṇasivāsī eko māṇavo gaṅgāya tesu ekaṃ ambaphalaṃ disvā  tassa pabhavaṃ gavesanto anukkamena taṃ ṭhānaṃ gantvā nadiṃ disvā tadanusārena tassā vasanaṭṭhānaṃ gato sā taṃ disvā attano vasanaṭṭhānaṃ  netvā paṭisanthāraṃ karontī nisīdi so tassā vasanaṭṭhānasampattiṃ disvā pucchanto 

 veḷuriyathambhaṃ ruciraṃ pabhassaraṃ vimānamāruyha anekacittaṃ
tatthacchasi devi mahānubhāve pathaddhani pannaraseva cando

 vaṇṇo ca te kanakassa sannibho uttattarūpo bhusa dassaneyyo
pallaṅkaseṭṭhe atule nisinnā ekā tuvaṃ natthi ca tuyha sāmiko

 imā ca te pokkharaṇī samantā pahūtamalyā bahupuṇḍarīkā
suvaṇṇacuṇṇehi samantamotthatā na tattha paṅko paṇako ca vijjati

 haṃsā cime dassanīyā manoramā udakasmimanupariyanti  sabbadā
samayya vaggūpanadanti sabbe bindussarā dundubhīnaṃva ghoso

 daddallamānā yasasā yasassinī nāvāya ca tvaṃ avalamba tiṭṭhasi
āḷārapamhe hasite piyaṃvade sabbaṅgakalyāṇi bhusaṃ virocasi

 idaṃ vimānaṃ virajaṃ same ṭhitaṃ uyyānavantaṃ ratinandivaḍḍhanaṃ
icchāmahaṃ nāri anomadassane tayā saha nandane idha moditunti 
imā gāthā abhāsi
 tattha ti tasmiṃ vimāne ti icchiticchitakāle nisīdasi ti taṃ ālapati ti mahatā dibbānubhāvena samannāgate ti attano pathabhūte addhani gaganatalamaggeti attho ti puṇṇamāsiyaṃ paripuṇṇamaṇḍalo cando viya vijjotamānāti attho
ti tava vaṇṇo ca uttattasiṅgīsuvaṇṇena sadiso ativiya manoharo tenāha ti ti mahārahe ti vā devatāya ālapanaṃ asadisarūpeti attho ti tuyhaṃ sāmiko ca natthi
ti kamalakuvalayādibahuvidhakusumavatiyo  ti suvaṇṇavālukāhi ti samantato okiṇṇā ti tāsu pokkharaṇīsu ti kaddamo vā udakapicchillo vā na vijjati
ti ime haṃsā ca dassanasukhā manoramā ca ti anuvicaranti ti sabbesu utūsu ti saṅgamma ti madhuraṃ ti vikūjanti ti avisaṭassarā sampiṇḍitassarā ti vaggubindussarabhāvena dundubhīnaṃ viya tava pokkharaṇiyaṃ haṃsānaṃ ghosoti attho
ti ativiya abhijalantī ti deviddhiyā ti doṇiyaṃ pokkharaṇiyañhi paduminiyaṃ suvaṇṇanāvāya mahārahe pallaṅke nisīditvā udakakīḷaṃ kīḷantiṃ petiṃ disvā evamāha ti avalambitvā apassenaṃ apassāya ti idaṃ ṭhānasaddassa gatinivatti atthattā gatiyā paṭikkhepavacanaṃ nisajjasīti vā pāṭho nisīdasiccevassa attho daṭṭhabbo ti vellitadīghanīlapakhume ti hasitamahāhasitamukhe ti piyabhāṇinī ti sabbehi aṅgehi sundare sobhanasabbaṅgapaccaṅgīti attho ti virājesi
nti  vigatarajaṃ niddosaṃ nti same bhūmibhāge ṭhitaṃ caturassasobhitatāya vā samabhāge ṭhitaṃ samantabhaddakanti attho nti nandanavanasahitaṃ nti ratiñca  nandiñca vaḍḍhetīti ratinandivaḍḍhanaṃ sukhassa ca pītiyā ca saṃvaḍḍhananti attho ti tassā ālapanaṃ ti paripuṇṇaaṅgapaccaṅgatāya aninditadassane ti nandanakare ti nandanavane vimāne vā nti abhiramituṃ icchāmīti yojanā
evaṃ  tena māṇavena vutte sā vimānapetidevatā tassa paṭivacanaṃ dentī 

 karohi kammaṃ idha vedanīyaṃ cittañca te idha nihitaṃ bhavatu
katvāna kammaṃ idha vedanīyaṃ evaṃ mamaṃ lacchasi kāmakāmininti 
gāthamāha tattha nti idha imasmiṃ dibbaṭṭhāne vipaccanakaṃ vipākadāyakaṃ kusalakammaṃ karohi pasaveyyāsi nti idhūpanītaṃ idha ninnanti vā pāṭho imasmiṃ ṭhāne ninnaṃ poṇaṃ pabbhāraṃ tava cittaṃ bhavatu hotu nti maṃ ti labhissasi
so māṇavo tassā vimānapetiyā vacanaṃ sutvā tato manussapathaṃ gato tattha cittaṃ paṇidhāya tajjaṃ puññakammaṃ katvā nacirasseva kālaṃ katvā tattha nibbatti tassā petiyā sahabyataṃ tamatthaṃ pakāsentā saṅgītikārā 

 sādhūti so tassā paṭissuṇitvā
akāsi kammaṃ tahiṃ vedanīyaṃ
katvāna kammaṃ tahiṃ vedanīyaṃ
upapajji so māṇavo tassā sahabyatanti 
osānagāthamāhaṃsu tattha ti sampaṭicchane nipāto ti tassā vimānapetiyā ti tassā vacanaṃ sampaṭicchitvā nti  tasmiṃ vimāne tāya saddhiṃ veditabbasukhavipākaṃ kusalakammaṃ nti sahabhāvaṃ so māṇavo tassā sahabyataṃ upapajjīti yojanā sesaṃ uttānameva
evaṃ tesu tattha cirakālaṃ dibbasampattiṃ anubhavantesu puriso kammassa parikkhayena kālamakāsi itthī pana attano puññakammassa khettaṅgatabhāvena ekaṃ buddhantaraṃ tattha paripuṇṇaṃ katvā vasi atha amhākaṃ bhagavati loke uppajjitvā pavattitavaradhammacakke anukkamena jetavane viharante āyasmā mahāmoggallāno ekadivasaṃ pabbatacārikaṃ caramāno taṃ vimānañca vimānapetiñca disvā veḷuriyathambhaṃ ruciraṃ pabhassarantiādikāhi gāthāhi pucchi sā cassa  ādito paṭṭhāya sabbaṃ attano pavattiṃ ārocesi taṃ sutvā thero sāvatthiṃ āgantvā bhagavato ārocesi bhagavā tamatthaṃ aṭṭhuppattiṃ katvā sampattaparisāya dhammaṃ desesi taṃ sutvā mahājano dānādipuññadhammanirato ahosīti


ti idaṃ satthari sāvatthiyaṃ viharante cattāro pete ārabbha vuttaṃ sāvatthiyā kira avidūre aññatarasmiṃ gāmake eko kūṭavāṇijo kūṭamānādīhi jīvikaṃ kappesi so sālipalāpe gahetvā tambamattikāya paribhāvetvā garutare katvā rattasālihi saddhiṃ missetvā vikkiṇi tassa putto gharaṃ āgatānaṃ mama mittasuhajjānaṃ sammānaṃ na karotīti kupito yugacammaṃ gahetvā mātusīse pahāramadāsi tassa suṇisā  sabbesaṃ atthāya ṭhapitamaṃsaṃ corikāya khāditvā puna tehi anuyuñjiyamānā sace mayā taṃ maṃsaṃ khāditaṃ bhave bhave attano piṭṭhimaṃsaṃ kantitvā khādeyyanti sapathamakāsi bhariyā panassa kiñcideva upakaraṇaṃ yācantānaṃ natthīti vatvā tehi nippīḷiyamānā sace santaṃ natthīti vadāmi jātajātaṭṭhāne gūthabhakkhā bhaveyyanti musāvādena sapathamakāsi
te  cattāropi janā aparena samayena kālaṃ katvā viñjhāṭaviyaṃ petā hutvā nibbattiṃsu tattha kūṭavāṇijo kammaphalena pajjalantaṃ bhusaṃ ubhohi hatthehi gahetvā attano matthake ākiritvā mahādukkhaṃ anubhavati tassa putto ayomayehi muggarehi sayameva attano sīsaṃ bhinditvā anappakaṃ dukkhaṃ paccanubhoti tassa suṇisā kammaphalena sunisitehi ativiya vipulāyatehi nakhehi attano piṭṭhimaṃsāni kantitvā khādantī aparimitaṃ dukkhaṃ anubhavati tassa bhariyāya sugandhaṃ suvisuddhaṃ apagatakāḷakaṃ sālibhattaṃ upanītamattameva nānāvidhakimikulākulaṃ paramaduggandhajegucchaṃ gūthaṃ sampajjati taṃ sā ubhohi hatthehi pariggahetvā bhuñjantī mahādukkhaṃ paṭisaṃvedeti
evaṃ tesu catūsu janesu petesu nibbattitvā mahādukkhaṃ anubhavantesu āyasmā mahāmoggalāno pabbatacārikaṃ caranto ekadivasaṃ taṃ ṭhānaṃ gato te pete disvā 

 bhusāni  eko sāliṃ punāparo ayañca nārī sakamaṃsalohitaṃ
tuvañca gūthaṃ asuciṃ akantaṃ paribhuñjasi kissa ayaṃ vipākoti 
imāya gāthāya tehi katakammaṃ pucchi tattha ti palāpāni ti ekako nti sālino sāmiatthe hetaṃ upayogavacanaṃ sālino palāpāni  pajjalantāni attano sīse avakiratīti adhippāyo ti puna aparo yo hi so mātusīsaṃ pahari so ayomuggarehi attano sīsaṃ paharitvā sīsabhedaṃ pāpuṇāti taṃ sandhāya vadati nti attano piṭṭhimaṃsaṃ lohitañca paribhuñjatīti yojanā nti amanāpaṃ jegucchaṃ ti katamassa pāpakammassa idaṃ phalaṃ yaṃ idāni tumhehi paccanubhavīyatīti attho
evaṃ therena tehi katakamme pucchite kūṭavāṇijassa bhariyā sabbehi tehi katakammaṃ ācikkhantī 

 ayaṃ  pure mātaraṃ hiṃsati ayaṃ pana kūṭavāṇijo
ayaṃ maṃsāni khāditvā musāvādena vañceti

 ahaṃ manussesu manussabhūtā agārinī sabbakulassa issarā
santesu pariguhāmi mā ca kiñci ito adaṃ

 musāvādena chādemi natthi etaṃ mama gehe
sace santaṃ niguhāmi gūtho me hotu bhojanaṃ

 tassa kammassa vipākena musāvādassa cūbhayaṃ
sugandhaṃ sālino bhattaṃ gūthaṃ me parivattati

 avañjhāni ca kammāni na hi kammaṃ vinassati
duggandhaṃ kiminaṃ mīḷhaṃ bhuñjāmi ca pivāmi cāti  gāthā abhāsi
 tattha nti puttaṃ dassenti vadati ti thāmena paribādheti muggarena paharatīti attho ti khalavāṇijo vañcanāya vaṇijjakārakoti attho  ti parehi sādhāraṇamaṃsaṃ khāditvā na khādāmīti musāvādena te vañceti
ti gehasāminī ti vijjamānesveva parehi yācitaupakaraṇesu ti paṭicchādesiṃ kālavipallāsena hetaṃ vuttaṃ nti ito mama santakato kiñcimattampi atthikassa parassa na adāsiṃ ti natthi etaṃ mama geheti musāvādena chādesiṃ
ti sugandhaṃ sālibhattaṃ mayhaṃ kammavasena gūthabhāvena parivattati pariṇamati ti amoghāni anipphalāni ti yathūpacitaṃ kammaṃ phalaṃ adatvā na hi vinassati nti  kimivantaṃ sañjātakimikulaṃ nti gūthaṃ sesaṃ heṭṭhā vuttanayattā uttānameva
evaṃ thero tassā petiyā vacanaṃ sutvā taṃ pavattiṃ bhagavato ārocesi bhagavā tamatthaṃ aṭṭhuppattiṃ katvā sampattaparisāya dhammaṃ desesi sā desanā mahājanassa sātthikā ahosīti


nti idaṃ kumārapetavatthu tassa kā uppatti sāvatthiyaṃ kira bahū upāsakā dhammagaṇā hutvā nagare mahantaṃ maṇḍapaṃ kāretvā taṃ nānāvaṇṇehi vatthehi alaṅkaritvā kālasseva satthāraṃ bhikkhusaṅghañca nimantetvā mahārahavarapaccattharaṇatthatesu āsanesu buddhappamukhaṃ bhikkhusaṅghaṃ nisīdāpetvā gandhapupphādīhi pūjetvā  mahādānaṃ pavattenti taṃ disvā aññataro maccheramalapariyuṭṭhitacitto puriso taṃ sakkāraṃ asahamāno evamāha  varametaṃ sabbaṃ saṅkārakūṭe chaḍḍitaṃ na tveva imesaṃ muṇḍakānaṃ dinnanti taṃ sutvā upāsakā saṃviggamānasā bhāriyaṃ vata iminā purisena pāpaṃ pasutaṃ yena evaṃ buddhappamukhe bhikkhusaṅghe aparaddhanti tamatthaṃ tassa mātuyā ārocetvā gaccha tvaṃ sasāvakasaṅghaṃ bhagavantaṃ khamāpehīti āhaṃsu sā sādhūti paṭissuṇitvā puttaṃ santajjentī saññāpetvā bhagavantaṃ bhikkhusaṅghañca  upasaṅkamitvā puttena kataaccayaṃ desentī khamāpetvā bhagavato bhikkhusaṅghassa ca sattāhaṃ yāgudānena pūjaṃ akāsi tassā putto nacirasseva kālaṃ katvā kiliṭṭhakammūpajīviniyā gaṇikāya kucchiyaṃ nibbatti sā ca naṃ jātamattaṃyeva dārakoti ñatvā susāne chaḍḍāpesi so tattha attano puññabaleneva gahitārakkho kenaci anupadduto mātuaṅke viya sukhaṃ supi devatā tassa ārakkhaṃ gaṇhiṃsūti ca vadanti
atha  bhagavā paccūsasamaye mahākaruṇāsamāpattito vuṭṭhāya buddhacakkhunā lokaṃ volokento taṃ dārakaṃ sivathikāya chaḍḍitaṃ disvā sūriyuggamanavelāya sivathikaṃ agamāsi satthā idhāgato kāraṇenettha bhavitabbanti mahājano sannipati bhagavā sannipatitaparisāya nāyaṃ dārako oññātabbo yadipi idāni susāne chaḍḍito anātho ṭhito āyatiṃ pana diṭṭheva dhamme abhisamparāyañca uḷārasampattiṃ paṭilabhissatīti vatvā tehi manussehi kiṃ nu kho bhante iminā purimajātiyaṃ kataṃ kammanti puṭṭho 
buddhapamukhassa bhikkhusaṅghassa pūjaṃ akāsi janatā uḷāraṃ
tatrassa cittassahu aññathattaṃ vācaṃ abhāsi pharusaṃ asabbhanti 
ādinā nayena dārakena katakammaṃ āyatiṃ pattabbaṃ sampattiñca pakāsetvā sannipatitāya parisāya ajjhāsayānurūpaṃ dhammaṃ kathetvā upari sāmukkaṃsikaṃ dhammadesanaṃ akāsi saccapariyosāne caturāsītiyā  pāṇasahassānaṃ dhammābhisamayo ahosi tañca dārakaṃ asītikoṭivibhavo eko kuṭumbiko bhagavato sammukhāva mayhaṃ puttoti aggahesi bhagavā ettakena ayaṃ dārako rakkhito mahājanassa ca anuggaho katoti vihāraṃ agamāsi
so aparena samayena tasmiṃ kuṭumbike kālakate tena niyyāditaṃ dhanaṃ paṭipajjitvā kuṭumbaṃ saṇṭhapento tasmiṃ nagareyeva mahāvibhavo gahapati hutvā dānādinirato ahosi athekadivasaṃ bhikkhū dhammasabhāyaṃ kathaṃ samuṭṭhāpesuṃ  aho nūna satthā sattesu anukampako sopi nāma dārako tadā anātho ṭhito etarahi mahatiṃ sampattiṃ paccanubhavati uḷārāni ca puññāni karotīti taṃ sutvā satthā na bhikkhave tassa ettakāva sampatti atha kho āyupariyosāne tāvatiṃsabhavane sakkassa devarañño putto hutvā nibbattissati mahatiṃ dibbasampattiñca  paṭilabhissatīti byākāsi taṃ sutvā bhikkhū ca mahājano  ca idaṃ kira kāraṇaṃ disvā dīghadassī bhagavā jātamattassevassa āmakasusāne chaḍḍitassa tattha gantvā saṅgahaṃ akāsīti satthu ñāṇavisesaṃ thometvā tasmiṃ attabhāve tassa pavattiṃ kathesuṃ tamatthaṃ dīpentā saṅgītikārā 

 accherarūpaṃ sugatassa ñāṇaṃ satthā yathā puggalaṃ byākāsi
ussannapuññāpi bhavanti heke parittapuññāpi bhavanti heke

 ayaṃ kumāro sīvathikāya chaḍḍito aṅguṭṭhasnehena yāpeti rattiṃ
na yakkhabhūtā na sarīsapā vā viheṭhayeyyuṃ katapuññaṃ kumāraṃ

 sunakhāpimassa palihiṃsu pāde dhaṅkā siṅgālā parivattayanti
gabbhāsayaṃ  pakkhigaṇā haranti kākā pana akkhimalaṃ haranti

 nayimassa rakkhaṃ vidahiṃsu keci na osadhaṃ sāsapadhūpanaṃ vā
nakkhattayogampi na aggahesuṃ na sabbadhaññānipi ākiriṃsu

 etādisaṃ uttamakicchapattaṃ rattābhataṃ sīvathikāya chaḍḍitaṃ
nonītapiṇḍaṃva pavedhamānaṃ sasaṃsayaṃ jīvitasāvasesaṃ

 tamaddasā devamanussapūjito disvā ca taṃ byākari bhūripañño
ayaṃ kumāro nagarassimassa aggakuliko bhavissati bhogato ca

 kissa  vataṃ kiṃ pana brahmacariyaṃ kissa suciṇṇassa ayaṃ vipāko
etādisaṃ byasanaṃ pāpuṇitvā taṃ tādisaṃ paccanubhossatiddhinti 
cha gāthā avocuṃ
 tattha nti acchariyasabhāvaṃ nti aññehi asādhāraṇaṃ sammāsambuddhassa  ñāṇaṃ āsayānusayañāṇādisabbaññutaññāṇameva sandhāya vuttaṃ tayidaṃ aññesaṃ avisayabhūtaṃ kathaṃ ñāṇanti āha ti tena satthu desanāya eva ñāṇassa acchariyabhāvo viññāyatīti dasseti
idāni byākaraṇaṃ dassento ti āha tassattho  ussannakusaladhammāpi idhekacce puggalā laddhapaccayassa  apuññassa vasena jātiādinā nihīnā bhavanti parittapuññāpi appatarapuññadhammāpi eke sattā khettasampattiādinā tassa puññassa mahājutikatāya uḷārā bhavantīti
ti susāne ti aṅguṭṭhato pavattasnehena devatāya aṅguṭṭhato paggharitakhīrenāti attho ti pisācabhūtā vā yakkhabhūtā vā sarīsapā vā ye keci sarantā gacchantā vā  na bādheyyuṃ
ti attano jivhāya pāde lihisuṃ ti kākā ti mā naṃ kumāraṃ keci viheṭheyyunti rakkhantā nirogabhāvajānanatthaṃ aparāparaṃ parivattanti nti gabbhamalaṃ ti gijjhakulalādayo sakuṇagaṇā ti apanenti nti akkhigūthaṃ
ti  keci manussā amanussā pana rakkhaṃ saṃvidahiṃsu nti tadā āyatiñca ārogyāvahaṃ agadaṃ ti yaṃ jātassa dārakassa rakkhaṇatthaṃ sāsapena dhūpanaṃ karonti tampi tassa karontā nāhesunti dīpenti nti nakkhattayuttampi na gaṇhiṃsu asukamhi nakkhatte tithimhi muhutte ayaṃ jātoti evaṃ jātakammampissa na keci akaṃsūti attho ti maṅgalaṃ karontā agadavasena yaṃ sāsapatelamissitaṃ sāliādidhaññaṃ ākiranti tampissa nākaṃsūti attho
nti evarūpaṃ  nti paramakicchaṃ āpannaṃ ativiya dukkhappattaṃ nti rattiyaṃ ābhataṃ ti navanītapiṇḍasadisaṃ maṃsapesimattatā evaṃ vuttaṃ nti dubbalabhāvena pakampamānaṃ nti jīvati nu kho na nu kho jīvatīti saṃsayitatāya saṃsayavantaṃ nti jīvitaṭṭhitiyā hetubhūtānaṃ  sādhanānaṃ abhāvena kevalaṃ jīvitamattāvasesakaṃ
ti bhoganimittaṃ bhogassa vasena aggakuliko seṭṭhakuliko bhavissatīti attho
 kissa vatanti ayaṃ gāthā satthu santike ṭhitehi upāsakehi tena katakammassa pucchāvasena vuttā sā ca kho sivathikāya sannipatitehīti veditabbā tattha ti kiṃ assa nti vatasamādānaṃ puna ti kīdisassa suciṇṇassa vatassa brahmacariyassa cāti vibhattiṃ vipariṇāmetvā yojanā nti gaṇikāya kucchiyā nibbattanaṃ susāne chaḍḍananti evarūpaṃ nti anatthaṃ nti tathārūpaṃ aṅguṭṭhasnehena yāpeti rattintiādinā ayaṃ kumāro nagarassimassa aggakuliko bhavissatītiādinā ca vuttappakāranti attho nti deviddhiṃ dibbasampattinti vuttaṃ hoti
idāni tehi upāsakehi puṭṭho bhagavā yathā tadā byākāsi taṃ dassentā saṅgītikārā 

 buddhapamukhassa  bhikkhusaṅghassa pūjaṃ akāsi janatā uḷāraṃ
tatrassa cittassahu aññathattaṃ vācaṃ abhāsi pharusaṃ asabbhaṃ

 so taṃ vitakkaṃ pavinodayitvā pītiṃ pasādaṃ paṭiladdhā pacchā
tathāgataṃ  jetavane vasantaṃ yāguyā upaṭṭhāsi sattarattaṃ

 tassa vataṃ taṃ pana brahmacariyaṃ tassa suciṇṇassa ayaṃ vipāko
etādisaṃ byasanaṃ pāpuṇitvā taṃ tādisaṃ paccanubhossatiddhiṃ

 ṭhatvāna so vassasataṃ idheva sabbehi kāmehi samaṅgibhūto
kāyassa bhedā abhisamparāyaṃ sahabyataṃ gacchati vāsavassāti 
catasso gāthā avocuṃ
 tattha ti janasamūho upāsakagaṇoti adhippāyo ti tassaṃ pūjāyaṃ ti tassa dārakassa nti purimabhavasmiṃ cittassa aññathābhāvo anādaro agāravo apaccayo ahosi nti sādhusabhāya sāvetuṃ ayuttaṃ pharusaṃ vācaṃ abhāsi
ti so ayaṃ nti taṃ pāpakaṃ vitakkaṃ ti mātarā katāya saññattiyā vūpasametvā ti pītiṃ pasādañca paṭilabhitvā uppādetvā ti yāgudānena upaṭṭhahi nti sattadivasaṃ
nti taṃ mayā heṭṭhā vuttappakāraṃ attano cittassa pasādanaṃ dānañca imassa puggalassa vataṃ taṃ brahmacariyañca aññaṃ kiñci natthīti attho
ti yāva āyupariyosānā idheva manussaloke ṭhatvā nti punabbhave ti sakkassa devānamindassa  puttabhāvena sahabhāvaṃ gamissati anāgatatthe hi idaṃ paccuppannakālavacanaṃ sesaṃ sabbattha uttānamevāti


ti idaṃ satthari jetavane viharante seriṇīpetiṃ ārabbha vuttaṃ kururaṭṭhe kira hatthinipure seriṇī nāma ekā rūpūpajīvinī ahosi tattha ca uposathakaraṇatthāya tato tato bhikkhū sannipatiṃsu puna mahābhikkhusannipāto ahosi taṃ disvā manussā tilataṇḍulādiṃ sappinavanītamadhuādiñca bahuṃ dānūpakaraṇaṃ sajjetvā mahādānaṃ pavattesuṃ tena ca samayena sā gaṇikā assaddhā appasannā maccheramalapariyuṭṭhitacittā tehi manussehi ehi tāva idaṃ dānaṃ anumodāhīti ussāhitāpi kiṃ tena muṇḍakānaṃ samaṇānaṃ dinnenāti appasādameva nesaṃ sampavedesi kuto appamattakassa pariccāgo
sā aparena samayena kālaṃ katvā aññatarassa paccantanagarassa parikhāpiṭṭhe petī hutvā nibbatti atha hatthinipuravāsī aññataro upāsako vaṇijjāya taṃ nagaraṃ gantvā rattiyā paccūsasamaye  parikhāpiṭṭhaṃ gato tādisena payojanena sā tattha taṃ disvā sañjānitvā naggā aṭṭhittacamattāvasesasarīrā ativiya bībhacchadassanā avidūre ṭhatvā attānaṃ dassesi so taṃ disvā 

 naggā  dubbaṇṇarūpāsi kisā dhamanisanthatā
upphāsulike kisike kā nu tvaṃ idha tiṭṭhasīti 
gāthāya pucchi sāpissa 

 ahaṃ bhadante petīmhi duggatā yamalokikā
pāpakammaṃ karitvāna petalokaṃ ito gatāti 
gāthāya attānaṃ pakāsesi puna tena 

 kiṃ nu kāyena vācāya manasā dukkaṭaṃ kataṃ
kissakammavipākena petalokaṃ ito gatāti 
gāthāya katakammaṃ pucchitā 

 anāvaṭesu  titthesu viciniṃ aḍḍhamāsakaṃ
santesu deyyadhammesu dīpaṃ nākāsimattano

 nadiṃ upemi tasitā rittakā parivattati
chāyaṃ upemi uṇhesu ātapo parivattati

 aggivaṇṇo ca me vāto ḍahanto upavāyati
etañca bhante arahāmi aññañca pāpakaṃ tato

 gantvāna  hatthiniṃ puraṃ vajjesi mayha mātaraṃ
dhītā ca te mayā diṭṭhā duggatā yamalokikā
pāpakammaṃ karitvāna petalokaṃ ito gatā

 atthi me ettha nikkhittaṃ anakkhātañca taṃ mayā
cattāri satasahassāni pallaṅkassa ca heṭṭhato

 tato me dānaṃ dadatu tassā ca hotu jīvikā
dānaṃ datvā ca me mātā dakkhiṇaṃ anudicchatu
tadāhaṃ sukhitā hessaṃ sabbakāmasamiddhinīti 
imāhi  chahi gāthāhi attanā katakammañceva puna tena attano kātabbaṃ atthañca ācikkhi
 tattha ti kenaci anivāritesu nadītaḷākādīnaṃ titthapadesesu yattha manussā nhāyanti udakakiccaṃ karonti tādisesu ṭhānesu nti manussehi ṭhapetvā vissaritaṃ apināmettha kiñci labheyyanti lobhābhibhūtā aḍḍhamāsakamattampi viciniṃ gavesiṃ atha vā ti upasaṅkamanena kenaci anivāritesu sattānaṃ payogāsayasuddhiyā kāraṇabhāvena titthabhūtesu samaṇabrāhmaṇesu vijjamānesu nti maccheramalapariyuṭṭhitacittā kassaci kiñci adentī aḍḍhamāsakampi visesena ciniṃ na sañciniṃ puññaṃ tenāha ti
ti pipāsitā ti kākapeyyā sandamānāpi nadī mama pāpakammena udakena rittā tucchā vālikamattā  hutvā parivattati ti uṇhasamayesu ti chāyāṭṭhānaṃ mayi upagatāya ātapo sampajjati
ti samphassena aggisadiso tena vuttaṃ ti ti ti taṃ upāsakaṃ garukārena vadati bhante etañca yathāvuttaṃ pipāsādidukkhaṃ aññañca tato pāpakaṃ dāruṇaṃ dukkhaṃ anubhavituṃ arahāmi tajjassa  pāpassa katattāti adhippāyo ti vadeyyāsi
nti ettakaṃ ettha nikkhittanti anācikkhitaṃ idāni tassa parimāṇaṃ ṭhapitaṭṭhānañca dassentī ti āha tattha ti pubbe attano sayanapallaṅkassa ti nihitadhanato ekadesaṃ gahetvā mamaṃ uddissa dānaṃ detu ti mayhaṃ mātuyā
evaṃ  tāya petiyā vutte so upāsako tassā vacanaṃ sampaṭicchitvā tattha attano karaṇīyaṃ tīretvā hatthinipuraṃ gantvā tassā mātuyā tamatthaṃ ārocesi tamatthaṃ dassetuṃ 

 sādhūti so paṭissutvā gantvāna hatthiniṃ puraṃ
avoca tassā mātaraṃ 
dhītā ca te mayā diṭṭhā duggatā yamalokikā
pāpakammaṃ karitvāna petalokaṃ ito gatā

 sā maṃ tattha samādapesi vajjesi mayha mātaraṃ
dhītā ca te mayā diṭṭhā duggatā yamalokikā
pāpakammaṃ karitvāna petalokaṃ ito gatā

 atthi ca me ettha nikkhittaṃ anakkhātañca taṃ mayā
cattāri satasahassāni pallaṅkassa ca heṭṭhato

 tato  me dānaṃ dadatu tassā ca hotu jīvikā
dānaṃ datvā ca me mātā dakkhiṇaṃ anudicchatu
tadāhaṃ sukhitā hessaṃ sabbakāmasamiddhinī

 tato hi sā dānamadā tassā dakkhiṇamādisī
petī ca sukhitā āsi tassā cāsi sujīvikāti 
saṅgītikārā  āhaṃsu tā suviññeyyāva
taṃ sutvā tassā mātā bhikkhusaṅghassa dānaṃ datvā tassā ādisi tena sā paṭiladdhūpakaraṇasampattiyaṃ ṭhitā mātu attānaṃ dassetvā taṃ kāraṇaṃ ācikkhi mātā bhikkhūnaṃ ārocesi bhikkhū taṃ pavattiṃ bhagavato ārocesuṃ bhagavā tamatthaṃ aṭṭhuppattiṃ katvā sampattaparisāya dhammaṃ desesi sā desanā mahājanassa sātthikā ahosīti


ti idaṃ bhagavati veḷuvane viharante migaluddakapetaṃ ārabbha vuttaṃ rājagahe kira aññataro luddako rattindivaṃ mige vadhitvā jīvikaṃ kappesi tasseko upāsako mitto ahosi so taṃ sabbakālaṃ pāpato nivattetuṃ asakkonto ehi samma rattiyaṃ pāṇātipātā viramāhīti rattiyaṃ puññe samādapesi so rattiyaṃ viramitvā divā eva pāṇātipātaṃ karoti
so aparena samayena kālaṃ katvā rājagahasamīpe vemānikapeto hutvā nibbatto divasabhāgaṃ mahādukkhaṃ anubhavitvā rattiyaṃ pañcahi kāmaguṇehi samappitā samaṅgībhūto paricāresi taṃ disvā āyasmā nārado 

 naranāripurakkhato  yuvā rajanīyehi kāmaguṇehi sobhasi
divasaṃ anubhosi kāraṇaṃ kimakāsi purimāya jātiyāti 
imāya gāthāya paṭipucchi tattha ti paricārakabhūtehi devaputtehi devadhītāhi ca purakkhato payirupāsito ti taruṇo ti kamanīyehi rāguppattihetubhūtehi ti kāmakoṭṭhāsehi ti samaṅgibhāvena virocasi rattiyanti adhippāyo tenāha nti divasabhāge pana nānappakāraṃ kāraṇaṃ ghātanaṃ paccanubhavasi ti vā rattīsu ti nipātamattaṃ ti evaṃ sukhadukkhasaṃvattaniyaṃ kiṃ nāma kammaṃ ito purimāya jātiyā tvaṃ akattha taṃ kathehīti attho 
taṃ sutvā peto therassa attanā katakammaṃ ācikkhanto 

 ahaṃ rājagahe ramme ramaṇīye giribbaje
migaluddo pure āsiṃ lohitapāṇi dāruṇo

 avirodhakaresu  pāṇisu puthusattesu paduṭṭhamānaso
vicariṃ atidāruṇo sadā parahiṃsāya rato asaññato

 tassa me sahāyo suhadayo saddho āsi upāsako
sopi maṃ anukampanto nivāresi punappunaṃ

 mākāsi pāpakaṃ kammaṃ mā tāta duggatiṃ agā
sace icchasi pecca sukhaṃ virama pāṇavadhā asaṃyamā

 tassāhaṃ vacanaṃ sutvā sukhakāmassa hitānukampino
nākāsiṃ sakalānusāsaniṃ cirapāpābhirato abuddhimā

 so maṃ puna bhūrisumedhaso anukampāya saṃyame nivesayi
sace divā hanasi pāṇino atha te rattiṃ bhavatu saṃyamo

 svāhaṃ  divā hanitvā pāṇino virato rattimahosi saññato
rattāhaṃ paricāremi divā khajjāmi duggato

 tassa kammassa kusalassa anubhomi rattiṃ amānusiṃ
divā paṭihatāva kukkurā upadhāvanti samantā khādituṃ

 ye  ca te satatānuyogino dhuvaṃ payuttā sugatassa sāsane
maññāmi te amatameva kevalaṃ adhigacchanti padaṃ asaṅkhatanti 
imā gāthā abhāsi
 tattha ti dāruṇo ti abhiṇhaṃ pāṇaghātena lohitamakkhitapāṇī ti kharo sattānaṃ hiṃsanakoti attho ti kenaci virodhaṃ akarontesu migasakuṇādīsu
ti asaṃvarā dussīlyā nti sabbaṃ anusāsaniṃ sabbakālaṃ pāṇātipātato paṭiviratinti attho ti cirakālaṃ pāpe abhirato
ti sucarite hi nivesesi ti nivesitākāradassanaṃ so kira sallapāsasajjanādinā rattiyampi pāṇavadhaṃ anuyutto ahosi
ti idāni duggatiṃ gato mahādukkhappatto divasabhāge khādiyāmi tassa kira divā sunakhehi migānaṃ khādāpitattā kammasarikkhakaṃ phalaṃ hoti divasabhāge mahantā sunakhā upadhāvitvā aṭṭhisaṅghātamattāvasesaṃ sarīraṃ karonti rattiyā pana upagatāya taṃ pākatikameva hoti dibbasampattiṃ anubhavati tena vuttaṃ 

 tassa  kammassa kusalassa anubhomi rattiṃ amānusiṃ
divā paṭihatāva kukkurā upadhāvanti samantā khāditunti
tattha ti paṭihatacittā baddhāghātā viya hutvā nti mama sarīraṃ samantato khādituṃ upadhāvanti idañca nesaṃ ativiya attano bhayāvahaṃ upagamanakālaṃ gahetvā vuttaṃ te pana upadhāvitvā aṭṭhimattāvasesaṃ sarīraṃ katvā gacchanti
ti osānagāthāya ayaṃ saṅkhepattho  ahampi nāma rattiyaṃ  pāṇavadhamattato virato evarūpaṃ sampattiṃ  anubhavāmi  pana  purisā  buddhassa bhagavato  adhisīlādike  daḷhaṃ payuttā  sabbakālaṃ anuyogavantā  puññavanto  lokiyasukhena asammissaṃ nti laddhanāmaṃ  maññe natthi tesaṃ tadadhigame koci vibandhoti
evaṃ tena petena vutte thero taṃ pavattiṃ satthu ārocesi satthā tamatthaṃ aṭṭhuppattiṃ katvā sampattaparisāya dhammaṃ desesi sabbampi vuttanayameva


ti idaṃ bhagavati veḷuvane viharante aparaṃ migaluddakapetaṃ ārabbha vuttaṃ rājagahe kira aññataro māgaviko māṇavo vibhavasampannopi samāno bhogasukhaṃ pahāya rattindivaṃ mige hananto vicarati tassa sahāyabhūto eko upāsako anuddayaṃ paṭicca  sādhu samma pāṇātipātato viramāhi mā te ahosi dīgharattaṃ ahitāya dukkhāyāti ovādaṃ adāsi so  taṃ anādiyi atha so upāsako aññataraṃ attano manobhāvanīyaṃ khīṇāsavattheraṃ yāci  sādhu bhante asukapurisassa tathā dhammaṃ desetha yathā so pāṇātipātato virameyyāti
athekadivasaṃ so thero rājagahe piṇḍāya caranto tassa gehadvāre aṭṭhāsi taṃ disvā so māgaviko sañjātabahumāno paccuggantvā gehaṃ pavesetvā āsanaṃ paññāpetvā adāsi nisīdi thero paññatte āsane sopi theraṃ upasaṅkamitvā nisīdi tassa thero pāṇātipāte ādīnavaṃ tato viratiyā ānisaṃsañca pakāsesi so taṃ sutvāpi tato viramituṃ na icchi atha naṃ thero āha  sace tvaṃ āvuso sabbena sabbaṃ viramituṃ na sakkosi rattimpi tāva viramassūti so sādhu bhante viramāmi rattinti tato virami sesaṃ anantaravatthusadisaṃ gāthāsu pana 

 kūṭāgāre  ca pāsāde pallaṅke gonakatthate
pañcaṅgikena turiyena ramasi suppavādite

 tato  ratyā vivasāne sūriyuggamanaṃ pati
apaviddho susānasmiṃ bahudukkhaṃ nigacchasi

 kiṃ nu kāyena vācāya manasā dukkaṭaṃ kataṃ
kissakammavipākena idaṃ dukkhaṃ nigacchasīti 
tīhi gāthāhi nāradatthero naṃ paṭipucchi athassa peto 

 ahaṃ rājagahe ramme ramaṇīye giribbaje
migaluddo pure āsiṃ luddo cāsimasaññato

 tassa me sahāyo suhadayo saddho āsi upāsako
tassa  kulūpako bhikkhu āsi gotamasāvako
sopi maṃ anukampanto nivāresi punappunaṃ

 mākāsi pāpakaṃ kammaṃ mā tāta duggatiṃ agā
sace icchasi pecca sukhaṃ virama pāṇavadhā asaṃyamā

 tassāhaṃ vacanaṃ sutvā sukhakāmassa hitānukampino
nākāsiṃ sakalānusāsaniṃ cirapāpābhirato abuddhimā

 so maṃ puna bhūrisumedhaso anukampāya saṃyame nivesayi
sace divā hanasi pāṇino atha te rattiṃ bhavatu saṃyamo

 svāhaṃ divā hanitvā pāṇino virato rattimahosi saññato
rattāhaṃ paricāremi divā khajjāmi duggato

 tassa  kammassa kusalassa anubhomi rattiṃ amānusiṃ
divā paṭihatāva kukkurā upadhāvanti samantā khādituṃ

 ye  ca te satatānuyogino dhuvaṃ payuttā sugatassa sāsane
maññāmi te amatameva kevalaṃ adhigacchanti padaṃ asaṅkhatanti 
tamatthaṃ ācikkhi tāsaṃ attho heṭṭhā vuttanayova


ti idaṃ satthari veḷuvane viharante kūṭavinicchayikapetaṃ ārabbha vuttaṃ tadā bimbisāro rājā māsassa chasu divasesu uposathaṃ upavasati taṃ anuvattantā bahū manussā uposathaṃ upavasanti rājā attano santikaṃ āgatāgate manusse pucchati  kiṃ tumhehi uposatho upavuttho udāhu na upavutthoti tatreko adhikaraṇe niyuttakapuriso pisuṇavāco nekatiko lañjagāhako na upavutthomhīti vattuṃ asahanto upavutthomhi devāti āha atha naṃ rājasamīpato nikkhantaṃ sahāyo āha  kiṃ samma ajja tayā upavutthoti bhayenāhaṃ samma rañño sammukhā evaṃ avocaṃ nāhaṃ uposathikoti
atha naṃ sahāyo āha  yadi evaṃ upaḍḍhuposathopi tāva te ajja hotu uposathaṅgāni samādiyāhīti so tassa vacanaṃ sādhūti sampaṭicchitvā gehaṃ gantvā abhutvāva mukhaṃ vikkhāletvā uposathaṃ adhiṭṭhāya rattiyaṃ vāsūpagato rittāsayasambhūtena  balavavātahetukena sūlena upacchinnāyusaṅkhāro cutianantaraṃ pabbatakucchiyaṃ vemānikapeto  hutvā nibbatti so hi ekarattiṃ uposatharakkhaṇamattena vimānaṃ paṭilabhi dasakaññāsahassaparivāraṃ mahatiñca dibbasampattiṃ kūṭavinicchayikatāya pana pesuṇikatāya ca attano piṭṭhimaṃsāni sayameva okkantitvā khādati taṃ āyasmā nārado gijjakūṭato otaranto disvā 

 mālī kiriṭī kāyūrī gattā te candanussadā
pasannamukhavaṇṇosi sūriyavaṇṇova sobhasi

 amānusā  pārisajjā ye teme paricārakā
dasa kaññāsahassāni yā temā paricārikā
tā kambukāyūradharā kañcanāveḷabhūsitā

 mahānubhāvosi tuvaṃ lomahaṃsanarūpavā
piṭṭhimaṃsāni attano sāmaṃ ukkacca khādasi

 kiṃ nu kāyena vācāya manasā dukkaṭaṃ kataṃ
kissakammavipākena piṭṭhimaṃsāni attano
sāmaṃ ukkacca khādasīti

 attanohaṃ anatthāya jīvaloke acārisaṃ
pesuññamusāvādena nikativañcanāya ca

 tatthāhaṃ parisaṃ gantvā saccakāle upaṭṭhite
atthaṃ dhammaṃ nirākatvā adhammamanuvattisaṃ

 evaṃ so khādatattānaṃ yo hoti piṭṭhimaṃsiko
yathāhaṃ ajja khādāmi piṭṭhimaṃsāni attano

 tayidaṃ  tayā nārada sāmaṃ diṭṭhaṃ anukampakā ye kusalā vadeyyuṃ
mā pesuṇaṃ mā ca musā abhāṇi mā khosi piṭṭhimaṃsiko tuvanti 
thero  catūhi gāthāhi pucchi sopi tassa catūhi gāthāhi etamatthaṃ vissajjesi
 tattha ti māladhārī dibbapupphehi paṭimaṇḍitoti adhippāyo ti veṭhitasīso ti keyūravā bāhālaṅkārapaṭimaṇḍitoti attho ti sarīrāvayavā ti candanasārānulittā ti bālasūriyasadisavaṇṇo eva hutvā virocasi araṇavaṇṇī pabhāsasītipi pāḷi araṇanti araṇiyehi devehi sadisavaṇṇo ariyāvakāsoti  attho
ti parisapariyāpannā upaṭṭhākāti attho nti tvaṃ ti passantānaṃ lomahaṃsajananarūpayutto mahānubhāvatāsamaṅgitāya hetaṃ vuttaṃ ti ukkantitvā chinditvāti attho
nti acariṃ paṭipajjiṃ ti pesuññena ceva musāvādena ca ti nikatiyā vañcanāya ca patirūpadassanena paresaṃ vikārena vañcanāya ca
ti saccaṃ vattuṃ yuttakāle nti diṭṭhadhammikādibhedaṃ hitaṃ nti kāraṇaṃ ñāyaṃ ti chaḍḍetvā pahāya ti yo pesuññādiṃ ācarati so satto sesaṃ sabbaṃ heṭṭhā vuttanayameva


ti idaṃ dhātuvivaṇṇapetavatthu bhagavati kusinārāyaṃ upavattane mallānaṃ sālavane yamakasālānamantare parinibbute dhātuvibhāge ca kate rājā ajātasattu attanā laddhadhātubhāgaṃ gahetvā satta vassāni satta ca māse satta ca divase buddhaguṇe anussaranto uḷārapūjaṃ pavattesi tattha asaṅkheyyā appameyyā manussā cittāni pasādetvā  saggūpagā ahesuṃ chaḷāsītimattāni pana purisasahassāni cirakālabhāvitena assaddhiyena micchādassanena ca vipallatthacittā pasādanīyepi ṭhāne attano cittāni padosetvā petesu uppajjiṃsu tasmiṃyeva rājagahe aññatarassa vibhavasampannassa kuṭumbikassa bhariyā dhītā suṇisā ca pasannacittā dhātupūjaṃ karissāmāti gandhapupphādīni gahetvā dhātuṭṭhānaṃ gantuṃ āraddhā so kuṭumbiko kiṃ aṭṭhikānaṃ pūjanenāti tā paribhāsetvā dhātupūjaṃ vivaṇṇesi tāpi tassa vacanaṃ anādiyitvā tattha gantvā dhātupūjaṃ katvā gehaṃ āgatā tādisena rogena abhibhūtā nacirasseva kālaṃ katvā devaloke nibbattiṃsu so pana kodhena abhibhūto nacirasseva kālaṃ katvā tena pāpakammena petesu nibbatti
athekadivasaṃ  āyasmā mahākassapo sattesu anukampāya tathārūpaṃ iddhābhisaṅkhāraṃ abhisaṅkhāsi yathā manussā te pete tā ca devatāyo passanti tathā pana katvā cetiyaṅgaṇe ṭhito taṃ dhātuvivaṇṇakaṃ petaṃ tīhi gāthāhi pucchi tassa so peto byākāsi 

 antalikkhasmiṃ tiṭṭhanto duggandho pūti vāyasi
mukhañca te kimayo pūtigandhaṃ khādanti kiṃ kammamakāsi pubbe

 tato satthaṃ gahetvāna okkantanti punappunaṃ
khārena paripphositvā okkantanti punappunaṃ

 kiṃ nu kāyena vācāya manasā dukkaṭaṃ kataṃ
kissakammavipākena idaṃ dukkhaṃ nigacchasīti

 ahaṃ  rājagahe ramme ramaṇīye giribbaje
issaro dhanadhaññassa supahūtassa mārisa

 tassāyaṃ me bhariyā ca dhītā ca suṇisā ca me
tā mālaṃ uppalañcāpi paccagghañca vilepanaṃ
thūpaṃ harantiyo vāresiṃ taṃ pāpaṃ pakataṃ mayā

 chaḷāsītisahassāni  mayaṃ paccattavedanā
thūpapūjaṃ vivaṇṇetvā paccāma niraye bhusaṃ

 ye ca kho thūpapūjāya vattante arahato mahe
ādīnavaṃ pakāsenti vivecayetha ne tato

 imā ca passa ayantiyo māladhārī alaṅkatā
mālāvipākaṃnubhontiyo samiddhā ca tā yasassiniyo

 tañca  disvāna accheraṃ abbhutaṃ lomahaṃsanaṃ
namo karonti sappaññā vandanti taṃ mahāmuniṃ

 sohaṃ nūna ito gantvā yoniṃ laddhāna mānusiṃ
thūpapūjaṃ karissāmi appamatto punappunanti
 tattha ti aniṭṭhagandho kuṇapagandhagandhīti attho tenāha ti ti duggandhavāyanato kimīhi khāyitabbato ca upari nti kammasañcoditā sattā nisitadhāraṃ satthaṃ gahetvā punappunaṃ taṃ vaṇamukhaṃ avakantanti nti avakantitaṭṭhāne khārodakena āsiñcitvā punappunampi avakantanti
ti ativiya pahūtassa  dhanassa dhaññassa ca issaro sāmī aḍḍho mahaddhanoti attho
ti tassa mayhaṃ ayaṃ purimattabhāve bhariyā ayaṃ dhītā ayaṃ suṇisā tā devabhūtā ākāse ṭhitāti dassento vadati nti abhinavaṃ nti thūpaṃ pūjetuṃ upanentiyo dhātuṃ vivaṇṇento paṭikkhipiṃ ti taṃ dhātuvivaṇṇanapāpaṃ kataṃ samācaritaṃ mayāti vippaṭisārappatto vadati
ti  chasahassādhikā asītisahassamattā nti te pete attanā saddhiṃ saṅgahetvā vadati ti visuṃ visuṃ anubhuyyamānadukkhavedanā ti baladukkhatāya pettivisayaṃ nirayasadisaṃ katvā āha
ti arahato sammāsambuddhassa thūpaṃ uddissa pūjāmahe pavattamāne ahaṃ viya ye thūpapūjāya ādīnavaṃ dosaṃ pakāsenti te puggale tato puññato vivecayetha vivecāpayetha paribāhire janayethāti aññāpadesena attano mahājāniyataṃ vibhāveti
ti  ākāsena āgacchantiyo nti thūpe katamālāpūjāya vipākaṃ phalaṃ ti dibbasampattiyā samiddhā ti tā parivāravantiyo
ti tassa atiparittassa pūjāpuññassa acchariyaṃ abbhutaṃ lomahaṃsanaṃ atiuḷāraṃ vipākavisesaṃ disvā nti bhante kassapa imā itthiyo taṃ uttamapuññakkhettabhūtaṃ vandanti abhivādenti namo karonti namakkārañca karontīti attho
 atha  so peto saṃviggamānaso saṃvegānurūpaṃ āyatiṃ attanā kātabbaṃ dassento ti gāthamāha taṃ uttānatthameva
evaṃ petena vutto mahākassapo taṃ aṭṭhuppattiṃ katvā sampattaparisāya dhammaṃ desesi


dasavatthupaṭimaṇḍitassa

