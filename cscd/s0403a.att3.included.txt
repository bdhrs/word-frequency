

 catutthassa  paṭhame ti mahāsakkāraṃ katvā patthanaṃ patthetvā evaṃ laddhanāmā rājakaññā vipassisammāsambuddhakālasmiṃ hi nāgaresu yuddhampi katvā satthāraṃ amhākaṃ gaṇhissāmāti senāpatiṃ nissāya buddhappamukhaṃ saṅghaṃ labhitvā paṭipāṭiyā puññāni kātuṃ āraddhesu sabbapaṭhamadivaso senāpatissa vāro ahosi tasmiṃ divase senāpati mahādānaṃ sajjetvā ajja yathā añño koci ekabhikkhampi na deti evaṃ rakkhathāti samantā purise ṭhapesi taṃdivasaṃ seṭṭhibhariyā rodamānā pañcahi kumārikāsatehi saddhiṃ kīḷitvā āgataṃ dhītaraṃ āha  sace amma tava pitā jīveyya ajjāhaṃ paṭhamaṃ dasabalaṃ bhojeyyanti sā taṃ āha  amma mā cintayi ahaṃ tathā karissāmi yathā buddhappamukho saṅgho amhākaṃ paṭhamaṃ bhikkhaṃ bhuñjissatīti tato satasahassagghanikāya suvaṇṇapātiyā nirudakapāyāsaṃ pūretvā sappimadhusakkharādīhi  abhisaṅkharitvā aññissā pātiyā paṭikujjitvā taṃ sumanamālāguḷehi parikkhipitvā mālāguḷasadisaṃ katvā bhagavato gāmaṃ pavisanavelāya sayameva ukkhipitvā dhātigaṇaparivutā gharā nikkhami
antarāmagge  senāpatino upaṭṭhākā amma mā ito āgamāti vadanti mahāpuññā nāma manāpakathā honti na ca tesaṃ punappunaṃ bhaṇantānaṃ kathā paṭikkhipituṃ sakkā hoti sā cūḷapita mahāpita mātula kissa tumhe gantuṃ na dethāti āha senāpatinā aññassa kassaci khādanīyaṃ bhojanīyaṃ mā dethāti ṭhapitamha ammāti kiṃ pana mama hatthe khādanīyaṃ bhojanīyaṃ passathāti mālāguḷaṃ passāmāti kiṃ tumhākaṃ senāpati mālāpūjampi kātuṃ na detīti deti ammāti tena hi apethāti bhagavantaṃ upasaṅkamitvā mālāguḷaṃ gaṇhatha bhagavāti āha bhagavā ekaṃ senāpatissa upaṭṭhākaṃ oloketvā mālāguḷaṃ gaṇhāpesi sā bhagavantaṃ vanditvā bhavābhavābhinibbattiyaṃ me sati paritassanajīvitaṃ nāma mā hotu ayaṃ sumanamālā viya nibbattanibbattaṭṭhāne piyāva  homi nāmena ca sumanāyevāti patthanaṃ katvā satthārā sukhinī hohīti vuttā vanditvā padakkhiṇaṃ katvā pakkāmi
bhagavāpi senāpatissa gehaṃ gantvā paññattāsane nisīdi senāpati yāguṃ gahetvā upagañchi satthā hatthena pattaṃ pidahi nisinno bhante bhikkhusaṅghoti  atthi no eko antarāmagge piṇḍapāto laddhoti mālaṃ apanetvā piṇḍapātaṃ addasa cūḷupaṭṭhāko āha  sāmi mālāti maṃ vatvā mātugāmo vañcesīti pāyāso bhagavantaṃ ādiṃ katvā sabbabhikkhūnaṃ pahosi senāpati attano deyyadhammaṃ adāsi satthā bhattakiccaṃ katvā maṅgalaṃ vatvā pakkāmi senāpati kā nāma sā piṇḍapātamadāsīti pucchi seṭṭhidhītā sāmīti sappaññā itthī evarūpāya ghare vasantiyā purisassa saggasampatti nāma na dullabhāti kaṃ ānetvā jeṭṭhakaṭṭhāne ṭhapesi
sā pitugehe ca senāpatigehe ca dhanaṃ gahetvā yāvatāyukaṃ tathāgatassa dānaṃ datvā puññāni karitvā tato cutā kāmāvacaradevaloke nibbatti nibbattakkhaṇeyeva jāṇuppamāṇena odhinā sakalaṃ devalokaṃ paripūrayamānaṃ sumanavassaṃ vassi devatā ayaṃ attanāva attano nāmaṃ gahetvā āgatāti sumanā devadhītātvevassā nāmaṃ akaṃsu sā ekanavutikappe devesu ca manussesu ca saṃsarantī nibbattanibbattaṭṭhāne avijahitasumanavassā sumanā sumanātveva nāmā ahosi imasmiṃ pana kāle kosalarañño aggamahesiyā kucchismiṃ paṭisandhiṃ gaṇhi tāpi pañcasatā kumārikā taṃdivasaññeva tasmiṃ tasmiṃ kule paṭisandhiṃ gahetvā  ekadivaseyeva sabbā mātukucchito nikkhamiṃsu taṃkhaṇaṃyeva jāṇuppamāṇena odhinā sumanavassaṃ vassi taṃ disvā rājā pubbe katābhinīhārā esā bhavissatīti  tuṭṭhamānaso dhītā me attanāva attano nāmaṃ gahetvā āgatāti sumanātvevassā nāmaṃ katvā mayhaṃ dhītā na ekikāva nibbattissatīti nagaraṃ vicināpento pañca dārikāsatāni jātānīti sutvā sabbā attanāva posāpesi māse māse sampate ānetvā mama dhītu dassethāti āha evamesā mahāsakkāraṃ katvā patthanaṃ patthetvā evaṃladdhanāmāti veditabbā
tassā  sattavassikakāle anāthapiṇḍikena vihāraṃ niṭṭhāpetvā tathāgatassa dūte pesite satthā bhikkhusaṅghaparivāro sāvatthiṃ agamāsi anāthapiṇḍiko gantvā rājānaṃ evamāha  mahārāja satthu idhāgamanaṃ amhākampi maṅgalaṃ tumhākampi maṅgalameva sumanaṃ rājakumāriṃ pañcahi dārikāsatehi saddhiṃ puṇṇaghaṭe ca gandhamālādīni ca gāhāpetvā dasabalassa paccuggamanaṃ pesethāti rājā sādhu mahāseṭṭhīti tathā akāsi sāpi raññā vuttanayeneva gantvā satthāraṃ vanditvā gandhamālādīhi pūjetvā ekamantaṃ aṭṭhāsi satthā tassā dhammaṃ desesi sā pañcahi kumārikāsatehi saddhiṃ sotāpattiphale patiṭṭhāsi aññānipi pañca dārikāsatāni pañca mātugāmasatāni pañca upāsakasatāni tasmiṃyeva khaṇe sotāpattiphalaṃ pāpuṇiṃsu evaṃ tasmiṃ divase antarāmaggeyeva dve sotāpannasahassāni jātāni
ti kasmā upasaṅkamīti pañhaṃ pucchitukāmatāya kassapasammāsambuddhakāle kira sahāyakā dve bhikkhū ahesuṃ tesu eko sāraṇīyadhammaṃ pūreti eko bhattaggavattaṃ sāraṇīyadhammapūrako itaraṃ āha  āvuso adinnassa phalaṃ nāma natthi attanā laddhaṃ paresaṃ datvā bhuñjituṃ vaṭṭatīti itaro pana āha  āvuso tvaṃ na jānāsi deyyadhammaṃ nāma vinipātetuṃ na  vaṭṭati attano yāpanamattameva gaṇhantena bhattaggavattaṃ pūretuṃ vaṭṭatīti tesu ekopi ekaṃ attano ovāde otāretuṃ nāsakkhi dvepi attano paṭipattiṃ pūretvā tato cutā kāmāvacaradevaloke nibbattiṃsu tattha sāraṇīyadhammapūrako itaraṃ pañcahi dhammehi adhigaṇhi
evaṃ te devesu ca manussesu ca saṃsarantā ekaṃ buddhantaraṃ khepetvā imasmiṃ kāle sāvatthiyaṃ nibbattiṃsu sāraṇīyadhammapūrako kosalarañño aggamahesiyā kucchismiṃ paṭisandhiṃ gaṇhi  itaro tassāyeva upaṭṭhākaitthiyā kucchismiṃ paṭisandhiṃ gaṇhi te dvepi janā ekadivaseneva jāyiṃsu te nāmaggahaṇadivase nhāpetvā sirigabbhe nipajjāpetvā dvinnampi mātaro bahi sakkāraṃ saṃvidahiṃsu tesu sāraṇīyadhammapūrako akkhīni ummīletvā mahantaṃ setacchattaṃ supaññattaṃ sirisayanaṃ alaṅkatapaṭiyattañca nivesanaṃ disvā ekasmiṃ rājakule nibbattosmīti aññāsi so kiṃ  nu kho kammaṃ katvā idha nibbattosmīti āvajjento sāraṇīyadhammanissandenāti ñatvā sahāyo me kuhiṃ nu kho nibbattoti āvajjento nīcasayane nipannaṃ disvā ayaṃ bhattaggavattaṃ pūremīti mama vacanaṃ na gaṇhi imasmiṃ idāni taṃ ṭhāne niggaṇhituṃ vaṭṭatīti samma mama vacanaṃ nākāsīti āha atha kiṃ jātanti passa mayhaṃ sampattiṃ setacchattassa heṭṭhā sirisayane nipannosmi tvaṃ nīcamañce thaddhaattharaṇamatte nipannosīti kiṃ pana tvaṃ etaṃ nissāya mānaṃ karosi nanu veḷusalākāhi katvā pilotikāya paliveṭhitaṃ sabbametaṃ pathavīdhātumattamevāti
sumanā tesaṃ kathaṃ sutvā mama bhātikānaṃ santike koci natthīti tesaṃ samīpaṃ gacchantī dvāraṃ nissāya ṭhitā dhātūti vacanaṃ  sutvā idaṃ dhātūti vacanaṃ bahiddhā natthi mama bhātikā samaṇadevaputtā bhavissantīti cintetvā  sacāhaṃ ime evaṃ kathentīti mātāpitūnaṃ kathessāmi amanussā eteti nīharāpessanti idaṃ kāraṇaṃ aññassa akathetvā kaṅkhacchedakaṃ purisaheraññikaṃ mama pitaraṃ mahāgotamadasabalaṃyeva pucchissāmīti bhuttapātarāsā rājānaṃ upasaṅkamitvā dasabalassa upaṭṭhānaṃ gamissāmīti āha rājā pañca rathasatāni yojāpesi jambudīpatalasmiñhi tissova kumāriyo pitūnaṃ santikā pañca rathasatāni labhiṃsu  bimbisārarañño dhītā cundī rājakaññā dhanañcayassa seṭṭhissa dhītā visākhā ayaṃ sumanā rājakaññāti sā gandhamālaṃ ādāya rathe ṭhitā pañcarathasataparivārā imaṃ pañhaṃ pucchissāmīti yena bhagavā tenupasaṅkami
ti idha bhaveyyuṃ ti eko attanā laddhalābhato parassa datvā paribhuñjanako sāraṇīyadhammapūrako ti eko attanā laddhaṃ parassa adatvā paribhuñjanako bhattaggavattapūrako nti devabhūtānaṃ etesaṃ ti adhibhavitvā gaṇhāti ajjhottharati atiseti ti jeṭṭhakakāraṇena ti sesadeve sakko devarājā viya imehi pañcahi kāraṇehi adhigaṇhāti tiādīsu  āyunā mahākassapatthero viya bākulatthero  viya ānandatthero viya ca vaṇṇena mahāgatimbaabhayatthero viya bhaṇḍāgāraamacco viya ca sukhena raṭṭhapālakulaputto viya soṇaseṭṭhiputto viya yasadārako viya ca yasena dhammāsoko viya tathā ādhipaccenāti imehi pañcahi kāraṇehi atireko jeṭṭhako hoti
nti bākulatthera-sīvalitthera-ānandattherādayo viya yācitova bahulaṃ cīvarādīni paribhuñjatīti imehi kāraṇehi atireko hoti jeṭṭhako nti yaṃ ekassa vimuttiyā saddhiṃ itarassa vimuttiṃ ārabbha nānākaraṇaṃ vattabbaṃ bhaveyya taṃ na vadāmīti attho sattavassikadārako vā hi vimuttiṃ paṭivijjhatu vassasatikatthero vā bhikkhu vā bhikkhunī vā upāsako vā upāsikā vā devo vā māro vā brahmā vā paṭividdhalokuttaramagge nānattaṃ nāma natthi ti yuttameva ti yāni nāma
ti ākāsena gacchanto ti ratanattayaguṇānaṃ saddhātā nti gajjanto ti mālāsadisāya meghamukhe carantiyā vijjulatāya samannāgato ti satakūṭo ito cito ca uṭṭhitena valāhakakūṭasatena samannāgatoti attho ti sotāpanno ti udakoghena viya dānavasena dīyamānehi bhogehi paribyūḷho devalokaṃ sampāpitoti attho ti  paraloke ti yasmiṃ sagge uppajjati tattheva modatīti

 dutiye ti bhuttapātarāsā pitu santikaṃ pesetvā pañca rathasatāni yojāpetvā tehi parivutāti attho ti bhātarā saddhiṃ pavattitaṃ pañhasākacchaṃ pucchissāmīti gandhamālacuṇṇādīni ādāya upasaṅkami ti yadā eva so hoti atha vā yo eva so hoti ti maggaphalasampayuttāni  sīlāni tāni hi ariyānaṃ kantāni honti bhavantarepi na pariccajanti sesaṃ catukkanipāte aggappasādasutte vuttanayeneva veditabbaṃ

 tatiye ti bhaddiyanagare ti sayaṃjāte aropite himavantena saddhiṃ ekābaddhe vanasaṇḍe taṃ nagaraṃ upanissāya tasmiṃ vane viharatīti attho ti attanā catuttho kasmā panesa bhagavantaṃ attacatutthaṃyeva nimantesi gehe kirassa maṅgalaṃ mahantaṃ tattha mahantena saṃvidhānena bahū  manussā sannipatissanti te bhikkhusaṅghaṃ parivisantena dussaṅgahā bhavissantīti attacatutthaṃyeva nimantesi api cassa evampi ahosi  daharakumārikāyo mahābhikkhusaṅghamajjhe satthari ovadante olīnamanā ovādaṃ gahetuṃ na sakkuṇeyyunti imināpi kāraṇena attacatutthameva nimantesi ti bhante bhagavā etāsaṃ ovadatu etā ovadatūti attho upayogatthasmiñhi etaṃ sāmivacanaṃ nti yaṃ ovādānusāsanaṃ etāsaṃ evañca pana vatvā so seṭṭhi imā mama santike ovādaṃ gaṇhamānā harāyeyyunti bhagavantaṃ vanditvā pakkāmi
ti sāmikassa ti anuddayaṃ paṭicca ti sabbapaṭhamaṃ uṭṭhānasīlā ti sabbapacchā nipajjanasīlā itthiyā hi paṭhamataraṃ bhuñjitvā sayanaṃ āruyha nipajjituṃ na vaṭṭati sabbe pana gehaparijane bhojetvā upakaraṇabhaṇḍaṃ saṃvidhāya gorūpādīni āgatānāgatāni ñatvā sve kattabbakammaṃ vicāretvā kuñcikāmuddikaṃ hatthe katvā sace bhojanaṃ atthi bhuñjitvā no ce atthi aññaṃ pacāpetvā sabbe santappetvā pacchā nipajjituṃ vaṭṭati nipannāyapi yāva sūriyuggamanā niddāyituṃ na vaṭṭati sabbapaṭhamaṃ pana uṭṭhāya dāsakammakare pakkosāpetvā idañcidañca kammaṃ karothāti kammantaṃ vicāretvā dhenuyo duhāpetvā sabbaṃ gehe kattabbakiccaṃ attano paccakkhaṃyeva  kātuṃ vaṭṭati  etamatthaṃ sandhāya pubbuṭṭhāyiniyo pacchānipātiniyoti āha ti kiṃ karoma kiṃ karomāti mukhaṃ oloketvā vicaraṇasīlā ti manāpaṃyeva kiriyaṃ karaṇasīlā ti piyameva vacanaṃ vādanasīlā ti catupaccayapūjāya pūjayissāma
ti attano santikaṃ āgate ti āsanena ca pādadhovanaudakena ca pūjayissāma ettha ca mātāpitūnaṃ devasikaṃ sakkāro kātabbo samaṇabrāhmaṇānaṃ  pana abbhāgatānaṃ āsanaṃ datvā pādadhovanañca dātabbaṃ sakkāro ca kātabbo
ti eḷakalomaṃ ti eḷakalomānaṃ vijaṭanadhovanarajanaveṇikaraṇādīsu kappāsassa ca vaṭṭanapisanaphoṭanakantanādīsu chekā bhavissāma ti tasmiṃ uṇṇākappāsasaṃvidhāne upāyabhūtāya imasmiṃ kāle idaṃ nāma kātuṃ vaṭṭatīti evaṃ pavattāya vīmaṃsāya samannāgatā nti attanā kātumpi parehi kārāpetumpi yuttā ceva samatthā ca bhavissāmāti attho
ti sakaladivasaṃ idaṃ nāma kammaṃ katvā āgatānaṃ upaḍḍhadivasaṃ idaṃ  nāma kammaṃ katvā āgatānaṃ nikkammānaṃ gehe nisinnānaṃ idaṃ nāma dātuñca evañca kātuṃ vaṭṭatīti evaṃ jānissāma nti sace hi gilānakāle tesaṃ bhesajjabhojanādīni datvā rogaṃ phāsuṃ na karonti ime arogakāle amhe yaṃ icchanti taṃ kārenti gilānakāle atthi bhāvampi no na jānantīti virattarūpā pacchā kiccāni na karonti dukkaṭāni vā karonti tasmā nesaṃ balābalaṃ ñatvā dātabbañca kātabbañca jānissāmāti evaṃ tumhehi sikkhitabbanti dasseti ti khādanīyañca bhojanīyañca assa antojanassa ti paṭilabhitabbena aṃsena attano attano laddhabbakoṭṭhāsānurūpenāti attho ti dassāma ti sampādayissāma
ti  purisadhuttasurādhuttatāvasena adhuttiyo ti atheniyo acoriyo ti surāsoṇḍatādivasena asoṇḍiyo
evaṃ suttantaṃ niṭṭhapetvā idāni gāthāhi kūṭaṃ gaṇhanto tiādimāha tattha ti posati paṭijaggati nti sabbakāmadadaṃ ti suitthī ti ettakaṃ vattaṃ pūretvā vattati ti nimmānaratī devā te hi icchiticchitaṃ  rūpaṃ māpetvā abhiramaṇato nimmānaratīti ca manāpāti ca vuccantīti

 catutthe nti sāmaṃ passitabbakaṃ ti dānasūro na so saddhāmattakeneva tiṭṭhati pariccajitumpi sakkotīti attho ti yaṃ dānaṃ deti tassa pati hutvā deti na dāso na sahāyo yo hi attanā madhuraṃ bhuñjati paresaṃ amadhuraṃ deti so dānasaṅkhātassa deyyadhammassa dāso hutvā deti yo yaṃ attanā bhuñjati tadeva deti so sahāyo hutvā deti yo pana attanā yena kenaci yāpeti paresaṃ madhuraṃ deti so pati jeṭṭhako sāmī hutvā deti tādisaṃ sandhāya vuttaṃ  dānapatīti
ti na nittejabhūto ti ñāṇasomanassappatto ti sahabhāvaṃ ekībhāvaṃ gatā ti yena kammena tattha avakāso hoti tassa katattā katāvakāsā taṃ pana yasmā kusalameva hoti tasmā ti vuttaṃ ti modanti pamodanti ti anissitassa tathāgatassa ti tādilakkhaṇaṃ pattassa

 pañcame ti akhaṇḍapañcasīlo hoti nti sappurisānaṃ mahāpurisānaṃ dhammaṃ anukkamanto  ti sappurisā buddhapaccekabuddhatathāgatasāvakā etaṃ bhajanti

 chaṭṭhe ti yuttadānāni pattadānāni anucchavikadānānīti attho ti aggasassāni ti ārāmato paṭhamuppannāni aggaphalāni ti paṭhamaṃ sīlavantānaṃ datvā pacchā attanā paribhuñjati ti bhāsitaññū nti yuttappattakālena dinnaṃ ti ekamante ṭhitā anumodanti nti kāyena veyyāvaṭikakammaṃ karonti ti anukkaṇṭhitacitto nti yasmiṃ ṭhāne dinnaṃ mahapphalaṃ hoti tattha dadeyya

 sattame ti āyudānaṃ deti nti sarīravaṇṇaṃ nti kāyikacetasikasukhaṃ nti sarīrathāmaṃ nti yuttamuttappaṭibhānaṃ

 aṭṭhame ti anuggaṇhanti ti khandhasampanno mahārukkho viya ti ramaṇīye samosaraṇaṭṭhāne ti chāyāya atthikāva chāyaṃ upagacchanti nti nīcavuttiṃ nti kodhamānathaddhatāya rahitaṃ nti soraccena sucisīlena samannāgataṃ nti sammodakaṃ

 navame ti amhehi thaññapāyanahatthapādavaḍḍhanādīhi bhato paṭijaggito amhe mahallakakāle  hatthapādadhovana-nhāpanayāgubhattadānādīhi bharissati ti attano kammaṃ ṭhapetvā amhākaṃ rājakulādīsu uppannaṃ kiccaṃ gantvā karissati  ti amhākaṃ santakaṃ khettavatthuhiraññasuvaṇṇādiṃ avināsetvā rakkhante putte kulavaṃso ciraṃ ṭhassati amhehi vā pavattitāni salākabhattādīni anupacchinditvā pavattessati evampi no kulavaṃso ciraṃ ṭhassati ti kulavaṃsānurūpāya paṭipattiyā attānaṃ dāyajjārahaṃ karonto amhākaṃ santakaṃ dāyajjaṃ paṭipajjissati ti pattidānaṃ katvā tatiyadivasato paṭṭhāya dānaṃ anuppadassati
ti imasmiṃ ṭhāne mātāpitūsu sammā paṭipattiyā santo sappurisāti veditabbā nti mātāpitūhi paṭhamataraṃ kataguṇaṃ anussarantā ti mātāpitūhi dinnassa ovādassa kattā ti yehi bhato tesaṃ posako ti diṭṭheva dhamme mahājanena pasaṃsitabbo hoti

 dasame ti mahārukkhā ti khuddakasākhāhi ca pattasaṅkhātena ca palāsena vaḍḍhanti nti agāmake padese ti mahāvane aṭaviyaṃ sesaṃ sabbattha uttānatthamevāti

