
 tatiyassa  paṭhame nimīyati ettha phalaṃ avasesapaccayehi pakkhipīyati viyāti nimittaṃ kāraṇanti āha sanimittāti sakāraṇāti dutiyādīsūti dutiyasuttādīsu eseva nayoti iminā nidānādipadānampi kāraṇapariyāyameva dīpeti nidadāti phalanti nidānaṃ hinoti phalaṃ patiṭṭhāti etenāti hetu saṅkharoti phalanti saṅkhāro paṭicca etasmā phalaṃ etīti paccayo ruppati niruppati phalaṃ etthāti rūpanti evaṃ nidānādipadānampi hetupariyāyatā veditabbā
 sattame paccayabhūtāyāti sahajātādipaccayabhūtāya
 dasame samecca sambhuyya paccayehi katoti saṅkhato saṅkhato dhammo ārammaṇaṃ etesanti saṅkhatārammaṇā maggakkhaṇe na honti nāma pahīyantīti katvā nāhesunti ettha vuccantīti ajjhāharitabbaṃ yāva arahattā desanā desitā taṃtaṃsuttapariyosāne na hontīti vuttattā
sanimittavaggavaṇṇanā niṭṭhitā
