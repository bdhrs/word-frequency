
nti dasuttarasuttaṃ tatrāyaṃ apubbapadavaṇṇanā  ti sāvakānaṃ ālapanametaṃ buddhā hi parisaṃ āmantayamānā bhikkhaveti vadanti sāvakā satthāraṃ uccaṭṭhāne ṭhapessāmāti satthu ālapanena anālapitvā āvusoti ālapanti ti te dhammasenāpatiṃ parivāretvā nisinnā bhikkhū ke pana te bhikkhūti anibaddhavāsā disāgamanīyā bhikkhū buddhakāle dve vāre bhikkhū sannipatanti  upakaṭṭhavassūpanāyikakāle ca pavāraṇakāle ca upakaṭṭhavassūpanāyikāya dasapi vīsatipi tiṃsampi cattālīsampi paññāsampi bhikkhū vaggā vaggā kammaṭṭhānatthāya āgacchanti bhagavā tehi saddhiṃ sammoditvā kasmā bhikkhave upakaṭṭhāya vassūpanāyikāya vicarathāti pucchati atha te bhagavā kammaṭṭhānatthaṃ āgatamha kammaṭṭhānaṃ no dethāti yācanti
satthā tesaṃ cariyavasena rāgacaritassa asubhakammaṭṭhānaṃ deti dosacaritassa mettākammaṭṭhānaṃ mohacaritassa uddeso paripucchā  kālena dhammassavanaṃ kālena dhammasākacchā idaṃ tuyhaṃ sappāyanti ācikkhati vitakkacaritassa ānāpānassatikammaṭṭhānaṃ deti saddhācaritassa pasādanīyasuttante buddhasubodhiṃ dhammasudhammataṃ saṅghasuppaṭipattiñca pakāseti ñāṇacaritassa aniccatādipaṭisaṃyutte gambhīre suttante katheti te kammaṭṭhānaṃ gahetvā sace sappāyaṃ hoti tattheva vasanti no ce hoti sappāyaṃ senāsanaṃ pucchitvā gacchanti te tattha vasantā temāsikaṃ paṭipadaṃ gahetvā ghaṭetvā vāyamantā sotāpannāpi honti sakadāgāminopi anāgāminopi arahantopi
tato vutthavassā pavāretvā satthu santikaṃ gantvā bhagavā  ahaṃ tumhākaṃ santike kammaṭṭhānaṃ gahetvā sotāpattiphalaṃ patto ahaṃ aggaphalaṃ arahattanti paṭiladdhaguṇaṃ ārocenti tattha ime bhikkhū upakaṭṭhāya vassūpanāyikāya āgatā evaṃ āgantvā gacchante pana  bhikkhū  bhagavā aggasāvakānaṃ santikaṃ peseti yathāha apaloketha pana bhikkhave sāriputtamoggallāneti bhikkhū ca vadanti kiṃ nu kho mayaṃ bhante apalokema sāriputtamoggallāneti (saṃ ni 32) atha ne bhagavā tesaṃ dassane uyyojesi sevatha bhikkhave sāriputtamoggallāne bhajatha bhikkhave sāriputtamoggallāne paṇḍitā bhikkhū anuggāhakā sabrahmacārīnaṃ seyyathāpi bhikkhave janetā evaṃ sāriputto seyyathāpi jātassa āpādetā evaṃ moggallāno sāriputto bhikkhave sotāpattiphale vineti moggallāno uttamattheti (ma ni 3371)
tadāpi bhagavā imehi bhikkhūhi saddhiṃ paṭisanthāraṃ katvā tesaṃ bhikkhūnaṃ āsayaṃ upaparikkhanto ime bhikkhū sāvakavineyyāti addasa  nāma ye buddhānampi dhammadesanāya bujjhanti sāvakānampi  pana sāvakā bodhetuṃ na sakkonti sāvakavineyyabhāvaṃ pana etesaṃ ñatvā katarassa bhikkhuno desanāya bujjhissantīti olokento sāriputtassāti disvā therassa santikaṃ pesesi thero te bhikkhū pucchi satthu santikaṃ gatattha āvusoti āma gatamha satthārā pana amhe tumhākaṃ santikaṃ pesitāti tato thero ime bhikkhū mayhaṃ desanāya bujjhissanti kīdisī nu kho tesaṃ desanā vaṭṭatīti cintento ime bhikkhū samaggārāmā sāmaggirasassa dīpikā nesaṃ desanā vaṭṭatīti sanniṭṭhānaṃ katvā tathārūpaṃ desanaṃ desetukāmo tiādimāha tattha dasadhā mātikaṃ ṭhapetvā vibhattoti dasuttaro ekakato paṭṭhāya yāva dasakā gatotipi dasuttaro ekekasmiṃ pabbe dasa dasa pañhā visesitātipi dasuttaro taṃ ti kathessāmi nti suttaṃ ti nibbānapaṭilābhatthāya ti sakalassa vaṭṭadukkhassa pariyantakaraṇatthaṃ nti abhijjhākāyaganthādīnaṃ sabbaganthānaṃ pamocanaṃ
iti thero desanaṃ uccaṃ karonto  bhikkhūnaṃ tattha pemaṃ janento evametaṃ uggahetabbaṃ pariyāpuṇitabbaṃ dhāretabbaṃ vācetabbaṃ maññissantīti catūhi padehi vaṇṇaṃ kathesi ekāyano ayaṃ bhikkhave maggotiādinā nayena tesaṃ tesaṃ suttānaṃ bhagavā viya

 (ka) tattha ti bahūpakāro
(kha) ti  vaḍḍhetabbo
(ga) ti tīhi pariññāhi parijānitabbo
(gha) ti pahānānupassanāya pajahitabbo
(ṅa) ti apāyagāmiparihānāya saṃvattanako
(ca) ti visesagāmivisesāya saṃvattanako
(cha) ti duppaccakkhakaro
(ja) ti nipphādetabbo
(jha) ti ñātapariññāya abhijānitabbo
(ña) ti paccakkhaṃ kātabbo
evaṃ sabbattha mātikāsu attho veditabbo iti āyasmā sāriputto yathā nāma dakkho veḷukāro sammukhībhūtaṃ veḷuṃ chetvā niggaṇṭhiṃ katvā dasadhā khaṇḍe katvā ekamekaṃ khaṇḍaṃ hīraṃ hīraṃ karonto phāleti evameva tesaṃ bhikkhūnaṃ sappāyaṃ desanaṃ upaparikkhitvā dasadhā mātikaṃ ṭhapetvā ekekakoṭṭhāse ekekapadaṃ vibhajanto katamo eko dhammo bahukāro appamādo kusalesu dhammesūtitiādinā nayena desanaṃ vitthāretuṃ āraddho
tattha ti sabbatthakaṃ upakārakaṃ appamādaṃ kathesi ayañhi appamādo nāma sīlapūraṇe indriyasaṃvare bhojane mattaññutāya jāgariyānuyoge sattasu saddhammesu vipassanāgabbhaṃ gaṇhāpane atthapaṭisambhidādīsu sīlakkhandhādipañcadhammakkhandhesu ṭhānāṭṭhānesu mahāvihārasamāpattiyaṃ ariyasaccesu satipaṭṭhānādīsu bodhipakkhiyesu vipassanāñāṇādīsu aṭṭhasu vijjāsūti sabbesu anavajjaṭṭhena kusalesu dhammesu bahūpakāro
teneva  naṃ bhagavā yāvatā bhikkhave sattā apadā vā tathāgato tesaṃ aggamakkhāyati evameva kho bhikkhave ye keci kusalā dhammā sabbete appamādamūlakā appamādasamosaraṇā appamādo tesaṃ dhammānaṃ aggamakkhāyatītiādinā (saṃ ni 5139) nayena hatthipadādīhi opammehi opamento  nānappakāraṃ thometi taṃ sabbaṃ ekapadeneva saṅgahetvā thero appamādo kusalesu dhammesūti āha  appamādavaggenāpissa bahūpakāratā dīpetabbā asokavatthunāpi dīpetabbā 
(ka) asokarājā hi nigrodhasāmaṇerassa appamādo amatapadanti gāthaṃ sutvā eva tiṭṭha tāta mayhaṃ tayā tepiṭakaṃ buddhavacanaṃ kathitanti sāmaṇere pasīditvā caturāsītivihārasahassāni kāresi iti thāmasampannena bhikkhunā appamādassa bahūpakāratā tīhi piṭakehi dīpetvā kathetabbā yaṃkiñci suttaṃ vā gāthaṃ vā appamādadīpanatthaṃ āharanto aṭṭhāne ṭhatvā āharasi atitthena pakkhandoti na vattabbo dhammakathikassevettha thāmo ca balañca pamāṇaṃ
(kha) ti ānāpānaṃ catuiriyāpatho satisampajaññaṃ dvattiṃsākāro catudhātuvavatthānaṃ dasa asubhā nava sivathikā cuṇṇikamanasikāro kesādīsu cattāri rūpajjhānānīti ettha uppannasatiyā etaṃ adhivacanaṃ ti ṭhapetvā catutthajjhānaṃ aññattha sātasahagatā hoti sukhasampayuttā taṃ sandhāyetaṃ vuttaṃ
(ga) ti āsavānañceva upādānānañca paccayabhūto iti tebhūmakadhammameva niyameti
(gha) ti rūpādīsu asmīti māno
(ṅa) ti anicce niccantiādinā nayena pavatto uppathamanasikāro
(ca) vipariyāyena  veditabbo
(cha) ti aññattha maggānantaraṃ phalaṃ ānantariko cetosamādhi nāma  idha pana vipassanānantaro maggo vipassanāya vā anantarattā attano vā anantaraṃ phaladāyakattā ānantariko cetosamādhīti adhippeto
(ja) nti aññattha phalapaññā akuppañāṇaṃ nāma idha paccavekkhaṇapaññā adhippetā
(jha) ti paccayaṭṭhitikā ti yena paccayena tiṭṭhanti ayaṃ eko dhammo ñātapariññāya abhiññeyyo
(ña) ti arahattaphalavimutti
imasmiṃ vāre abhiññāya ñātapariññā kathitā pariññāya tīraṇapariññā pahātabbasacchikātabbehi pahānapariññā ti ettha pana maggo kathito ti phalaṃ kathitaṃ maggo ekasmiṃyeva pade labbhati phalaṃ pana anekesupi labbhatiyeva
ti sabhāvato vijjamānā ti yāthāvā ti yathā vuttā tathāsabhāvā ti yathā vuttā na tathā na honti ti vuttappakārato na aññathā ti tathāgatena bodhipallaṅke nisīditvā hetunā kāraṇena sayameva abhisambuddhā ñātā viditā sacchikatā iminā thero ime dhammā tathāgatena abhisambuddhā ahaṃ pana tumhākaṃ rañño lekhavācakasadisoti jinasuttaṃ dassento okappanaṃ janesi


 (ka) ti ime dve satisampajaññā dhammā sīlapūraṇādīsu appamādo viya sabbattha upakārakā hitāvahā
(kha) ti ime dve saṅgītisutte lokiyalokuttarā kathitā imasmiṃ dasuttarasutte pubbabhāgā kathitā
(cha) ti ayoniso manasikāro hetu ceva paccayo ca sattānaṃ saṃkilesāya yoniso manasikāro visuddhiyā tathā dovacassatā pāpamittatā saṃkilesāya sovacassatā kalyāṇamittatā visuddhiyā tathā tīṇi akusalamūlāni tīṇi kusalamūlāni cattāro yogā cattāro visaṃyogā pañca cetokhilā pañcindriyāni cha agāravā cha gāravā satta asaddhammā satta saddhammā aṭṭha kusītavatthūni aṭṭha ārambhavatthūni nava āghātavatthūni nava āghātappaṭivinayā dasa akusalakammapathā dasa kusalakammapathāti evaṃ pabhedā ime dve dhammā duppaṭivijjhāti veditabbā
(jha) ti paccayehi katā pañcakkhandhā asaṅkhatā dhātūti paccayehi akataṃ nibbānaṃ
(ña) ti ettha ti tisso vijjā ti arahattaphalaṃ
imasmiṃ vāre abhiññādīni ekakasadisāneva uppādetabbapade  pana maggo kathito sacchikātabbapade phalaṃ


 (cha) nti ettha nti anāgāmimaggo adhippeto so hi sabbaso kāmānaṃ nissaraṇaṃ nti ettha āruppepi arahattamaggo puna uppattinivāraṇato sabbaso rūpānaṃ nissaraṇaṃ nāma nti idha arahattaphalaṃ nirodhoti  adhippetaṃ arahattaphalena hi nibbāne diṭṭhe puna āyatiṃ sabbasaṅkhārā na hontīti arahattaṃ saṅkhatanirodhassa paccayattā nirodhoti vuttaṃ
(ja) nti atītaṃsārammaṇaṃ ñāṇaṃ itaresupi eseva nayo
imasmimpi vāre abhiññādayo ekakasadisāva duppaṭivijjhapade pana maggo kathito sacchikātabbe phalaṃ


 (ka) ti ettha  nāma dārucakkaṃ ratanacakkaṃ dhammacakkaṃ iriyāpathacakkaṃ sampatticakkanti pañcavidhaṃ tattha yaṃ panidaṃ samma rathakāra cakkaṃ chahi māsehi niṭṭhitaṃ chārattūnehīti (a ni 315) idaṃ dārucakkaṃ pitarā pavattitaṃ cakkaṃ anuppavattetīti (a ni 5132) idaṃ ratanacakkaṃ pavattitaṃ cakkanti (ma ni 2399) idaṃ dhammacakkaṃ catucakkaṃ navadvāranti (saṃ ni 129) idaṃ iriyāpathacakkaṃ cattārimāni bhikkhave cakkāni yehi samannāgatānaṃ devamanussānaṃ catucakkaṃ pavattatīti (a ni 431) idaṃ sampatticakkaṃ idhāpi etadeva adhippetaṃ
ti yattha catasso parisā sandissanti evarūpe anucchavike dese vāso ti buddhādīnaṃ sappurisānaṃ avassayanaṃ sevanaṃ bhajanaṃ ti attano sammā ṭhapanaṃ sace pana pubbe assaddhādīhi samannāgato hoti tāni pahāya saddhādīsu patiṭṭhāpanaṃ ti pubbe upacitakusalatā idamevettha pamāṇaṃ yena hi ñāṇasampayuttacittena kusalaṃ kataṃ hoti tadeva kusalaṃ taṃ purisaṃ patirūpadese  upaneti sappurise bhajāpesi  so eva ca puggalo attānaṃ sammā ṭhapeti catūsu  āhāresu paṭhamo lokiyova sesā pana tayo saṅgītisutte lokiyalokuttaramissakā kathitā idha pubbabhāge lokiyā
(ca) dayo anāgāmimaggādivasena veditabbā
(cha) dīsu paṭhamassa jhānassa lābhī kāmasahagatā saññāmanasikārā samudācaranti  samādhi tadanudhammatā sati santiṭṭhati  samādhi vitakkasahagatā saññāmanasikārā samudācaranti  samādhi nibbidāsahagatā saññāmanasikārā samudācaranti virāgūpasañhito  samādhīti iminā nayena sabbasamāpattiyo vitthāretvā attho veditabbo visuddhimagge panassa vinicchayakathā kathitāva
imasmimpi vāre abhiññādīni ekakasadisāneva abhiññāpade panettha maggo kathito sacchikātabbapade phalaṃ


 (kha) pītipharaṇatādīsu pītiṃ pharamānā uppajjatīti dvīsu jhānesu paññā  nāma sukhaṃ pharamānaṃ uppajjatīti tīsu jhānesu paññā  nāma paresaṃ ceto pharamānā uppajjatīti cetopariyapaññā  nāma ālokapharaṇe uppajjatīti dibbacakkhupaññā  nāma paccavekkhaṇañāṇaṃ  nāma vuttampi cetaṃ dvīsu jhānesu paññā pītipharaṇatā tīsu jhānesu paññā sukhapharaṇatā paracitte paññā cetopharaṇatā dibbacakkhu ālokapharaṇatā tamhā tamhā samādhimhā vuṭṭhitassa paccavekkhaṇañāṇaṃ paccavekkhaṇanimittanti (vibha 804)
tattha pītipharaṇatā sukhapharaṇatā dve pādā viya cetopharaṇatā ālokapharaṇatā dve hatthā  viya abhiññāpādakajjhānaṃ majjhimakāyo viya  paccavekkhaṇanimittaṃ sīsaṃ viya iti āyasmā sāriputtatthero pañcaṅgikaṃ sammāsamādhiṃ aṅgapaccaṅgasampannaṃ purisaṃ katvā dassesi
(ja) tiādīsu arahattaphalasamādhi adhippeto so hi appitappitakkhaṇe sukhattā  purimo purimo pacchimassa  pacchimassa samādhisukhassa paccayattā āyatiṃ 
kilesehi ārakattā  kāmāmisavaṭṭāmisalokāmisānaṃ abhāvā  buddhādīhi mahāpurisehi sevitattā  aṅgasantatāya ārammaṇasantatāya sabbakilesadarathasantatāya ca  atappanīyaṭṭhena  kilesapaṭippassaddhiyā laddhattā kilesapaṭippassaddhibhāvaṃ vā laddhattā  paṭippassaddhaṃ paṭippassaddhīti hi idaṃ atthato ekaṃ paṭippassaddhakilesena vā arahatā laddhattā paṭippassaddhaladdho ekodibhāvena adhigatattā ekodibhāvameva vā adhigatattā  appaguṇasāsavasamādhi viya sasaṅkhārena sappayogena cittena paccanīkadhamme niggayha kilese vāretvā anadhigatattā  tañca samādhiṃ samāpajjanto tato vā vuṭṭhahanto sativepullapattattā  yathāparicchinnakālavasena vā sato samāpajjati sato vuṭṭhahati tasmā yadettha ayaṃ samādhi paccuppannasukho ceva āyatiñca sukhavipākoti evaṃ paccavekkhamānassa paccattaṃyeva aparappaccayaṃ ñāṇaṃ uppajjati taṃ ekamaṅgaṃ esa nayo sesesupi evamimehi pañcahi paccavekkhaṇañāṇehi ayaṃ samādhi pañcañāṇiko sammāsamādhīti vutto
imasmiṃ vāre visesabhāgiyapade maggo kathito sacchikātabbapade phalaṃ sesaṃ purimasadisameva

 chakkesu sabbaṃ uttānatthameva duppaṭivijjhapade panettha maggo kathito sesaṃ purimasadisaṃ

 (ña) ti hetunā nayena vipassanāñāṇena sudiṭṭhā honti ti vatthukāmā ca kilesakāmā ca dvepi sapariḷāhaṭṭhena aṅgārakāsu viya sudiṭṭhā honti nti nibbānaninnaṃ nti ninnassetaṃ vevacanaṃ nti niyatibhūtaṃ nittaṇhanti attho kuto sabbaso āsavaṭṭhānīyehi dhammehi tebhūmakadhammehīti attho idha bhāvetabbapade maggo kathito sesaṃ purimasadisameva

 (ka) ti sikkhattayasaṅgahassa maggabrahmacariyassa ādibhūtāya pubbabhāge taruṇasamathavipassanāpaññāya  aṭṭhaṅgikassa vā maggassa ādibhūtāya sammādiṭṭhipaññāya nti balavaṃ nti hirī ca ottappañca nti gehassitapemaṃ ti garucittabhāvo garubhāvanīyañhi upanissāya viharato kilesā nuppajjanti ovādānusāsaniṃ labhati tasmā taṃ nissāya vihāro paññāpaṭilābhassa paccayo hoti
(cha) akkhaṇesu yasmā petā asurānaṃ āvāhanaṃ gacchanti vivāhanaṃ gacchanti tasmā pettivisayeneva asurakāyo gahitoti veditabbo
(ja) ti ettha paccayaappiccho adhigamaappiccho pariyattiappiccho dhutaṅgaappicchoti cattāro appicchā tattha paccayaappiccho bahuṃ dente appaṃ gaṇhāti appaṃ dente appataraṃ vā gaṇhāti na vā gaṇhāti na anavasesagāhī hoti adhigamaappiccho majjhantikatthero viya attano adhigamaṃ aññesaṃ jānituṃ na deti pariyattiappiccho tepiṭakopi samāno na bahussutabhāvaṃ jānāpetukāmo hoti sāketatissatthero viya dhutaṅgaappiccho dhutaṅgapariharaṇabhāvaṃ aññesaṃ jānituṃ na deti dvebhātikattheresu jeṭṭhakatthero viya vatthu visuddhimagge kathitaṃ ti evaṃ santaguṇanigūhanena ca paccayapaṭiggahaṇe  mattaññutāya ca appicchassa puggalassa ayaṃ navalokuttaradhammo sampajjati no mahicchassa evaṃ sabbattha yojetabbaṃ
ti  catūsu paccayesu tīhi santosehi santuṭṭhassa ti kāyacittaupadhivivekehi vivittassa tattha  nāma gaṇasaṅgaṇikaṃ vinodetvā aṭṭhaārambhavatthuvasena ekībhāvo ekībhāvamattena pana kammaṃ na nipphajjatīti kasiṇaparikammaṃ katvā aṭṭha samāpattiyo nibbatteti ayaṃ  nāma samāpattimatteneva kammaṃ na nipphajjatīti jhānaṃ pādakaṃ katvā saṅkhāre sammasitvā saha paṭisambhidāhi arahattaṃ pāpuṇāti ayaṃ  nāma tenāha bhagavā  kāyaviveko ca vivekaṭṭhakāyānaṃ nekkhammābhiratānaṃ cittaviveko ca parisuddhacittānaṃ paramavodānappattānaṃ upadhiviveko ca nirupadhīnaṃ puggalānaṃ visaṅkhāragatānanti (mahāni 49)
ti  gaṇasaṅgaṇikāya ceva kilesasaṅgaṇikāya ca ratassa ti kāyikacetasikavīriyavasena āraddhavīriyassa ti catusatipaṭṭhānavasena upaṭṭhitasatissa ti ekaggacittassa ti kammassakatapaññāya paññavato ti vigatamānataṇhādiṭṭhipapañcassa
idha bhāvetabbapade maggo kathito sesaṃ purimasadisameva

 (kha) ti visuddhiṃ pāpetuṃ samatthaṃ catupārisuddhisīlaṃ nti parisuddhabhāvassa padhānaṅgaṃ ti vipassanāya padaṭṭhānabhūtā aṭṭha paguṇasamāpattiyo ti sapaccayanāmarūpadassanaṃ ti paccayākārañāṇaṃ addhattayepi hi paccayavaseneva dhammā pavattantīti passato kaṅkhaṃ vitarati ti obhāsādayo na maggo vīthippaṭipannaṃ udayabbayañāṇaṃ maggoti evaṃ maggāmagge ñāṇaṃ ti rathavinīte vuṭṭhānagāminivipassanā kathitā idha taruṇavipassanā ti rathavinīte maggo kathito idha vuṭṭhānagāminivipassanā etā pana sattapi visuddhiyo vitthārena  visuddhimagge kathitā ti arahattaphalapaññā  arahattaphalavimuttiyeva
(cha) nti cakkhādidhātunānattaṃ paṭicca cakkhusamphassādinānattaṃ uppajjatīti attho ti cakkhusamphassādinānattaṃ paṭicca  nti  cakkhusamphassajādivedanānānattaṃ ti kāmasaññādinānattaṃ paṭicca nti kāmasaṅkappādinānattaṃ nti saṅkappanānattatāya rūpe chando sadde chandoti evaṃ chandanānattaṃ uppajjati nti chandanānattatāya rūpapariḷāho saddapariḷāhoti evaṃ pariḷāhanānattaṃ uppajjati nti pariḷāhanānattatāya rūpapariyesanādinānattaṃ uppajjati nti pariyesanānānattatāya rūpapaṭilābhādinānattaṃ uppajjati
(ja) saññāsu ti maraṇānupassanāñāṇe saññā ti āhāraṃ pariggaṇhantassa uppannasaññā ti sabbasmiṃ vaṭṭe ukkaṇṭhantassa uppannasaññā sesā heṭṭhā kathitā eva idha bahukārapade maggo kathito sesaṃ purimasadisameva

 (jha) ti nijjarakāraṇāni ti ayaṃ heṭṭhā vipassanāyapi nijjiṇṇā eva pahīnā kasmā puna gahitāti asamucchinnattā vipassanāya hi kiñcāpi jiṇṇā na pana samucchinnā maggo pana uppajjitvā taṃ samucchindati na puna vuṭṭhātuṃ deti tasmā puna gahitā evaṃ sabbapadesu nayo netabbo
ettha ca sammādiṭṭhipaccayā catusaṭṭhi dhammā bhāvanāpāripūriṃ gacchanti katame catusaṭṭhi sotāpattimaggakkhaṇe adhimokkhaṭṭhena saddhindriyaṃ paripūreti paggahaṭṭhena vīriyindriyaṃ paripūreti anussaraṇaṭṭhena satindriyaṃ paripūreti avikkhepaṭṭhena samādhindriyaṃ paripūreti dassanaṭṭhena paññindriyaṃ paripūreti vijānanaṭṭhena  manindriyaṃ abhinandanaṭṭhena somanassindriyaṃ pavattasantatiadhipateyyaṭṭhena jīvitindriyaṃ paripūreti arahattaphalakkhaṇe adhimokkhaṭṭhena saddhindriyaṃ pavattasantatiadhipateyyaṭṭhena jīvitindriyaṃ paripūretīti evaṃ catūsu  maggesu catūsu phalesu aṭṭha aṭṭha hutvā catusaṭṭhi dhammā pāripūriṃ gacchanti idha abhiññeyyapade maggo kathito sesaṃ purimasadisameva
idha ṭhatvā pañhā samodhānetabbā dasake sataṃ pañhā kathitā ekake ca navake ca sataṃ  duke ca aṭṭhake ca sataṃ tike ca sattake ca sataṃ catukke ca chakke ca sataṃ pañcake paññāsāti aḍḍhachaṭṭhāni pañhasatāni kathitāni honti
idamavoca āyasmā sāriputto attamanā te bhikkhū āyasmato sāriputtassa bhāsitaṃ abhinandunti sādhu sādhūti abhinandantā sirasā sampaṭicchiṃsu tāya ca pana attamanatāya imameva suttaṃ āvajjamānā pañcasatāpi te bhikkhū saha paṭisambhidāhi aggaphale arahatte patiṭṭhahiṃsūti





ettāvatā  ca 
āyācito nivāsinā thiraguṇena
 theravaṃsanvayena
 dasabala guṇagaṇaparidīpanassa aṭṭhakathaṃ
yaṃ ārabhiṃ  nāma nāmena
sā hi mahāṭṭhakathāya sāramādāya niṭṭhitā
esā ekāsītipamāṇāya pāḷiyā bhāṇavārehi
ekūnasaṭṭhimatto  bhāṇavārehi
atthappakāsanatthāya āgamānaṃ kato yasmā
tasmā tena sahāyaṃ aṭṭhakathā bhāṇavāragaṇanāya
suparimitaparicchinnaṃ cattālīsasataṃ hoti
sabbaṃ cattālīsādhikasata parimāṇaṃ bhāṇavārato evaṃ
samayaṃ pakāsayantiṃ mahāvihāre nivāsinaṃ
mūlakaṭṭhakathāsāra mādāya mayā imaṃ karontena
yaṃ puññamupacitaṃ tena hotu sabbo sukhī lokoti
paramavisuddhasaddhābuddhivīriyapaṭimaṇḍitena sīlācārajjavamaddavādiguṇasamudayasamuditena sakasamayasamayantaragahanajjhogāhaṇasamatthena paññāveyyattiyasamannāgatena tipiṭakapariyattippabhede sāṭṭhakathe satthusāsane appaṭihatañāṇappabhāvena mahāveyyākaraṇena karaṇasampattijanitasukhaviniggatamadhurodāravacanalāvaṇṇayuttena yuttamuttavādinā vādīvarena mahākavinā pabhinnapaṭisambhidāparivāre chaḷabhiññādippabhedaguṇapaṭimaṇḍite uttarimanussadhamme suppatiṭṭhitabuddhīnaṃ  theravaṃsappadīpānaṃ therānaṃ mahāvihāravāsīnaṃ vaṃsālaṅkārabhūtena vipulavisuddhabuddhinā ti garūhi gahitanāmadheyyena therena katā ayaṃ  nāma dīghanikāyaṭṭhakathā 
tāva  tiṭṭhatu lokasmiṃ lokanittharaṇesinaṃ
dassentī kulaputtānaṃ nayaṃ diṭṭhivisuddhiyā
yāva buddhoti nāmampi suddhacittassa tādino
lokamhi lokajeṭṭhassa pavattati mahesinoti


