

vīsatinipāte tiādikā ambapāliyā theriyā gāthā ayampi purimabuddhesu katādhikārā tattha tattha bhave vivaṭṭūpanissayaṃ kusalaṃ upacinantī sikhissa bhagavato sāsane pabbajitvā upasampannā hutvā bhikkhunisikkhāpadaṃ samādāya viharantī ekadivasaṃ sambahulāhi bhikkhunīhi saddhiṃ cetiyaṃ vanditvā padakkhiṇaṃ karontī puretaraṃ gacchantiyā khīṇāsavattheriyā khipantiyā sahasā kheḷapiṇḍaṃ cetiyaṅgaṇe patitaṃ khīṇāsavattheriyā apassitvā gatāya ayaṃ pacchato  gacchantī taṃ kheḷapiṇḍaṃ disvā kā nāma gaṇikā imasmiṃ ṭhāne kheḷapiṇḍaṃ pātesīti akkosi sā bhikkhunikāle sīlaṃ rakkhantī gabbhavāsaṃ jigucchitvā opapātikattabhāve cittaṃ ṭhapesi tena carimattabhāve vesāliyaṃ rājuyyāne ambarukkhamūle opapātikā hutvā nibbatti taṃ disvā uyyānapālo nagaraṃ upanesi ambarukkhamūle nibbattatāya sā tveva voharīyittha atha naṃ abhirūpaṃ dassanīyaṃ pāsādikaṃ vilāsakantatādiguṇavisesasamuditaṃ disvā sambahulā rājakumārā attano attano pariggahaṃ kātukāmā aññamaññaṃ kalahaṃ akaṃsu tesaṃ kalahavūpasamatthaṃ tassā kammasañcoditā vohārikā sabbesaṃ hotūti gaṇikāṭṭhāne ṭhapesuṃ sā satthari paṭiladdhasaddhā attano uyyāne vihāraṃ katvā buddhappamukhassa bhikkhusaṅghassa niyyādetvā pacchā attano puttassa vimalakoṇḍaññattherassa santike dhammaṃ sutvā pabbajitvā vipassanāya kammaṃ karontī attano sarīrassa jarājiṇṇabhāvaṃ nissāya saṃvegajātā saṅkhārānaṃ aniccataṃ vibhāventī 

 kāḷakā bhamaravaṇṇasādisā vellitaggā mama muddhajā ahuṃ
te jarāya sāṇavākasādisā saccavādivacanaṃ anaññathā

 vāsitova  surabhī karaṇḍako pupphapūra mama uttamaṅgajo
taṃ jarāyatha salomagandhikaṃ saccavādivacanaṃ anaññathā

 kānanaṃva  sahitaṃ suropitaṃ kocchasūcivicitaggasobhitaṃ
taṃ jarāya viralaṃ tahiṃ tahiṃ saccavādivacanaṃ anaññathā

 kaṇhakhandhakasuvaṇṇamaṇḍitaṃ sobhate suveṇīhilaṅkataṃ
taṃ jarāya khalitaṃ siraṃ kataṃ saccavādivacanaṃ anaññathā

 cittakārasukatāva lekhikā sobhare su bhamukā pure mama
tā  jarāya valibhippalambitā saccavādivacanaṃ anaññathā

 bhassarā surucirā yathā maṇī nettahesumabhinīlamāyatā
te jarāyabhihatā na sobhare saccavādivacanaṃ anaññathā

 saṇhatuṅgasadisī ca nāsikā sobhate su abhiyobbanaṃ pati
sā jarāya upakūlitā viya saccavādivacanaṃ anaññathā

 kaṅkaṇaṃva sukataṃ suniṭṭhitaṃ sobhare su mama kaṇṇapāḷiyo
tā jarāya valibhippalambitā saccavādivacanaṃ anaññathā

 pattalīmakulavaṇṇasādisā  sobhare su dantā pure mama
te jarāya khaṇḍitā cāsitā saccavādivacanaṃ anaññathā

 kānanamhi vanasaṇḍacārinī kokilāva madhuraṃ nikūjihaṃ
taṃ jarāya khalitaṃ tahiṃ tahiṃ saccavādivacanaṃ anaññathā

 saṇhakamburiva suppamajjitā sobhate su gīvā pure mama
sā jarāya bhaggā vināmitā saccavādivacanaṃ anaññathā

 vaṭṭapalighasadisopamā ubho sobhare su bāhā pure mama
tā jarāya yathā pāṭalibbalitā saccavādivacanaṃ anaññathā

 saṇhamuddikasuvaṇṇamaṇḍitā  sobhare su hatthā pure mama
te jarāya yathā mūlamūlikā saccavādivacanaṃ anaññathā

 pīnavaṭṭasahibhuggatā ubho sobhare su thanakā pure mama
thevikīva  lambanti nodakā saccavādivacanaṃ anaññathā

 kañcanassa phalakaṃva sammaṭṭhaṃ sobhate su kāyo pure mama
so valīhi sukhumāhi otato saccavādivacanaṃ anaññathā

 nāgabhogasadisopamā  ubho sobhare su ūrū pure mama
te jarāya yathā veḷunāḷiyo saccavādivacanaṃ anaññathā

 saṇhanūpurasuvaṇṇamaṇḍitā sobhare su jaṅghā pure mama
tā jarāya tiladaṇḍakāriva saccavādivacanaṃ anaññathā

 tūlapuṇṇasadisopamā ubho sobhare su pādā pure mama
te jarāya phuṭitā valīmatā saccavādivacanaṃ anaññathā

 ediso ahu ayaṃ samussayo jajjaro bahudukhānamālayo
sopalepapatito jarāgharo saccavādivacanaṃ anaññathāti 
imā gāthāyo abhāsi
tattha ti kāḷakavaṇṇā ti kāḷakā hontāpi bhamarasadisavaṇṇā siniddhanīlāti attho ti kuñcitaggā mūlato paṭṭhāya yāva aggā kuñcitā vellitāti attho ti kesā ti jarāhetu jarāya upahatasobhā ti sāṇasadisā vākasadisā ca sāṇavākasadisā ceva makacivākasadisā cātipi attho ti saccavādino avitathavādino sammāsambuddhassa  sabbaṃ rūpaṃ aniccaṃ jarābhibhūtantiādivacanaṃ anaññathā yathābhūtameva na tattha vitathaṃ atthīti
ti pupphagandhavāsacuṇṇādīhi vāsito vāsaṃ gāhāpito pasādhanasamuggo viya sugandhi ti campakasumanamallikādīhi pupphehi pūrito  pubbe mama kesakalāpo nimmaloti  attho nti uttamaṅgajaṃ  pacchā etarahi  pākatikalomagandhameva jātaṃ atha vā nti meṇḍakalomehi samānagandhaṃ eḷakalomagandhantipi vadanti
nti suṭṭhu ropitaṃ sahitaṃ ghanasannivesaṃ uddhameva uṭṭhitaṃ ujukadīghasākhaṃ upavanaṃ viya nti pubbe kocchena suvaṇṇasūciyā ca kesajaṭāvijaṭanena vicitaggaṃ hutvā sobhitaṃ ghanabhāvena vā kocchasadisaṃ hutvā paṇadantasūcīhi vicitaggatāya sobhitaṃ nti uttamaṅgajaṃ nti tattha tattha viralaṃ vilūnakesaṃ
nti suvaṇṇavajirādīhi vibhūsitaṃ kaṇhakesapuñjakaṃ ye pana saṇhakaṇḍakasuvaṇṇamaṇḍitanti paṭhanti tesaṃ saṇhāhi suvaṇṇasūcīhi jaṭāvijaṭanena maṇḍitanti attho nti sundarehi rājarukkhamālā sadisehi kesaveṇīhi alaṅkataṃ hutvā pubbe virājate nti taṃ tathā sobhitaṃ siraṃ idāni jarāya khalitaṃ khaṇḍitākhaṇḍitaṃ vilūnakesaṃ kataṃ
ti cittakārena sippinā nīlāya vaṇṇadhātuyā suṭṭhu katā lekhā viya sobhate ti sundarā bhamukā pubbe mama sobhanaṃ gatā ti nalāṭante uppannāhi valīhi palambantā ṭhitā
ti bhāsurā ti suṭṭhu rucirā ti maṇimuddikā viya nti sunettā ahesuṃ ti abhinīlā hutvā āyatā ti nettā ti jarāya abhihatā
ti saṇhā tuṅgā sesamukhāvayavānaṃ anurūpā ca ti vaṭṭetvā ṭhapitaharitālavaṭṭi viya mama nāsikā sobhate ti sundare abhinavayobbanakāle sā nāsikā idāni jarāya nivāritasobhatāya pariseditā viya varattā viya ca jātā
nti suparikammakataṃ suvaṇṇakaṅkaṇaṃ viya vaṭṭulabhāvaṃ sandhāya vadati ti sobhante sobhanteti vā pāṭho iti nipātamattaṃ ti kaṇṇagandhā ti tahiṃ tahiṃ uppannavalīhi valitā hutvā vaṭṭaniyā paṇāmitavatthakhandhā viya bhassantā olambanti
ti kadalimakulasadisavaṇṇasaṇṭhānā ti bhedanapatanehi khaṇḍitā khaṇḍabhāvaṃ gatā ti vaṇṇabhedena asitabhāvaṃ gatā
nti vanasaṇḍe gocaracaraṇena vanasaṇḍacārinī kānane anusaṃgītanivāsinī kokilā viya madhurālāpaṃ nikūjihaṃ nti nikūjitaṃ ālāpaṃ nti khaṇḍadantādibhāvena tattha tattha pakkhalitaṃ jātaṃ
ti suṭṭhu pamajjitā saṇhā suvaṇṇasaṅkhā viya ti maṃsaparikkhayena vibhūtasirājālatāya bhaggā hutvā vinatā
ti vaṭṭena palighadaṇḍena samasamā ti tā ubhopi bāhāyo ti jajjarabhāvena palitapāṭalisākhāsadisā
ti  suvaṇṇamayāhi maṭṭhabhāsurāhi muddikāhi vibhūsitā ti mūlakakaṇḍasadisā
ti pīnā vaṭṭā aññamaññaṃ sahitāva hutvā uggatā uddhamukhā ti mama ubhopi thanā yathāvuttarūpā hutvā suvaṇṇakalasiyo viya sobhiṃsu puthutte hi idaṃ ekavacanaṃ atītatthe ca vattamānavacanaṃ ti  te ubhopi me thanā nodakā galitajalā veṇudaṇḍake ṭhapitaudakabhasmā viya lambanti
nti jātihiṅgulakena makkhitvā ciraparimajjitasovaṇṇaphalakaṃ viya sobhate ti so mama kāyo idāni sukhumāhi valīhi tahiṃ tahiṃ vitato valittacataṃ āpanno
ti hatthināgassa hatthena samasamā hattho hi idha bhuñjati etenāti bhogoti vutto ti ūruyo ti idāni veḷupabbasadisā ahesuṃ
ti siniddhamaṭṭhehi suvaṇṇanūpurehi vibhūsitā ti aṭṭhijaṅghāyo ti tā jaṅghāyo ti appamaṃsalohitattā kisabhāvena lūnāvasiṭṭhavisukkhatiladaṇḍakā viya ahesuṃ ra-kāro padasandhikaro
ti mudusiniddhabhāvena simbalitūlapuṇṇapaliguṇṭhitaupāhanasadisā te mama pādā idāni phuṭitā phalitā  valimanto jātā
ti evarūpo  ahosi yathāvuttappakāro ti ayaṃ mama kāyo ti sithilābandho  ti jarādihetukānaṃ bahūnaṃ dukkhānaṃ ālayabhūto ti so ayaṃ samussayo apalepapatito abhisaṅkhārālepaparikkhayena patito pātābhimukhoti attho sopi alepapatitoti vā padavibhāgo so evattho ti jiṇṇagharasadiso jarāya vā gharabhūto ahosi tasmā  dhammānaṃ yathābhūtaṃ sabhāvaṃ sammadeva ñatvā kathanato avitathavādino sammāsambuddhassa mama satthuvacanaṃ anaññathā
evaṃ ayaṃ therī attano attabhāve aniccatāya sallakkhaṇamukhena sabbesupi tebhūmakadhammesu aniccataṃ upadhāretvā tadanusārena tattha dukkhalakkhaṇaṃ anattalakkhaṇañca āropetvā vipassanaṃ ussukkāpentī maggapaṭipāṭiyā arahattaṃ pāpuṇi tena vuttaṃ   
yo  raṃsiphusitāveḷo phusso nāma mahāmuni
tassāhaṃ bhaginī āsiṃ ajāyiṃ khattiye kule
tassa  dhammaṃ suṇitvāhaṃ vippasannena cetasā
mahādānaṃ daditvāna patthayiṃ rūpasampadaṃ
ekatiṃse ito kappe sikhī lokagganāyako
uppanno lokapajjoto tilokasaraṇo jino
tadāruṇapure ramme brahmaññakulasambhavā
vimuttacittaṃ kupitā bhikkhuniṃ abhisāpayiṃ
vesikāva anācārā jinasāsanadūsikā
evaṃ akkosayitvāna tena pāpena kammunā
dāruṇaṃ nirayaṃ gantvā mahādukkhasamappitā
tato cutā manussesu upapannā tapassinī
dasajātisahassāni gaṇikattamakārayiṃ
tamhā pāpā na muccissaṃ bhutvā duṭṭhavisaṃ yathā
brahmacariyamasevissaṃ kassape jinasāsane
tena kammavipākena ajāyiṃ tidase pure
pacchime bhave sampatte ahosiṃ opapātikā
ambasākhantare jātā ambapālīti tenahaṃ
parivutā pāṇakoṭīhi pabbajiṃ jinasāsane
pattāhaṃ  acalaṃ ṭhānaṃ dhītā buddhassa orasā
iddhīsu  ca vasī homi sotadhātuvisuddhiyā
cetopariyañāṇassa vasī homi mahāmuni
pubbenivāsaṃ jānāmi dibbacakkhu visodhitaṃ
sabbāsavaparikkhīṇā natthi dāni punabbhavo
atthadhammaniruttīsu paṭibhāne tatheva ca
ñāṇaṃ me vimalaṃ suddhaṃ buddhaseṭṭhassa vāhasā
kilesā jhāpitā mayhaṃ bhavā sabbe samūhatā
nāgīva bandhanaṃ chetvā viharāmi anāsavā
svāgataṃ  vata me āsi buddhaseṭṭhassa santike
tisso vijjā anuppattā kataṃ buddhassa sāsanaṃ
paṭisambhidā catasso vimokkhāpi ca aṭṭhime
chaḷabhiññā sacchikatā kataṃ buddhassa sāsananti
arahattaṃ pana patvā attano paṭipattiṃ paccavekkhitvā udānavasena tā eva gāthā paccudāhāsīti


tiādikā rohiniyā theriyā gāthā ayampi purimabuddhesu katādhikārā tattha tattha bhave vivaṭṭūpanissayaṃ kusalaṃ upacinantī ito ekanavutikappe vipassissa bhagavato kāle kulagehe nibbattitvā viññutaṃ patvā ekadivasaṃ bandhumatīnagare bhagavantaṃ piṇḍāya carantaṃ disvā pattaṃ gahetvā pūvassa pūretvā bhagavato datvā pītisomanassajātā pañcapatiṭṭhitena vandi sā tena puññakammena devamanussesu saṃsarantī anukkamena upacitavimokkhasambhārā hutvā imasmiṃ buddhuppāde vesāliyaṃ mahāvibhavassa brāhmaṇassa gehe nibbattitvā ti laddhanāmā viññutaṃ patvā satthari vesāliyaṃ viharante vihāraṃ gantavā dhammaṃ sutvā sotāpannā hutvā mātāpitūnaṃ dhammaṃ desetvā sāsane pasādaṃ uppādetvā  te anujānāpetvā sayaṃ pabbajitvā vipassanāya kammaṃ karontī na cirasseva saha paṭisambhidāhi arahattaṃ pāpuṇi tena vuttaṃ 
nagare bandhumatiyā vipassissa mahesino
piṇḍāya vicarantassa pūvedāsimahaṃ tadā
tena kammena sukatena cetanāpaṇidhīhi ca
tattha cittaṃ pasādetvā tāvatiṃsamagacchahaṃ
chattiṃsadevarājūnaṃ  mahesittamakārayiṃ
paññāsacakkavattīnaṃ mahesittamakārayiṃ
manasā patthitā nāma sabbā mayhaṃ samijjhatha
sampattiṃ anubhotvāna devesu manujesu ca
pacchime bhavasampatte jāto vippakule ahaṃ
rohinī nāma nāmena ñātakehi piyāyitā
bhikkhūnaṃ santikaṃ gantvā dhammaṃ sutvā yathātathaṃ
saṃviggamānasā hutvā pabbajiṃ anagāriyaṃ
yoniso padahantīnaṃ arahattamapāpuṇiṃ
ekanavutito kappe yaṃ dānamadadiṃ tadā
duggatiṃ nābhijānāmi pūvadānassidaṃ phalaṃ
kilesā jhāpitā mayhaṃ kataṃ buddhassa sāsananti
arahattaṃ pana patvā attano paṭipattiṃ paccavekkhitvā pubbe sotāpannakāle pitarā attanā ca vacanapaṭivacanavasena vuttagāthā udānavasena bhāsantī 

 samaṇāti  bhoti supi samaṇāti pabujjhasi
samaṇāneva kittesi samaṇī nūna bhavissasi

 vipulaṃ annañca pānañca samaṇānaṃ pavecchasi
rohinī dāni pucchāmi kena te samaṇā piyā

 akammakāmā alasā paradattūpajīvino
āsaṃsukā sādukāmā kena te samaṇā piyā

 cirassaṃ vata maṃ tāta samaṇānaṃ paripucchasi
tesaṃ te kittayissāmi paññāsīlaparakkamaṃ

 kammakāmā analasā kammaseṭṭhassa kārakā
rāgaṃ dosaṃ pajahanti tena me samaṇā piyā

 tīṇi pāpassa mūlāni dhunanti sucikārino
sabbaṃ pāpaṃ pahīnesaṃ tena me samaṇā piyā

 kāyakammaṃ  suci nesaṃ vacīkammañca tādisaṃ
manokammaṃ suci nesaṃ tena me samaṇā piyā

 vimalā  saṅkhamuttāva suddhā santarabāhirā
puṇṇā sukkāna dhammānaṃ tena me samaṇā piyā

 bahussutā dhammadharā ariyā dhammajīvino
atthaṃ dhammañca desenti tena me samaṇā piyā

 bahussutā dhammadharā ariyā dhammajīvino
ekaggacittā satimanto tena me samaṇā piyā

 dūraṅgamā  satimanto mantabhāṇī anuddhatā
dukkhassantaṃ pajānanti tena me samaṇā piyā

 yasmā gāmā pakkamanti na vilokenti kiñcanaṃ
anapekkhāva gacchanti tena me samaṇā piyā

 na te saṃ koṭṭhe openti na kumbhiṃ na khaḷopiyaṃ
pariniṭṭhitamesānā tena me samaṇā piyā

 na te hiraññaṃ gaṇhanti na suvaṇṇaṃ na rūpiyaṃ
paccuppannena yāpenti tena me samaṇā piyā

 nānākulā pabbajitā nānājanapadehi ca
aññamaññaṃ pihayanti tena me samaṇā piyā

 atthāya vata no bhoti kule jātāsi rohinī
saddhā buddhe ca dhamme ca saṅghe ca tibbagāravā

 tuvañhetaṃ pajānāsi puññakkhettaṃ anuttaraṃ
amhampi ete samaṇā paṭiggaṇhanti dakkhiṇaṃ

 patiṭṭhito hettha yañño vipulo no bhavissati
sace bhāyasi dukkhassa sace te dukkhamappiyaṃ

 upehi saraṇaṃ buddhaṃ dhammaṃ saṅghañca tādinaṃ
samādiyāhi sīlāni taṃ te atthāya hehiti

 upemi  saraṇaṃ buddhaṃ dhammaṃ saṅghañca tādinaṃ
samādiyāmi sīlāni taṃ me atthāya hehiti

 brahmabandhu  pure āsiṃ so idānimhi brāhmaṇo
tevijjo sottiyo camhi vedagū camhi nhātakoti 
imā gāthā paccudāhāsi
tattha ādito tisso gāthā attano dhītu bhikkhūsu sammutiṃ anicchantena vuttā tattha ti bhoti tvaṃ supanakālepi  samaṇā samaṇāti kittentī samaṇapaṭibaddhaṃyeva kathaṃ kathentī supasi ti supanato uṭṭhahantīpi samaṇāiccevaṃ vatvā pabujjhasi niddāya vuṭṭhāsi ti sabbakālampi samaṇe eva samaṇānameva vā guṇe kittesi abhitthavasi ti gihirūpena ṭhitāpi cittena samaṇī eva maññe bhavissasi atha vā ti idāni gihirūpena ṭhitāpi na cireneva samaṇī eva maññe bhavissasi samaṇesu eva ninnapoṇabhāvato
ti desi ti amma rohini taṃ ahaṃ idāni pucchāmīti brāhmaṇo attano dhītaraṃ pucchanto āha ti amma rohini tvaṃ sayantīpi pabujjhantīpi aññadāpi samaṇānameva guṇe kittayasi kena nāma kāraṇena tuyhaṃ samaṇā piyāyitabbā jātāti attho
idāni brāhmaṇo samaṇesu dosaṃ dhītu ācikkhanto ti gāthamāha tattha ti na kammakāmā attano paresañca atthāvahaṃ kiñci kammaṃ na kātukāmā ti kusītā ti parehi dinneneva upajīvanasīlā ti tato eva ghāsacchādanādīnaṃ āsīsanakā ti sāduṃ madhurameva āhāraṃ icchanakā sabbametaṃ brāhmaṇo samaṇānaṃ guṇe ajānanto attanāva parikappitaṃ dosamāha
taṃ  sutvā rohinī laddho dāni me okāso ayyānaṃ guṇe kathetunti tuṭṭhamānasā bhikkhūnaṃ guṇe kittetukāmā paṭhamaṃ tāva tesaṃ kittane somanassaṃ pavedentī ti gāthamāha tattha ti cirena vata ti pitaraṃ ālapati nti samaṇe samaṇānaṃ vā mayhaṃ piyāyitabbaṃ paripucchasi nti samaṇānaṃ nti  paññañca sīlañca ussāhañca
ti  kathayissāmi paṭijānetvā te kittentī akammakāmā alasāti tena vuttaṃ dosaṃ tāva nibbeṭhetvā tappaṭipakkhabhūtaṃ guṇaṃ dassetuṃ tiādimāha tattha ti vattapaṭivattādibhedaṃ kammaṃ samaṇakiccaṃ paripūraṇavasena kāmenti icchantīti kammakāmā tattha yuttappayuttā hutvā uṭṭhāya samuṭṭhāya vāyamanato na alasāti  taṃ pana kammaṃ seṭṭhaṃ uttamaṃ nibbānāvahameva karontīti  karontā pana taṃ paṭipattiyā anavajjabhāvato  yathā rāgadosā pahīyanti evaṃ samaṇā kammaṃ karonti ti tena yathāvuttena sammāpaṭipajjanena mayhaṃ samaṇā piyāyitabbāti attho
ti lobhadosamohasaṅkhātāni akusalassa tīṇi mūlāni ti nigghātenti pajahantīti attho ti anavajjakammakārino nti aggamaggādhigamena esaṃ sabbampi pāpaṃ pahīnaṃ
evaṃ samaṇā sucikārinoti saṅkhepato vuttamatthaṃ vibhajitvā dassetuṃ nti gāthamāha taṃ suviññeyyameva
ti sudhotasaṅkhā viya muttā viya ca vigatamalā rāgādimalarahitā ti santarañca bāhirañca santarabāhiraṃ tato santarabāhirato suddhā suddhāsayapayogāti attho nti ekantasukkehi anavajjadhammehi paripuṇṇā asekhehi sīlakkhandhādīhi samannāgatāti attho
suttageyyādibahuṃ  sutaṃ etesaṃ sutena vā uppannāti  pariyattibāhusaccena paṭivedhabāhusaccena ca samannāgatāti attho tameva duvidhampi dhammaṃ dhārentīti  sattānaṃ ācārasamācārasikkhāpadena arīyantīti  dhammena ñāyena jīvantīti ti  bhāsitatthañca desanādhammañca kathenti pakāsenti atha vā atthato anapetaṃ dhammato anapetañca desenti ācikkhanti
ti samāhitacittā ti upaṭṭhitasatino
ti  araññagatā manussūpacāraṃ muñcitvā dūraṃ gacchantā iddhānubhāvena vā yathārucitaṃ dūraṃ ṭhānaṃ gacchantīti dūraṅgamā mantā vuccati paññā tāya bhaṇanasīlatāya  na uddhatāti  uddhaccarahitā vūpasantacittā ti vaṭṭadukkhassa pariyantabhūtaṃ nibbānaṃ paṭivijjhanti
nti yato gāmato pakkamanti tasmiṃ gāme kañci sattaṃ vā saṅkhāraṃ vā apekkhāvasena na olokenti atha kho pana anapekkhāva gacchanti pakkamanti
ti te samaṇā saṃ attano santakaṃ sāpateyyaṃ koṭṭhe na openti na paṭisāmetvā ṭhapenti tādisassa pariggahassa abhāvato nti kumbhiyaṃ nti pacchiyaṃ ti parakulesu paresaṃ atthāya siddhameva ghāsaṃ pariyesantā
nti kahāpaṇaṃ nti rajataṃ ti atītaṃ ananusocantā anāgatañca apaccāsīsantā paccuppannena yāpenti attabhāvaṃ pavattenti
ti aññamaññasmiṃ mettiṃ karonti pihāyantipi pāṭho so eva attho
evaṃ so brāhmaṇo dhītuyā santike bhikkhūnaṃ guṇe sutvā pasannamānaso dhītaraṃ pasaṃsanto tiādimāha
ti amhākampi nti deyyadhammaṃ
ti  etesu samaṇesu ti dānadhammo ti vipulaphalo sesaṃ vuttanayameva
evaṃ brāhmaṇo saraṇesu sīlesu ca patiṭṭhito aparabhāge sañjātasaṃvego pabbajitvā vipassanaṃ  vaḍḍhetvā arahatte  patiṭṭhāya attano paṭipattiṃ paccavekkhitvā udānento ti gāthamāha tassattho heṭṭhā vuttoyeva


tiādikā cāpāya theriyā gāthā ayampi purimabuddhesu katādhikārā tattha tattha bhave vivaṭṭūpanissayaṃ kusalaṃ upacinantī anukkamena upacitakusalamūlā sambhatavimokkhasambhārā hutvā imasmiṃ buddhuppāde vaṅgahārajanapade aññatarasmiṃ migaluddakagāme jeṭṭhakamigaluddakassa dhītā hutvā nibbatti tissā nāmaṃ ahosi tena ca samayena upako ājīvako bodhimaṇḍato dhammacakkaṃ pavattetuṃ bārāṇasiṃ uddissa gacchantena satthārā samāgato vippasannāni kho te āvuso indriyāni parisuddho chavivaṇṇo pariyodāto kaṃsi tvaṃ āvuso uddissa pabbajito ko vā te satthā kassa vā tvaṃ dhammaṃ rocesīti  pucchitvā 
sabbābhibhū sabbavidūhamasmi sabbesu dhammesu anūpalitto
sabbañjaho taṇhākkhaye vimutto sayaṃ abhiññāya kamuddiseyyaṃ 
na me ācariyo atthi sadiso me na vijjati
sadevakasmiṃ lokasmiṃ natthi me paṭipuggalo
ahañhi  arahā loke ahaṃ satthā anuttaro
ekomhi sammāsambuddho sītibhūtomhi nibbuto
dhammacakkaṃ pavattetuṃ gacchāmi kāsinaṃ puraṃ
andhībhūtasmiṃ lokasmiṃ āhañchaṃ amatadundubhinti  
satthārā  attano sabbaññubuddhabhāve dhammacakkapavattane ca pavedite pasannacitto so hupeyyapāvuso arahasi anantajinoti  vatvā ummaggaṃ gahetvā pakkanto vaṅgahārajanapadaṃ  agamāsi so tattha ekaṃ migaluddakagāmakaṃ upanissāya vāsaṃ kappesi taṃ tattha jeṭṭhakamigaluddako upaṭṭhāsi so ekadivasaṃ dūraṃ migavaṃ gacchanto mayhaṃ arahante mā pamajjīti attano dhītaraṃ cāpaṃ āṇāpetvā agamāsi saddhiṃ puttabhātukehi sā cassa dhītā abhirūpā hoti dassanīyā
atha kho upako ājīvako bhikkhācāravelāyaṃ migaluddakassa gharaṃ gato parivisituṃ upagataṃ cāpaṃ disvā rāgena abhibhūto bhuñjitumpi asakkonto bhājanena bhattaṃ ādāya vasanaṭṭhānaṃ gantvā bhattaṃ ekamante nikkhipitvā sace cāpaṃ labhissāmi jīvāmi no ce marissāmīti nirāhāro nipajji sattame divase migaluddako āgantvā dhītaraṃ pucchi  kiṃ mayhaṃ arahante na pamajjīti sā ekadivasameva āgantvā puna nāgatapubboti āha migaluddako ca tāvadevassa vasanaṭṭhānaṃ gantvā kiṃ bhante aphāsukanti pāde parimajjanto pucchi upako nitthunanto parivattatiyeva so vadatha bhante yaṃ mayā sakkā kātuṃ sabbaṃ taṃ karissāmīti āha upako ekena pariyāyena attano ajjhāsayaṃ ārocesi itaro jānāsi pana bhante kiñci sippanti na jānāmīti na bhante kiñci sippaṃ ajānantena sakkā gharaṃ āvasitunti so āha  nāhaṃ kiñci sippaṃ jānāmi apica tumhākaṃ maṃsahārako bhavissāmi maṃsañca vikkiṇissāmīti māgaviko amhākampi etadeva ruccatīti uttarasāṭakaṃ datvā attano sahāyakassa gehe katipāhaṃ vasāpetvā tādise divase gharaṃ ānetvā dhītaraṃ adāsi
atha  kāle gacchante tesaṃ saṃvāsamanvāya putto nibbatti tissa nāmaṃ akaṃsu cāpā tassa rodanakāle upakassa putta ājīvakassa putta maṃsahārakassa putta mā rodi mā rodītiādinā puttatosanagītena upakaṃ uppaṇḍesi so mā tvaṃ cāpe maṃ anāthoti maññi atthi me sahāyo anantajino nāma tassāhaṃ santikaṃ gamissāmīti āha cāpā evamayaṃ aṭṭīyatīti ñatvā punappunaṃ tathā kathesiyeva so ekadivasaṃ tāya tathā vutto kujjhitvā gantumāraddho tāya taṃ taṃ vatvā anunīyamānopi saññattiṃ anāgacchanto pacchimadisābhimukho pakkāmi
bhagavā  ca tena samayena sāvatthiyaṃ jetavane viharanto bhikkhūnaṃ ācikkhi  yo bhikkhave ajja kuhiṃ anantajinoti idhāgantvā pucchati taṃ mama santikaṃ pesethāti upakopi kuhiṃ anantajino vasatīti tattha tattha pucchanto anupubbena sāvatthiṃ gantvā vihāraṃ pavisitvā vihāramajjhe ṭhatvā kuhiṃ anantajinoti pucchi taṃ bhikkhū bhagavato santikaṃ nayiṃsu so bhagavantaṃ disvā jānātha maṃ bhagavāti āha āma jānāmi kuhiṃ pana tvaṃ ettakaṃ kālaṃ vasīti vaṅgahārajanapade bhanteti upaka idāni mahallako jāto pabbajituṃ sakkhissasīti pabbajissāmi bhanteti satthā aññataraṃ bhikkhuṃ āṇāpesi  ehi tvaṃ bhikkhu imaṃ pabbājehīti so taṃ pabbājesi so pabbajito satthu santike kammaṭṭhānaṃ gahetvā bhāvanaṃ anuyuñjanto na cirasseva anāgāmiphale patiṭṭhāya kālaṃ katvā avihesu nibbatto nibbattakkhaṇeyeva arahattaṃ pāpuṇi avihesu nibbattamattā satta janā arahattaṃ pattā tesaṃ ayaṃ aññataro vuttañhetaṃ 
avihaṃ upapannāse vimuttā satta bhikkhavo
rāgadosaparikkhīṇā tiṇṇā loke visattikaṃ
upakopalagaṇḍo ca pakkusāti ca te tayo
bhaddiyo khaṇḍadevo ca bāhuraggi ca siṅgiyo
te hitvā mānusaṃ dehaṃ dibbayogaṃ upaccagunti 
upake  pana pakkante nibbindahadayā cāpā dārakaṃ ayyakassa niyyādetvā pubbe upakena gatamaggaṃ gacchantī sāvatthiṃ gantvā bhikkhunīnaṃ santike pabbajitvā vipassanāya kammaṃ karontī maggapaṭipāṭiyā arahatte patiṭṭhitā attano paṭipattiṃ paccavekkhitvā pubbe upakena attanā ca kathitagāthāyo udānavasena ekajjhaṃ katvā 

 laṭṭhihattho  pure āsi so dāni migaluddako
āsāya palipā ghorā nāsakkhi pārametave

 sumattaṃ  maṃ maññamānā cāpi puttamatosayi
cāpāya bandhanaṃ chetvā pabbajissaṃ punopahaṃ

 mā me kujjhi mahāvīra mā me kujjhi mahāmuni
na hi kodhaparetassa suddhi atthi kuto tapo

 pakkamissañca nāḷāto kodha nāḷāya vacchati
bandhantī itthirūpena samaṇe dhammajīvino

 ehi kāḷa nivattassu bhuñja kāme yathā pure
ahañca te vasīkatā ye ca me santi ñātakā

 etto cāpe catubbhāgaṃ yathā bhāsasi tvañca me
tayi rattassa posassa uḷāraṃ vata taṃ siyā

 kāḷaṅginiṃva takkāriṃ pupphitaṃ girimuddhani
phullaṃ dālimalaṭṭhiṃva antodīpeva pāṭaliṃ

 haricandanalittaṅgiṃ kāsikuttamadhāriniṃ
taṃ maṃ rūpavatiṃ santiṃ kassa ohāyaṃ gacchasi

 sākuntikova sakuṇiṃ yathā bandhitumicchati
āharimena rūpena na maṃ tvaṃ bādhayissasi

 imañca me puttaphalaṃ kāḷa uppāditaṃ tayā
taṃ maṃ puttavatiṃ santiṃ kassa ohāya gacchasi

 jahanti  putte sappaññā tato ñātī tato dhanaṃ
pabbajanti mahāvīrā nāgo chetvāva bandhanaṃ

 idāni te imaṃ puttaṃ daṇḍena churikāya vā
bhūmiyaṃ vā nisumbhissaṃ puttasokā na gacchasi

 sace  puttaṃ siṅgālānaṃ kukkurānaṃ padāhisi
na maṃ puttakatte jammi punarāvattayissasi

 handa kho  dāni bhaddante kuhiṃ kāḷa gamissasi
katamaṃ gāmanigamaṃ nagaraṃ rājadhāniyo

 ahumha pubbe gaṇino assamaṇā samaṇamānino
gāmena gāmaṃ vicarimha nagare rājadhāniyo

 eso hi bhagavā buddho nadiṃ nerañjaraṃ pati
sabbadukkhappahānāya dhammaṃ deseti pāṇinaṃ
tassāhaṃ santikaṃ gacchaṃ so me satthā bhavissati

 vandanaṃ dāni me vajjāsi lokanāthaṃ anuttaraṃ
padakkhiṇañca katvāna ādiseyyāsi dakkhiṇaṃ

 etaṃ kho labbhamamhehi yathā bhāsasi tvañca me
vandanaṃ dāni te vajjaṃ lokanāthaṃ anuttaraṃ
padakkhiṇañca katvāna ādisissāmi dakkhiṇaṃ

 tato ca kāḷo pakkāmi nadiṃ nerañjaraṃ pati
so addasāsi sambuddhaṃ desentaṃ amataṃ padaṃ

 dukkhaṃ dukkhasamuppādaṃ dukkhassa ca atikkamaṃ
ariyaṃ caṭṭhaṅgikaṃ maggaṃ dukkhūpasamagāminaṃ

 tassa pādāni vanditvā katvāna naṃ padakkhiṇaṃ
cāpāya ādisitvāna pabbajiṃ anagāriyaṃ
tisso vijjā anuppattā kataṃ buddhassa sāsananti 
imā  gāthā abhāsi
tattha ti daṇḍahattho ti pubbe paribbājakakāle caṇḍagoṇakukkurādīnaṃ pariharaṇatthaṃ daṇḍaṃ hatthena gahetvā vicaraṇako ahosi ti so idāni migaluddehi saddhiṃ sambhogasaṃvāsehi migaluddo māgaviko jāto ti taṇhāya āsayātipi pāṭho ajjhāsayahetūti attho ti kāmapaṅkato diṭṭhipaṅkato ca ti aviditavipulānatthāvahattā dāruṇato ghorā ti tasseva palipassa pārabhūtaṃ nibbānaṃ etuṃ gantuṃ na asakkhi na  abhisambhunīti attānameva sandhāya upako vadati
ti attani suṭṭhu mattaṃ madappattaṃ kāmagedhavasena laggaṃ pamattaṃ vā katvā maṃ sallakkhantī ti migaluddassa dhītā cāpā ājīvakassa puttātiādinā maṃ ghaṭṭentī puttaṃ tosesi keḷāyasi supati maṃ maññamānāti ca paṭhanti supatīti maṃ maññamānāti attho ti cāpāya tayi uppannaṃ kilesabandhanaṃ chinditvā nti puna dutiyavārampi ahaṃ pabbajissāmi
idāni tassā mayhaṃ attho natthīti vadati taṃ sutvā cāpā khamāpentī ti gāthamāha tattha ti keḷikaraṇamattena mā mayhaṃ kujjhi ti upakaṃ ālapati tañhi sā pubbepi pabbajito idānipi pabbajitukāmoti katvā khantiñca paccāsīsantī mahāmunīti āha tenevāha  ti tvaṃ ettakampi asahanto kathaṃ cittaṃ damessasi kathaṃ vā tapaṃ carissasīti adhippāyo
atha nāḷaṃ gantvā jīvitukāmosīti cāpāya vutto āha  ti ko idha nāḷāya vasissati nāḷātova ahaṃ pakkamissāmeva so hi tassa jātagāmo tato nikkhamitvā pabbaji so ca magadharaṭṭhe bodhimaṇḍassa āsannapadese taṃ sandhāya vuttaṃ ti cāpe tvaṃ dhammena jīvante dhammike pabbajite attano itthirūpena itthikuttākappehi bandhantī tiṭṭhasi yenāhaṃ idāni ediso jāto tasmā taṃ pariccajāmīti adhippāyo
evaṃ  vutte cāpā taṃ nivattetukāmā ti gāthamāha tassattho  kāḷavaṇṇatāya  upaka ehi  mā pakkami pubbe viya kāme paribhuñja ahañca ye ca me santi ñātakā te sabbeva tuyhaṃ mā pakkamitukāmatāya  vasavattino katāti
taṃ sutvā upako ti gāthamāha tattha ti cāpe cāpasadisaaṅgalaṭṭhitāya hi sā cāpāti nāmaṃ labhi tasmā cāpāti vuccati tvaṃ cāpe yathā bhāsasi idāni yādisaṃ kathesi ito meva piyasamudācāraṃ kareyyāsi tayi  rāgābhibhūtassa purisassa uḷāraṃ vata taṃ siyā ahaṃ panetarahi tayi kāmesu ca viratto tasmā cāpāya vacane na tiṭṭhāmīti adhippāyo
puna cāpā attani tassa āsattiṃ uppādetukāmā nti āha tattha ti tassālapanaṃ nti aṅgalaṭṭhisampannaṃ ti upamāya nipāto ti pabbatamuddhani ṭhitaṃ supupphitadālimalaṭṭhiṃ viya ukkāgārinti ca keci paṭhanti aṅgatthilaṭṭhiṃ viyāti attho girimuddhanīti ca idaṃ kenaci anupahatasobhatādassanatthaṃ vuttaṃ keci kāliṅgininti pāṭhaṃ vatvā tassa kumbhaṇḍalatāsadisanti atthaṃ vadanti ti pupphitaṃ bījapūralataṃ viya nti dīpakabbhantare pupphitapāṭalirukkhaṃ viya dīpaggahaṇañcettha sobhāpāṭihāriyadassanatthameva
nti lohitacandanena anulittasabbaṅgiṃ nti uttamakāsikavatthadharaṃ nti tādisaṃ maṃ nti rūpasampannaṃ samānaṃ ti kassa nāma sattassa kassa vā hetuno kena kāraṇena ohāya pahāya pariccajitvā gacchasi
ito parampi tesaṃ vacanapaṭivacanagāthāva ṭhapetvā pariyosāne tisso gāthā tattha ti sakuṇaluddo viya ti kesamaṇḍanādinā sarīrajagganena ceva vatthābharaṇādinā  ca abhisaṅkhārikena rūpena vaṇṇena kittimena cāturiyenāti attho ti pubbe viya idāni maṃ tvaṃ na bādhituṃ sakkhissasi
nti  puttasaṅkhātaṃ phalaṃ puttapasavo
ti paññavanto saṃsāre ādīnavavibhāviniyā paññāya samannāgatāti adhippāyo te hi appaṃ vā mahantaṃ vā ñātiparivaṭṭaṃ bhogakkhandhaṃ vā pahāya pabbajanti tenāha  nti ayabandhanaṃ viya hatthināgo gihibandhanaṃ chinditvā mahāvīriyāva pabbajanti na nihīnavīriyāti attho
ti yena kenaci daṇḍena ti khurena nti pathaviyaṃ pātetvā pothanavijjhanādinā vibādhissāmi ti puttasokanimittaṃ na gacchissasi
ti dassasi ti puttakāraṇā ti tassā ālapanaṃ lāmaketi attho
idāni tassa gamanaṃ anujānitvā gamanaṭṭhānaṃ jānituṃ ti gāthamāha
itaro pubbe ahaṃ aniyyānikaṃ sāsanaṃ paggayha aṭṭhāsiṃ idāni pana niyyānike anantajinassa sāsane ṭhātukāmo tasmā tassa santikaṃ gamissāmīti dassento tiādimāha tattha ti gaṇadharā ti na samitapāpā ti samitapāpāti evaṃ saññino ti pūraṇādīsu attānaṃ pakkhipitvā vadati
ti nerañjarāya nadiyā samīpe tassā tīre ti abhisambodhiṃ patto abhisambodhiṃ patvā dhammaṃ desento sabbakālaṃ bhagavā tattheva vasīti adhippāyena vadati
ti mama vandanaṃ vadeyyāsi mama vacanena lokanāthaṃ anuttaraṃ vadeyyāsīti attho nti buddhaṃ bhagavantaṃ tikkhattuṃ padakkhiṇaṃ katvāpi catūsu ṭhānesu  vanditvā tato puññato mayhaṃ pattidānaṃ dento padakkhiṇaṃ ādiseyyāsi buddhaguṇānaṃ sutapubbattā hetusampannatāya ca evaṃ vadati
ti etaṃ padakkhiṇakaraṇaṃ puññaṃ amhehi tava dātuṃ sakkā na nivattanaṃ pubbe viya kāmūpabhogo ca na sakkāti adhippāyo nti tava vandanaṃ vajjaṃ vakkhāmi
ti kāḷo ti addakkhi
satthudesanāyaṃ saccakathāya padhānattā tabbinimuttāya abhāvato ntiādi vuttaṃ sesaṃ vuttanayameva


tiādikā sundariyā theriyā gāthā ayampi purimabuddhesu katādhikārā tattha tattha bhave vivaṭṭūpanissayaṃ kusalaṃ upacinantī ito ekatiṃsakappe vessabhussa bhagavato kāle kulagehe nibbattitvā viññutaṃ patvā ekadivasaṃ satthāraṃ piṇḍāya carantaṃ disvā pasannamānasā bhikkhaṃ datvā pañcapatiṭṭhitena vandi satthā tassā cittappasādaṃ ñatvā anumodanaṃ katvā pakkāmi sā tena puññakammena tāvatiṃsesu nibbattitvā tattha  yāvatāyukaṃ ṭhatvā dibbasampattiṃ anubhavitvā tato cutā aparāparaṃ sugatīsuyeva saṃsarantī paripakkañāṇā hutvā imasmiṃ buddhuppāde bārāṇasiyaṃ sujātassa nāma brāhmaṇassa dhītā hutvā nibbatti tassā rūpasampattiyā ti nāmaṃ ahosi vayappattakāle cassā kaniṭṭhabhātā kālamakāsi athassā pitā puttasokena abhibhūto tattha tattha vicaranto vāsiṭṭhittheriyā samāgantvā taṃ sokavinodanakāraṇaṃ pucchanto petāni bhoti puttānītiādikā dve gāthā abhāsi therī taṃ sokābhibhūtaṃ ñatvā sokaṃ vinodetukāmā bahūni puttasatānītiādikā dve gāthā vatvā attano asokabhāvaṃ kathesi taṃ  sutvā brāhmaṇo kathaṃ tvaṃ ayye evaṃ asokā jātāti āha tassa therī ratanattayaguṇaṃ kathesi
atha brāhmaṇo kuhiṃ satthāti pucchitvā idāni mithilāyaṃ viharatīti taṃ sutvā tāvadeva rathaṃ yojetvā rathena mithilaṃ gantvā satthāraṃ upasaṅkamitvā vanditvā sammodanīyaṃ kathaṃ katvā ekamantaṃ nisīdi tassa satthā dhammaṃ desesi so dhammaṃ sutvā paṭiladdhasaddho pabbajitvā  vipassanaṃ paṭṭhapetvā ghaṭento vāyamanto tatiye divase arahattaṃ pāpuṇi atha sārathi rathaṃ ādāya bārāṇasiṃ gantvā brāhmaṇiyā taṃ pavattiṃ ārocesi sundarī attano pitu pabbajitabhāvaṃ sutvā amma ahampi pabbajissāmīti mātaraṃ āpucchi mātā yaṃ imasmiṃ gehe bhogajātaṃ sabbaṃ taṃ tuyhaṃ santakaṃ tvaṃ imassa kulassa dāyādikā paṭipajja imaṃ sabbabhogaṃ paribhuñja mā pabbajīti āha sā na mayhaṃ bhogehi attho pabbajissāmevāhaṃ ammāti mātaraṃ anujānāpetvā mahatiṃ sampattiṃ kheḷapiṇḍaṃ viya chaḍḍetvā pabbaji pabbajitvā ca sikkhamānāyeva hutvā vipassanaṃ vaḍḍhetvā ghaṭentī vāyamantī hetusampannatāya ñāṇassa paripākaṃ gatattā saha paṭisambhidāhi arahattaṃ pāpuṇi tena vuttaṃ  
piṇḍapātaṃ  carantassa vessabhussa mahesino
kaṭacchubhikkhamuggayha buddhaseṭṭhassadāsahaṃ
paṭiggahetvā sambuddho vessabhū lokanāyako
vīthiyā saṇṭhito satthā akā me anumodanaṃ
kaṭacchubhikkhaṃ datvāna tāvatiṃsaṃ gamissasi
chattiṃsadevarājūnaṃ mahesittaṃ karissasi
paññāsaṃ cakkavattīnaṃ mahesittaṃ karissasi
manasā patthitaṃ sabbaṃ paṭilacchasi sabbadā
sampattiṃ anubhotvāna pabbajissasi kiñcanā
sabbāsave pariññāya nibbāyissasināsavā
idaṃ  vatvāna sambuddho vessabhū lokanāyako
nabhaṃ abbhuggamī vīro haṃsarājāva ambare
sudinnaṃ  me dānavaraṃ suyiṭṭhā yāgasampadā
kaṭacchubhikkhaṃ datvāna pattāhaṃ acalaṃ padaṃ
ekatiṃse ito kappe yaṃ dānamadadiṃ tadā
duggatiṃ nābhijānāmi bhikkhādānassidaṃ phalaṃ
kilesā jhāpitā mayhaṃ kataṃ buddhassa sāsananti
arahattaṃ pana patvā phalasukhena nibbānasukhena ca viharantī aparabhāge satthu purato sīhanādaṃ nadissāmīti upajjhāyaṃ āpucchitvā bārāṇasito nikkhamitvā sambahulāhi bhikkhunīhi saddhiṃ anukkamena sāvatthiṃ gantvā satthu santikaṃ upasaṅkamitvā satthāraṃ vanditvā ekamantaṃ ṭhitā satthārā katapaṭisanthārā satthu orasadhītubhāvādivibhāvanena aññaṃ byākāsi athassā mātaraṃ ādiṃ katvā sabbo ñātigaṇo parijano ca pabbaji sā aparabhāge attano paṭipattiṃ paccavekkhitvā pitarā vuttagāthaṃ ādiṃ katvā udānavasena 

 petāni bhoti puttāni khādamānā tuvaṃ pure
tuvaṃ divā ca ratto ca atīva paritappasi

 sājja sabbāni khāditvā sataputtāni brāhmaṇī
vāseṭṭhi  kena vaṇṇena na bāḷhaṃ paritappasi

 bahūni puttasatāni ñātisaṅghasatāni ca
khāditāni atītaṃse mama tuñhañca brāhmaṇa

 sāhaṃ nissaraṇaṃ ñatvā jātiyā maraṇassa ca
na socāmi na rodāmi na cāpi paritappayiṃ

 abbhutaṃ vata vāseṭṭhi vācaṃ bhāsasi edisiṃ
kassa tvaṃ dhammamaññāya giraṃ bhāsasi edisiṃ

 esa  brāhmaṇa sambuddho nagaraṃ mithilaṃ pati
sabbadukkhappahānāya dhammaṃ desesi pāṇinaṃ

 tassa  brahme arahato dhammaṃ sutvā nirūpadhiṃ
tattha viññātasaddhammā puttasokaṃ byapānudiṃ

 so ahampi gamissāmi nagaraṃ mithilaṃ pati
appeva maṃ so bhagavā sabbadukkhā pamocaye

 addasa brāhmaṇo buddhaṃ vippamuttaṃ nirūpadhiṃ
svassa dhammamadesesi muni dukkhassa pāragū

 dukkhaṃ dukkhasamuppādaṃ dukkhassa ca atikkamaṃ
ariyaṃ caṭṭhaṅgikaṃ maggaṃ dukkhūpasamagāminaṃ

 tattha viññātasaddhammo pabbajjaṃ samarocayi
sujāto tīhi rattīhi tisso vijjā aphassayi

 ehi sārathi gacchāhi rathaṃ niyyādayāhimaṃ
ārogyaṃ brāhmaṇiṃ vajja pabbaji dāni brāhmaṇo
sujāto tīhi rattīhi tisso vijjā aphassayi

 tato ca rathamādāya sahassañcāpi sārathi
ārogyaṃ brāhmaṇiṃvoca pabbaji dāni brāhmaṇo
sujāto tīhi rattīhi tisso vijjā aphassayi

 etañcāhaṃ assarathaṃ sahassañcāpi sārathi
tevijjaṃ brāhmaṇaṃ sutvā puṇṇapattaṃ dadāmi te

 tuyheva  hotvassaratho sahassañcāpi brāhmaṇi
ahampi pabbajissāmi varapaññassa santike

 hatthī gavassaṃ maṇikuṇḍalañca phītañcimaṃ gahavibhavaṃ pahāya
pitā pabbajito tuyhaṃ bhuñja bhogāni sundarī
tuvaṃ dāyādikā kule

 hatthī  gavassaṃ maṇikuṇḍalañca rammaṃ cimaṃ gahavibhavaṃ pahāya
pitā pabbajito mayhaṃ puttasokena aṭṭito
ahampi pabbajissāmi bhātusokena aṭṭitā

 so te ijjhatu saṅkappo yaṃ tvaṃ patthesi sundarī
uttiṭṭhapiṇḍo uñcho ca paṃsukūlañca cīvaraṃ
etāni abhisambhontī paraloke anāsavā

 sikkhamānāya me ayye dibbacakkhu visodhitaṃ
pubbenivāsaṃ jānāmi yattha me vusitaṃ pure

 tuvaṃ nissāya kalyāṇi theri saṅghassa sobhane
tisso vijjā anuppattā kataṃ buddhassa sāsanaṃ

 anujānāhi me ayye icche sāvatthi gantave
sīhanādaṃ nadissāmi buddhaseṭṭhassa santike

 passa sundari satthāraṃ hemavaṇṇaṃ harittacaṃ
adantānaṃ dametāraṃ sambuddhamakutobhayaṃ

 passa sundarimāyantiṃ vippamuttaṃ nirūpadhiṃ
vītarāgaṃ visaṃyuttaṃ katakiccamanāsavaṃ

 bārāṇasito  nikkhamma tava santikamāgatā
sāvikā te mahāvīra pāde vandati sundarī

 tuvaṃ buddho tuvaṃ satthā tuyhaṃ dhītāmhi brāhmaṇa
orasā mukhato jātā katakiccā anāsavā

 tassā te svāgataṃ bhadde tato te adurāgataṃ
evañhi dantā āyanti satthu pādāni vandikā
vītarāgā visaṃyuttā katakiccā anāsavāti 
imā gāthā paccudāhāsi
tattha ti matāni ti  taṃ ālapati ti liṅgavipallāsena vuttaṃ pete putteti attho eko eva ca tassā putto mato brāhmaṇo pana cirakālaṃ ayaṃ sokena aṭṭā hutvā vicari bahū maññe imissā puttā matāti evaṃsaññī hutvā bahuvacanenāha tathā ca sājja sabbāni khāditvā sataputtānīti ti lokavohāravasena khuṃsanavacanametaṃ loke hi yassā itthiyā jātajātā puttā maranti taṃ garahantā puttakhādinītiādiṃ vadanti ti ativiya bhusaṃ ti santappasi pureti yojanā ayañhettha saṅkhepattho  bhoti vāseṭṭhi pubbe tvaṃ mataputtā hutvā socantī paridevantī ativiya sokāya samappitā gāmanigamarājadhāniyo āhiṇḍasi
ti sā ajja sā tvaṃ etarahīti attho sajjāti vā pāṭho ti kena kāraṇena
ti therīpi brāhmaṇena vuttapariyāyeneva vadati khāditāni vā byagghadīpibiḷārādijātiyo sandhāyevamāha ti atītakoṭṭhāse atikkantabhavesūti attho ti mayā ca tayā ca
ti jātijarāmaraṇānaṃ nissaraṇabhūtaṃ nibbānaṃ maggañāṇena  paṭivijjhitvā nti na cāpi upāyāsāsiṃ ahaṃ upāyāsaṃ na āpajjinti attho
ti acchariyaṃ vata tañhi abbhutaṃ pubbe abhūtaṃ abbhutanti vuccati nti evarūpiṃ na socāmi na rodāmi na cāpi paritappayinti evaṃ socanādīnaṃ abhāvadīpaniṃ vācaṃ ti kevalaṃ yathā ediso dhammo laddhuṃ na sakkā tasmā kassa nāma satthuno dhammamaññāya giraṃ bhāsasi edisanti satthāraṃ sāsanañca pucchati
nti niddukkhaṃ ti  paṭividdhaariyasaccadhammā nti nīhariṃ pajahiṃ
nti  sabbaso vimuttaṃ sabbakilesehi sabbabhavehi ca visaṃyuttaṃ ti so sammāsambuddho assa brāhmaṇassa
ti tassaṃ catusaccadhammadesanāyaṃ
nti imaṃ rathaṃ brāhmaṇiyā niyyādehi
ti maggaparibbayatthaṃ nītaṃ kahāpaṇasahassañcāpi ādāya niyyādehīti yojanā
nti assayuttarathaṃ nti tuṭṭhidānaṃ
evaṃ brāhmaṇiyā tuṭṭhidāne diyyamāne taṃ asampaṭicchanto sārathi tuyheva hotūti gāthaṃ vatvā satthu santikameva gantvā pabbaji pabbajite pana sārathimhi brāhmaṇī attano dhītaraṃ sundariṃ āmantetvā gharāvāse niyojentī nti gāthamāha tattha ti hatthino nti gāvo ca assā ca ti maṇi ca kuṇḍalāni ca ti imaṃ hatthiādippabhedaṃ yathāvuttaṃ avuttañca khettavatthuhiraññasuvaṇṇādibhedaṃ phītaṃ pahūtañca gahavibhavaṃ gehūpakaraṇaṃ aññañca dāsidāsādikaṃ sabbaṃ  pahāya tava pitā pabbajito ti sundari tvaṃ ime bhoge bhuñjassu ti tuvañhi imasmiṃ kule dāyajjārahāti
taṃ sutvā sundarī attano nekkhammajjhāsayaṃ pakāsentī ntiādimāha
atha naṃ mātā nekkhammeyeva niyojentī tiādinā diyaḍḍhagāthamāha tattha ti sundari tvaṃ idāni yaṃ patthesi ākaṅkhasi so tava pabbajjāya  pabbajjāya chando  anantarāyena sijjhatu ti  ghare ghare patiṭṭhitvā laddhabbabhikkhāpiṇḍo ti tadatthaṃ gharapaṭipāṭiyā āhiṇḍanaṃ uddissa ṭhānañca ti uttiṭṭhapiṇḍādīni ti anibbinnarūpā jaṅghabalaṃ nissāya abhisambhavantī sādhentīti attho
atha sundarī sādhu ammāti mātuyā paṭissuṇitvā nikkhamitvā bhikkhunupassayaṃ gantvā sikkhamānāyeva samānā tisso vijjā sacchikatvā satthu  santikaṃ gamissāmīti upajjhāyaṃ ārocetvā bhikkhunīhi saddhiṃ sāvatthiṃ agamāsi tena vuttaṃ tiādi tattha ti sikkhamānāya samānāya mayā ti attano upajjhāyaṃ ālapati
ti bhikkhunisaṅghe vuddhatarabhāvena thiraguṇayogena ca saṅghattheri sobhanehi sīlādīhi samannāgatattā sobhane kalyāṇi kalyāṇamitte ayye taṃ nissāya mayā tisso vijjā anuppattā kataṃ buddhassa sāsananti yojanā
ti icchāmi ti sāvatthiṃ gantuṃ ti aññābyākaraṇameva sandhāyāha
atha sundarī anukkamena sāvatthiṃ gantvā vihāraṃ pavisitvā satthāraṃ dhammāsane nisinnaṃ disvā uḷāraṃ pītisomanassaṃ paṭisaṃvedayamānā attānameva ālapantī āha ti nti suvaṇṇavaṇṇaṃ nti kañcanasannibhattacaṃ ettha ca bhagavā pītavaṇṇena suvaṇṇavaṇṇoti vuccati atha kho sammadeva ghaṃsitvā jātihiṅgulakena anulimpitvā  suparimajjitakañcanādāsasannibhoti dassetuṃ hemavaṇṇanti vatvā harittacanti vuttaṃ
nti taṃ sundarināmikaṃ maṃ bhagavā āgacchanti passa ntiādinā aññaṃ byākarontī pītivipphāravasena vadati
kuto pana āgatā kattha ca āgatā kīdisā cāyaṃ sundarīti āsaṅkantānaṃ  āsaṅkaṃ nivattetuṃ bārāṇasitoti gāthaṃ vatvā tattha sāvikā cāti vuttamatthaṃ pākaṭataraṃ kātuṃ ti gāthamāha tassattho  imasmiṃ sadevake loke tuvameveko sabbaññubuddho diṭṭhadhammikasamparāyikaparamatthehi yathārahaṃ anusāsanato tuvaṃ me  ahañca khīṇāsavabrāhmaṇī bhagavā tuyhaṃ ure vāyāma janitābhijātitāya  mukhato pavattadhammaghosena sāsanassa ca mukhabhūtena ariyamaggena jātattā  niṭṭhitapariññātādikaraṇīyatāya  sabbaso āsavānaṃ khepitattā ti
athassā  satthā āgamanaṃ abhinandanto nti gāthamāha tassattho  yā tvaṃ mayā adhigataṃ dhammaṃ yāthāvato adhigacchi tassā te  sundari idha mama santike āgataṃ āgamanaṃ suāgataṃ tato eva taṃ  na durāgataṃ hoti kasmā yasmā ti yathā tvaṃ sundari evañhi uttamena ariyamaggadamathena dantā tato eva sabbadhi  sabbesaṃ saṃyojanānaṃ samucchinnattā  katakiccā anāsavā satthu pādānaṃ vandikā āgacchanti tasmā tassā te svāgataṃ adurāgatanti yojanā


ntiādikā subhāya kammāradhītāya theriyā gāthā ayampi purimabuddhesu katādhikārā tattha tattha bhave vivaṭṭūpanissayaṃ kusalaṃ upacinantī anukkamena sambhāvitakusalamūlā upacitavimokkhasambhārā sugatīsuyeva saṃsarantī paripakkañāṇā hutvā imasmiṃ buddhuppāde rājagahe aññatarassa suvaṇṇakārassa dhītā hutvā nibbatti rūpasampattisobhāya ti tassā nāmaṃ ahosi sā anukkamena viññutaṃ patvā satthu rājagahappavesane  satthari sañjātappasādā ekadivasaṃ bhagavantaṃ upasaṅkamitvā vanditvā ekamantaṃ nisīdi satthā tassā indriyaparipākaṃ disvā ajjhāsayānurūpaṃ catusaccagabbhadhammaṃ desesi sā tāvadeva sahassanayapaṭimaṇḍite sotāpattiphale patiṭṭhāsi sā aparabhāge gharāvāse dosaṃ disvā mahāpajāpatiyā gotamiyā santike pabbajitvā bhikkhunisīle patiṭṭhitā uparimaggatthāya bhāvanamanuyuñji taṃ ñātakā kālena kālaṃ upasaṅkamitvā kāmehi nimantentā pahūtadhanaṃ vibhavajātañca dassetvā palobhenti sā ekadivasaṃ attano santikaṃ upagatānaṃ gharāvāsesu kāmesu ca ādīnavaṃ pakāsentī daharāhantiādīhi catuvīsatiyā gāthāhi dhammaṃ kathetvā te nirāse katvā vissajjetvā vipassanāya kammaṃ karontī indriyāni pariyodapentī  bhāvanaṃ ussukkāpetvā na cirasseva saha paṭisambhidāhi arahattaṃ pāpuṇi arahattaṃ pana patvā 

 daharāhaṃ suddhavasanā yaṃ pure dhammamassuṇiṃ
tassā me appamattāya saccābhisamayo ahu

 tatohaṃ sabbakāmesu bhusaṃ aratimajjhagaṃ
sakkāyasmiṃ bhayaṃ disvā nekkhammameva pīhaye

 hitvānahaṃ ñātigaṇaṃ dāsakammakarāni ca
gāmakhettāni phītāni ramaṇīye pamodite

 pahāyahaṃ pabbajitā sāpateyyamanappakaṃ
evaṃ saddhāya nikkhamma saddhamme suppavedite

 netaṃ assa patirūpaṃ ākiñcaññañhi patthaye
yo jātarūpaṃ rajataṃ chaḍḍetvā punarāgame

 rajataṃ jātarūpaṃ vā na bodhāya na santiyā
netaṃ samaṇasāruppaṃ na etaṃ ariyaddhanaṃ

 lobhanaṃ  madanañcetaṃ mohanaṃ rajavaḍḍhanaṃ
sāsaṅkaṃ bahuāyāsaṃ natthi cettha dhuvaṃ ṭhiti

 ettha rattā pamattā ca saṃkiliṭṭhamanā narā
aññamaññena byāruddhā puthū kubbanti medhagaṃ

 vadho  bandho parikleso jāni sokapariddavo
kāmesu adhipannānaṃ dissate byasanaṃ bahuṃ

 taṃ maṃ ñātī amittāva kiṃ vo kāmesu yuñjatha
jānātha maṃ pabbajitaṃ kāmesu bhayadassiniṃ

 na hiraññasuvaṇṇena parikkhīyanti āsavā
amittā vadhakā kāmā sapattā sallabandhanā

 taṃ maṃ ñātī amittāva kiṃ vo kāmesu yuñjatha
jānātha maṃ pabbajitaṃ muṇḍaṃ saṅghāṭipārutaṃ

 uttiṭṭhapiṇḍo  uñcho ca paṃsukūlañca cīvaraṃ
etaṃ kho mama sāruppaṃ anagārūpanissayo

 vantā mahesīhi kāmā ye dibbā ye ca mānusā
khemaṭṭhāne vimuttā te pattā te acalaṃ sukhaṃ

 māhaṃ kāmehi saṃgacchiṃ yesu tāṇaṃ na vijjati
amittā vadhakā kāmā aggikkhandhūpamā dukhā

 paripantho esa bhayo savighāto sakaṇṭako
gedho suvisamo ceso mahanto mohanāmukho

 upasaggo  bhīmarūpo kāmā sappasirūpamā
ye bālā abhinandanti andhabhūtā puthujjanā

 kāmapaṅkena sattā hi bahū loke aviddasū
pariyantaṃ na jānanti jātiyā maraṇassa ca

 duggatigamanaṃ maggaṃ manussā kāmahetukaṃ
bahuṃ ve paṭipajjanti attano rogamāvahaṃ

 evaṃ amittajananā tāpanā saṃkilesikā
lokāmisā bandhanīyā kāmā maraṇabandhanā

 ummādanā ullapanā kāmā cittappamāthino
sattānaṃ saṃkilesāya khippaṃ mārena oḍḍitaṃ

 anantādīnavā kāmā bahudukkhā mahāvisā
appassādā raṇakarā sukkapakkhavisosanā

 sāhaṃ etādisaṃ katvā byasanaṃ kāmahetukaṃ
na taṃ paccāgamissāmi nibbānābhiratā sadā

 raṇaṃ  taritvā kāmānaṃ sītibhāvābhikaṅkhinī
appamattā vihassāmi sabbasaṃyojanakkhaye

 asokaṃ virajaṃ khemaṃ ariyaṭṭhaṅgikaṃ ujuṃ
taṃ maggaṃ anugacchāmi yena tiṇṇā mahesino

 imaṃ  passatha dhammaṭṭhaṃ subhaṃ kammāradhītaraṃ
anejaṃ upasampajja rukkhamūlamhi jhāyati

 ajjaṭṭhamī  pabbajitā saddhā saddhammasobhanā
vinītuppalavaṇṇāya tevijjā maccuhāyinī

 sāyaṃ bhujissā aṇaṇā bhikkhunī bhāvitindriyā
sabbayogavisaṃyuttā katakiccā anāsavā

 taṃ sakko devasaṅghena upasaṅkamma iddhiyā
namassati bhūtapati subhaṃ kammāradhītaranti  imā gāthā abhāsi
tattha nti yasmā ahaṃ pubbe daharā taruṇī eva suddhavasanā suddhavatthanivatthā alaṅkatappaṭiyattā satthu santike dhammaṃ assosiṃ ti yasmā ca tassā me mayhaṃ yathāsutaṃ dhammaṃ paccavekkhitvā appamattāya upaṭṭhitassatiyā sīlaṃ adhiṭṭhahitvā bhāvanaṃ anuyuñjantiyāva catunnaṃ ariyasaccānaṃ abhisamayo idaṃ dukkhantiādinā  paṭivedho ahosi
nti tato tena kāraṇena satthu santike dhammassa sutattā saccānañca abhisamitattā manussesu dibbesu cāti sabbesupi kāmesu bhusaṃ ativiya aratiṃ ukkaṇṭhiṃ adhigacchiṃ  upādānakkhandhapañcake  sappaṭibhayabhāvaṃ ñāṇacakkhunā disvā  pabbajjaṃ nibbānameva  pihayāmi patthayāmi
ti dāse ca kammakāre ca liṅgavipallāsena  hetaṃ vuttaṃ ti gāme ca pubbaṇṇāparaṇṇaviruhanakkhettāni ca gāmapariyāpannāni vā khettāni ti samiddhāni ti manuññe ti pamudite bhogakkhandhe hitvāti sambandho nti santakaṃ dhanaṃ maṇikanakarajatādipariggahavatthuṃ nti mahantaṃ pahāyāti yojanā ti hitvānahaṃ ñātigaṇantiādinā vuttappakārena  mahantaṃ ñātiparivaṭṭaṃ mahantañca bhogakkhandhaṃ pahāya kammakammaphalāni ratanattayañcāti saddheyyavatthuṃ  saddhāya saddahitvā gharato nikkhamma  sammāsambuddhena suṭṭhu pavedite ariyavinaye ahaṃ pabbajitā
evaṃ pabbajitāya pana  yadidaṃ chaḍḍitānaṃ kāmānaṃ paccāgamanaṃ ti ahaṃ akiñcanabhāvaṃ apariggahabhāvameva patthayāmi ti yo puggalo suvaṇṇaṃ rajataṃ aññampi vā kiñci dhanajātaṃ chaḍḍetvā puna taṃ gaṇheyya so paṇḍitānaṃ antare kathaṃ sīsaṃ ukkhipeyya
yasmā  na maggañāṇāya na nibbānāya hotīti attho nti etaṃ jātarūparajatādipariggahavatthu tassa vā pariggaṇhanaṃ samaṇānaṃ sāruppaṃ na hoti tathā hi vuttaṃ na kappati samaṇānaṃ sakyaputtiyānaṃ jātarūparajatantiādi  nti etaṃ yathāvuttapariggahavatthu saddhādidhanaṃ viya ariyadhammamayampi dhanaṃ na hoti na ariyabhāvāvahato tenāha lobhanantiādi
tattha nti lobhuppādanaṃ nti madāvahaṃ nti sammohajananaṃ nti rāgarajādisaṃvaḍḍhanaṃ yena pariggahitaṃ tassa āsaṅkāvahattā saha  āsaṅkāya vattatīti  yena pariggahitaṃ tassa yato kuto āsaṅkāvahanti attho nti sajjanarakkhaṇādivasena bahuparissamaṃ ti etasmiṃ dhane dhuvabhāvo ca ṭhitibhāvo ca natthi cañcalamanavaṭṭhitamevāti attho
ti etasmiṃ dhane rattā sañjātarāgā dasakusaladhammesu satiyā vippavāsena pamattā  lobhādisaṃkilesena saṃkiliṭṭhacittāva nāma honti tato ca  antamaso mātāpi puttena puttopi mātarāti evaṃ aññamaññaṃ paṭiruddhā hutvā puthū sattā medhagaṃ kalahaṃ  karonti tenāha bhagavā  puna caparaṃ bhikkhave kāmahetu kāmanidānaṃ kāmādhikaraṇaṃ mātāpi puttena vivadati puttopi mātarā vivadatītiādi 
ti maraṇaṃ ti addubandhanādibandhanaṃ ti hatthacchedādiparikilesāpatti ti  dhanajāni ceva parivārajāni ca ti soko ca paridevo ca nti ajjhositānaṃ nti yathāvuttavadhabandhanādibhedaṃ avuttañca domanassupāyāsādiṃ diṭṭhadhammikaṃ samparāyikañca bahuṃ bahuvidhaṃ byasanaṃ anattho kāmesu dissateva
ti tādisaṃ maṃ yathā kāmesu virattaṃ tumhe ñātī ñātakā samānā anatthakāmā amittā viya kiṃ kena kāraṇena kāmesu yuñjatha niyojetha nti kāme bhayato passantiṃ pabbajitaṃ maṃ ājānātha kiṃ ettakaṃ tumhehi anaññātanti adhippāyo
ti  kāmāsavādayo hiraññasuvaṇṇena na kadāci parikkhayaṃ gacchanti atha kho tehi eva parivaḍḍhanteva tenāha  ti kāmā hi ahitāvahattā mettiyā abhāvena  maraṇahetutāya ukkhittāsikavadhakasadisattā  anubandhitvāpi anatthāvahanatāya verānubandhasapattasadisattā  rāgādīnaṃ sallānaṃ bandhanato 
nti muṇḍitakesaṃ tattha tattha nantakāni gahetvā saṅghāṭicīvarapārupanena 
ti vivaṭadvāre ghare ghare patiṭṭhitvā labhanakapiṇḍo ti tadatthaṃ uñchācariyā ti anagārānaṃ pabbajitānaṃ upagantvā nissitabbato upanissayabhūto jīvitaparikkhāro tañhi nissāya pabbajitā jīvanti
ti  chaḍḍitā ti buddhādīhi mahesīhi ti kāmayogādīhi anupaddavaṭṭhānabhūte nibbāne ti mahesayo nti nibbānasukhaṃ pattā tasmā taṃ patthentena kāmā pariccajitabbāti adhippāyo
nti ahaṃ kadācipi kāmehi na samāgaccheyyaṃ kasmāti ce āha   tiādi yesu kāmesu upaparikkhiyamānesu ekasmimpi anatthaparittāṇaṃ nāma natthi  mahābhitāpaṭṭhena  dukkhamaṭṭhena
 yadidaṃ kāmā nāma aviditavipulānatthāvahattā  cittavighātakarattā  vinivijjhanattā ti giddhihetutāya gedho suṭṭhu visamo mahāpalibodho so duratikkamanaṭṭhena  mucchāpattihetuto
ti atibhiṃsanakasabhāvo mahanto  devatūpasaggo viya anatthakādidukkhāvahanato  sappaṭibhayaṭṭhena
ti kāmasaṅkhātena paṅkena sattā laggā
nti nirayādiapāyagāminaṃ maggaṃ nti kāmopabhogahetukaṃ nti pāṇātipātādibhedena bahuvidhaṃ nti rujjanaṭṭhena rogasaṅkhātassa diṭṭhadhammikādibhedassa dukkhassa āvahanakaṃ
nti amittā vadhakātiādinā vuttappakārena ti amittabhāvassa nibbattanakā ti santāpanakā tapanīyāti attho ti saṃkilesāvahā ti loke āmisabhūtā ti bandhabhūtehi saṃyojanehi vaḍḍhitabbā saṃyojaniyāti attho ti bhavādīsu nibbattinimittatāya pavattakāraṇato ca maraṇavibandhanā
ti  vipariṇāmadhammānaṃ viyogavasena sokummādakarā vaḍḍhiyā vā uparūparimadāvahā ti aho sukhaṃ aho sukhanti uddhaṃ uddhaṃ lapāpanakā ullolanātipi pāṭho bhattapiṇḍanimittaṃ naṅguṭṭhaṃ ullolento sunakho viya āmisahetu satte uparūparilālanā parābhavāvaññātapāpanakāti attho ti pariḷāhuppādanādinā sampati āyatiñca cittassa pamathanasīlā cittappamaddinoti vā pāṭho so evattho ye pana cittappamādinoti vadanti tesaṃ cittassa pamādāvahāti attho ti vibādhanāya  upatāpanāya vā nti kāmā nāmete mārena oḍḍitaṃ kuminanti daṭṭhabbā sattānaṃ anatthāvahanato
ti lobhanaṃ madanañcetantiādinā idha sītassa purakkhato uṇhassa purakkhatotiādinā  ca dukkhakkhandhasuttādīsu vuttanayena apariyantādīnavā bahudosā ti āpāyikādibahuvidhadukkhānubandhā ti kaṭukāsayhaphalatāya halāhalādimahāvisasadisā  ti satthadhārāgatamadhubindu viya parittassādā ti sārāgādisaṃvaḍḍhakā ti sattānaṃ anavajjakoṭṭhāsassa vināsakā
nti sā ahaṃ heṭṭhā vuttanayeneva satthu santike dhammaṃ sutvā paṭiladdhasaddhā kāme pahāya pabbajitvā ṭhitāti attho nti evarūpaṃ vuttappakāraṃ ti iti katvā yathāvuttakāraṇenāti attho ti taṃ mayā pubbe vantakāme puna na paribhuñjissāmi ti yasmā pabbajitakālato paṭṭhāya sabbakālaṃ nibbānābhiratā tasmā na taṃ paccāgamissāmīti yojanā
nti kāmānaṃ raṇaṃ taritvā tañca mayā kātabbaṃ ariyamaggasaṃpahāraṃ katvā ti sabbakilesadarathapariḷāhavūpasamena sītibhāvasaṅkhātaṃ arahattaṃ abhikaṅkhantī ti sabbesaṃ saṃyojanānaṃ khayabhūte nibbāne abhiratā
ti yena ariyamaggena buddhādayo mahesino saṃsāramahoghaṃ tiṇṇā ahampi tehi gatamaggaṃ anugacchāmi sīlādipaṭipattiyā anupāpuṇāmīti attho
nti ariyaphaladhamme ṭhitaṃ nti paṭippassaddha ejatāya anejanti laddhanāmaṃ aggaphalaṃ ti sampādetvā aggamaggādhigamena adhigantvā ti tameva phalajjhānaṃ upanijjhāyati
ti pabbajitā hutvā pabbajitato paṭṭhāya ajja aṭṭhamadivaso ito atīte  aṭṭhamiyaṃ pabbajitāti attho ti saddhāsampannā ti saddhammādhigamena sobhanā
ti  dāsabhāvasadisānaṃ kilesānaṃ pahānena bhujissā kāmacchandādiiṇāpagamena 
imā kira tisso gāthā pabbajitvā aṭṭhame divase arahattaṃ patvā aññatarasmiṃ rukkhamūle phalasamāpattiṃ samāpajjitvā nisinnaṃ theriṃ bhikkhūnaṃ dassetvā pasaṃsantena bhagavatā vuttā
atha sakko devānamindo taṃ pavattiṃ dibbena cakkhunā disvā evaṃ satthārā pasaṃsīyamānā ayaṃ therī yasmā devehi ca payirupāsitabbāti tāvadeva tāvatiṃsehi devehi saddhiṃ upasaṅkamitvā abhivādetvā añjaliṃ paggayha aṭṭhāsi taṃ sandhāya saṅgītikārehi vuttaṃ 
taṃ sakko devasaṅghena upasaṅkamma iddhiyā
namassati bhūtapati subhaṃ kammāradhītaranti
tattha tīsu kāmabhavesu bhūtānaṃ sattānaṃ pati issaroti katvā ti laddhanāmo sakko devarājā devasaṅghena saddhiṃ taṃ subhaṃ kammāradhītaraṃ attano deviddhiyā upasaṅkamma namassati pañcapatiṭṭhitena vandatīti attho


