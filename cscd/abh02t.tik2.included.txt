

 yadipi  dhātusaṃyuttādīsu dhātunānattaṃ vo bhikkhave desessāmi katamañca bhikkhave dhātunānattaṃ cakkhudhātu manoviññāṇadhātūtiādinā  aṭṭhārasa dhātuyo āgatā tā pana abhidhamme ca āgatāti sādhāraṇattā aggahetvā suttantesveva āgate tayo dhātuchakke gahetvā suttantabhājanīyaṃ vibhattanti veditabbaṃ ti aṭṭhārasapi suññe sabhāvamatte niruḷho -saddo daṭṭhabbo ti catūhi mahābhūtehi abyāpitabhāvoti attho
nti aṭṭhakathāyaṃ paduddhāro kato pāḷiyaṃ pana dveyanti āgacchati attho pana yathāvuttova nti pana pāṭhe sati ayampi attho sambhavati dve avayavā etassāti dvayaṃ pathavīdhātūnaṃ dvayaṃ  dvinnaṃ pathavīdhātūnaṃ samudāyoti attho dve eva vā avayavā samuditā dvayaṃ nti tattha katamā pathavīdhātu pathavīdhātudvayaṃ esā pathavīdhātūti saṅkhepena vissajjeti ti ettha -saddā na ajjhattikaduke viya ajjhattikabāhirāyatanavācakā nāpi ajjhattattike vuttehi ajjhattabahiddhā-saddehi samānatthā indriyabaddhānindriyabaddhavācakā pana ete tena tiādi vuttaṃ ti ca na paccattaṃ attani jātataṃ sandhāya vuttaṃ atha kho sabbasattasantānesu jātatanti daṭṭhabbaṃ nti vacanena hi sattasantānapariyāpannatāya ajjhattikabhāvaṃ dasseti na pāṭipuggalikatāya ti āpādīhi visiṭṭhena attano eva sabhāvabhūtena gahetabbākārena
ti kakkhaḷatādhikatāya vuttā ti pathavīkoṭṭhāsamatto suññoti attho matthaluṅgaṃ aṭṭhimiñjaggahaṇena gahitanti idha visuṃ na vuttanti veditabbaṃ
ti  seyyathidaṃ kesātiādinā ti payogaṃ vīriyaṃ āyūhanaṃ vā katvāti attho bhogakāmena kasiyādīsu viya arahattakāmena ca imasmiṃ manasikāre kammaṃ kattabbanti ti āvāsādayo dīghakesādike khuddakapalibodhe aparapalibodhāti apekkhitvā vuttā
vaṇṇādīnaṃ pañcannaṃ vasena manasikāro dhātupaṭikūlavaṇṇamanasikārānaṃ sādhāraṇo pubbabhāgoti nibbattitadhātumanasikāraṃ dassetuṃ ti āha ti kāraṇassa ca phalassa ca abyāpāratāya dhātumattataṃ dasseti ābhogapaccavekkhaṇādīnampi evameva abyāpāratā daṭṭhabbā na hi tāni tesañca kāraṇāni ābhujitvā paccavekkhitvā ca uppajjanti karonti cāti ti kakkhaḷaṃ kharigatantiādivacanaṃ sandhāya vuttaṃ
 ekā lohajāti  lohasadisaṃ lohavijāti haliddivijāti viya tiputambādīhi missetvā kataṃ karaṇena nibbattattā  evaṃnāmānevetāni ti nidassanamattametaṃ sabbāpi pana muttā muttā eva
 appetīti  ābandhanavasena sesabhūtattayaṃ pāpuṇāti silesatīti attho ti rasabhūto nti ettha yakanaṃ heṭṭhābhāgapūraṇena itarāni tesaṃ upari thokaṃ thokaṃ paggharaṇena temeti ti temakatemitabbānaṃ abyāpārasāmaññanidassanatthāyeva upamā daṭṭhabbā na ṭhānasāmaññanidassanatthāya sannicitalohitena temetabbānaṃ kesañci heṭṭhā kassaci upari ṭhitatañhi satipaṭṭhānavibhaṅge vakkhatīti yakanassa heṭṭhābhāgo ṭhitaṃ mayi lohitanti na jānāti vakkādīni amhe temayamānaṃ lohitaṃ ṭhitanti na jānantīti evaṃ yojanā kātabbā yathā  pana bhesajjasikkhāpade niyamo atthi yesaṃ maṃsaṃ kappati tesaṃ khīranti evamidha natthi
ti nisitabhāvena tikkhabhāvena sarīrassa pakatiṃ atikkamitvā uṇhabhāvo  sarīradahanavasena pavatto  mahādāho  ayametesaṃ viseso ti ekāhikādijararogena jīrīyatītipi attho yujjati satavāraṃ tāpetvā udake pakkhipitvā uddhaṭasappi ti vadanti rasasoṇitamedamaṃsanhāruaṭṭhiaṭṭhimiñjā  keci nhāruṃ apanetvā sukkaṃ sattamadhātuṃ avocunti ti khobhaṃ appatto sadā vijjamāno  mukhato bahi niggatova idha gahito
ti savegagamanavasena samudīraṇavasena vā
nti idaṃ kasiṇugghāṭimākāsassa akathitataṃ ajaṭākāsassa ca kathitataṃ dassetuṃ vuttaṃ
 sukhadukkhānaṃ pharaṇabhāvo sarīraṭṭhakautussa sukhadukkhaphoṭṭhabbasamuṭṭhānapaccayabhāvena yathābalaṃ sarīrekadesasakalasarīrapharaṇasamatthatāya vutto somanassadomanassānaṃ iṭṭhāniṭṭhacittajasamuṭṭhāpanena tatheva pharaṇasamatthatāya evaṃ etesaṃ sarīrapharaṇatāya ekassa ṭhānaṃ itaraṃ paharati itarassa ca aññanti aññamaññena sappaṭipakkhataṃ dasseti aññamaññapaṭipakkhaoḷārikappavatti eva vā etesaṃ pharaṇaṃ vatthārammaṇāni ca pabandhena pavattihetubhūtāni pharaṇaṭṭhānaṃ daṭṭhabbaṃ ubhayavato ca puggalassa vasena ayaṃ sappaṭipakkhatā dassitā sukhadassanīyattā
ti saṅkappo kāmo rāgo kāmoti  ettha vuttaṃ saṅkappaṃ sandhāyāti adhippāyo sopi hi vibādhati upatāpeti cāti kilesasanthavasambhavato kilesakāmo vibhatto kilesavatthusambhavato vā ti kāmarāgasaṅkhātena kāmena sampayuttā kāmapaṭibaddhā vā aññesu ca kāmapaṭisaṃyuttadhammesu vijjamānesu vitakkeyeva kāmopapado dhātusaddo niruḷho veditabbo vitakkassa  kāmappasaṅgappavattiyā sātisayattā esa nayo ādīsu parassa attano ca dukkhāyanaṃ  ti hantuṃ icchanti
 ubhayattha uppannopi abhijjhāsaṃyogena kammapathajananato anabhijjhākammapathabhindanato ca kāmavitakko ti vutto  ti byāpādavacanena byāpādavitakkaṃ dasseti so hi byāpādadhātūti tathā vihiṃsāya vihiṃsādhātuyā ca byāpādavasena yathāsambhavaṃ pāṇātipātādivasena ca kammapathabhedo yojetabbo ti dvīsu tikesu sabbakāmāvacarasabbakusalasaṅgāhakehi itare dve dve saṅgahetvā kathanaṃ ti pana etasmiṃ chakketi vuccamāne kāmadhātuvacanena kāmāvacarānaṃ nekkhammadhātuādīnañca gahaṇaṃ āpajjati
ti cakkhudhātādibhāvaṃ labhamānā dhammā nīharitvā dassanena labhāpetabbā carati etthāti cāro kiṃ carati sammasanaṃ sammasanassa cāro  tebhūmakadhammānaṃ adhivacanaṃ


ti visesakāraṇaṃ asādhāraṇasāmibhāvena niddiṭṭhaṃ tañhi puggalantarāsādhāraṇaṃ nīlādisabbarūpasādhāraṇañca ti evaṃ evañca tayā pavattitabbanti viniyujjamānaṃ viya uppādetīti attho ti ca dhātuattho eva visiṭṭho upasaggena dīpitoti vināpi upasaggena dhātūti eso saddo tamatthaṃ vadatīti daṭṭhabbo kattukammabhāvakaraṇaadhikaraṇesu dhātupadasiddhi hotīti pañcapi ete atthā vuttā  suvaṇṇādīnaṃ bījabhūtā selādayo
ti etthāpi dhātīti dhātūti padasiddhi veditabbā dhātu-saddo  eva hi dhāraṇatthopi hotīti kattuatthopi cāyaṃ purimena asadisoti nissattasabhāvamattadhāraṇañca dhātu-saddassa padhāno atthoti visuṃ vutto ti ettha sīha-saddo viya kesarimhi niruḷho purisesu selāvayavesu niruḷho dhātu-saddo ca cakkhādīsu upacarito daṭṭhabbo ñāṇañca ñeyyañca ñāṇañeyyāni tesaṃ avayavā tappabhedabhūtā dhātuyo  tattha ñāṇappabhedā dhammadhātuekadeso ñeyyappabhedā aṭṭhārasāpīti ñāṇañeyyāvayavamattā dhātuyo  honti atha vā ñāṇena ñātabbo sabhāvo dhātusaddena vuccamāno aviparītato ñāṇañeyyo na diṭṭhiādīhi viparītaggāhakehi ñeyyoti attho tassa ñāṇañeyyassa avayavā cakkhādayo visabhāgalakkhaṇāvayavesu rasādīsu niruḷho dhātu-saddo tādisesu aññāvayavesu cakkhādīsu upacarito daṭṭhabbo rasādīsu viya vā cakkhādīsu niruḷhova nti etena nijjīvamattapadatthe dhātu-saddassa niruḷhataṃ dasseti cha dhātuyo etassāti  yo loke purisoti dhammasamudāyo vuccati so chadhāturo channaṃ pathavīādīnaṃ nijjīvamattasabhāvānaṃ samudāyamatto na ettha jīvo puriso vā atthīti attho
cakkhādīnaṃ kamo pubbe vuttoti idha ekekasmiṃ tike tiṇṇaṃ tiṇṇaṃ dhātūnaṃ kamaṃ dassento āha ti hetuphalānaṃ anupubbavavatthānaṃ hetuphalabhāvova tattha ti paccayo adhippeto nti paccayuppannanti āha tiādi manodhātudhammadhātūnañca manoviññāṇassa hetubhāvo yathāsambhavaṃ yojetabbo dvārabhūtamanovasena vā tassā manodhātuyā
ti yathāvuttānaṃ ābhādhātuādīnaṃ pañcatiṃsāya dhātūnaṃ vasena aparamatthasabhāvassa paramatthasabhāvesu na kadāci antogadhatā atthīti āha nti candābhāsūriyābhādikā vaṇṇanibhā evāti āha ti ti rāgavatthubhāvena gahetabbākāro subhanimittanti sandhāya rūpādayovāti avatvā paṭibaddhavacanaṃ āha asatipi rāgavatthubhāve kusalavipākārammaṇā subhā dhātūti dutiyo vikappo vutto  cetanā paraviheṭhanachando vā  karuṇā
ti  dhammadhātumanoviññāṇadhātuyo  purimanayena hīḷitā cakkhādayo  sambhāvitā  nātihīḷitā nātisambhāvitā ti khandhavibhaṅge āgatahīnadukatoyeva nīharitvā majjhimā dhātu vuttāti veditabbā viññāṇadhātu yadipi chaviññāṇadhātuvasena vibhattā tathāpi viññāṇadhātuggahaṇena tassā purecārikapacchācārikattā manodhātu gahitāva hotīti vuttattā āha ti anekesaṃ cakkhudhātuādīnaṃ tāsu ca ekekissā nānappakāratāya nānādhātūnaṃ vasena anekadhātunānādhātuloko vuttoti āha ti
ti aṭṭhakathāyaṃ likhitaṃ tattha na cakkhādīnaṃ kevalena dhātu-saddena sambandho adhippeto vijānanasabhāvassa pabhedavacanato viññāṇadhātu-saddena sambandhe kariyamāne dve manogahaṇāni na kattabbāni na hi dve manoviññāṇadhātuyo atthīti ti vā vattabbaṃ atulyayoge dvandasamāsābhāvato ayaṃ panettha pāṭho siyā cakkhu kāyaviññāṇamanomanoviññāṇadhātubhedenāti
khandhāyatanadesanā  indriyadesanā ti tadubhayaṃ apekkhitvā  atha vā suttantabhājanīye vuttadhātudesanā  ābhādhātuādīnaṃ anekadhātunānādhātuantānaṃ vasena desetabbā ti tadubhayaṃ apekkhitvā ayaṃ ti
 saddassa viya viññāṇassa nissayabhāvato etāhi ca upamāhi nijjīvānaṃ bherītaladaṇḍādīnaṃ samāyoge nijjīvānaṃ saddādīnaṃ viya nijjīvānaṃ cakkhurūpādīnaṃ samāyoge nijjīvānaṃ cakkhuviññāṇādīnaṃ pavattīti kāraṇaphalānaṃ dhātumattattā kārakavedakabhāvavirahaṃ dasseti
ti nijjīvassa kassaci keci nijjīvā purecarānucarā viyāti attho manodhātuyeva vā attano khaṇaṃ anativattantī attano khaṇaṃ anativattantānaṃyeva cakkhuviññāṇādīnaṃ avijjamānepi purecarānucarabhāve pubbakālāparakālatāya  viya daṭṭhabbāti  attho  tividhadukkhatāsamāyogato daṭṭhabbo āsāyeva dukkhaṃ  āsāvighātaṃ dukkhaṃ vā saññā hi abhūtaṃ dukkhadukkhampi subhādito sañjānantī taṃ āsaṃ tassā ca vighātaṃ  āsīsitasubhādiasiddhiyā janetīti kammappadhānā saṅkhārāti tiādimāha ti attanā nibbattiyamānena jātidukkhena anubandhattā bhavapaccayā jāti hi jātidukkhanti padumaṃ viya dissamānaṃ khuracakkaṃ viya rūpampi itthiyādibhāvena dissamānaṃ nānāvidhupaddavaṃ janeti sabbe anatthā rāgādayo jātiādayo ca visabhūtā asantā sappaṭibhayā cāti tappaṭipakkhabhūtattā amatādito daṭṭhabbā
ti etena makkaṭassa gahitaṃ sākhaṃ muñcitvāpi ākāse ṭhātuṃ asamatthatā viya gahitārammaṇaṃ muñcitvāpi aññaṃ aggahetvā pavattituṃ asamatthatāya makkaṭasamānataṃ dasseti aṭṭhivedhaviddhopi  anupagacchanto duṭṭhasso  raṅgagato naṭo 
tiādinā dvārārammaṇesu ekavacanabahuvacananiddesā ekanānāsantānagatānaṃ ekasantānagataviññāṇapaccayabhāvato ekanānājātikattā ca
ti ettha -saddo adhikāravasena yathāvuttaviññāṇasaṅkhāte ārammaṇasaṅkhāte vā padesasabbasmiṃ tiṭṭhatīti daṭṭhabbo manoviññāṇadhātuniddese cakkhuviññāṇadhātuyā uppajjitvā niruddhasamanantarā uppajjati manodhātu manodhātuyāpi uppajjitvā niruddhasamanantarā uppajjati cittanti cakkhuviññāṇadhātānantaraṃ manodhātu viya manodhātānantarampi uppajjati cittanti yāva aññā manodhātu uppajjissati tāva pavattaṃ sabbaṃ cittaṃ ekattena gahetvā vuttanti evampi attho labbhati evañhi sati manoviññāṇadhātānantaraṃ uppannāya manodhātuyā manoviññāṇadhātubhāvappasaṅgo na hotiyeva pañcaviññāṇadhātumanodhātukkamanidassanañhi tabbidhurasabhāvena uppattiṭṭhānena ca paricchinnassa cittassa manoviññāṇadhātubhāvadassanatthaṃ na anantaruppattimattenāti tabbidhurasabhāve ekattaṃ upanetvā dassanaṃ yujjati anupanītepi ekatte tabbidhurasabhāve ekasmiṃ dassite sāmaññavasena aññampi sabbaṃ taṃ sabhāvaṃ dassitaṃ hotīti daṭṭhabbaṃ -saddena manoviññāṇadhātusampiṇḍane  ca sati manoviññāṇadhātuyāpi samanantarā uppajjati cittaṃ tajjā manoviññāṇadhātūti  manoviññāṇadhātuggahaṇena bhavaṅgānantaraṃ uppannaṃ manodhātucittaṃ nivattitaṃ hotīti ce na tassā manoviññāṇadhātubhāvāsiddhito na hi yaṃ codīyati tadeva parihārāya hotīti
ti manadvayavacanena dvinnaṃ aññamaññavidhurasabhāvatā dassitāti teneva manodhātāvajjanassa manoviññāṇadhātubhāvo nivattitoti daṭṭhabbo vutto hi tassa manoviññāṇadhātuvidhuro manodhātusabhāvo tiādinā ti etaṃ mukhamattanidassanaṃ na hi javanapariyosānā eva manoviññāṇadhātu tadārammaṇādīnipi pana hontiyevāti evaṃ pañcaviññāṇadhātumanodhātuvisiṭṭhasabhāvavasena sabbaṃ manoviññāṇadhātuṃ dassetvā puna manodvāravasena sātisayaṃ javanamanoviññāṇadhātuṃ dassento tiādimāha yadi pana channaṃ dvārānaṃ vasena javanāvasānāneva cittāni idha manoviññāṇadhātūti dassitānīti ayamattho gayheyya cutipaṭisandhibhavaṅgānaṃ aggahitattā sāvasesā desanā āpajjati tasmā yathāvuttena nayena attho veditabbo chadvārikacittehi vā samānalakkhaṇāni aññānipi manoviññāṇadhātūti dassitānīti veditabbāni
ti ettha mano ca nesaṃ gocaravisayaṃ paccanubhotītiādīsu  visuṃ kātuṃ yuttaṃ idha pana cakkhuñca paṭiccātiādīsu ca-saddena sampiṇḍetvā āvajjanassapi cakkhādisannissitatākaraṇaṃ viya  manodvārasaṅkhātabhavaṅgasannissitameva āvajjanaṃ kātabbanti adhippāyo


pañhapucchakaṃ heṭṭhā vuttanayattā uttānamevāti


