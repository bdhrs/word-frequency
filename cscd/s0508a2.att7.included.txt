

ekādasanipāte tiādikā āyasmato saṃkiccattherassa gāthā kā uppatti ayampi purimabuddhesu katādhikāro tattha tattha bhave vivaṭṭūpanissayaṃ kusalaṃ upacinitvā imasmiṃ buddhuppāde sāvatthiyaṃ brāhmaṇamahāsālakule paṭisandhiṃ gaṇhi tasmiṃ kucchigateyeva mātā byādhitā hutvā kālamakāsi tassā susānaṃ netvā jhāpiyamānāya gabbhāsayo na jhāyi manussā sūlehi kucchiṃ vijjhantā dārakassa akkhikoṭiṃ pahariṃsu te taṃ vijjhitvā aṅgārehi paṭicchādetvā pakkamiṃsu kucchipadesopi jhāyi aṅgāramatthake pana suvaṇṇabimbasadiso dārako padumagabbhe nipanno viya ahosi pacchimabhavikasattassa hi sinerunā otthariyamānassapi arahattaṃ appatvā jīvitakkhayo nāma natthi
punadivase āḷāhanaṭṭhānaṃ gatā manussā tathānipannaṃ dārakaṃ disvā acchariyabbhutacittajātā dārakaṃ ādāya gāmaṃ pavisitvā nemittake pucchiṃsu nemittakā sace ayaṃ dārako agāraṃ ajjhāvasissati yāva sattamā kulaparivaṭṭā duggatā bhavissanti sace pabbajissati pañcahi samaṇasatehi parivuto vicarissatīti āhaṃsu ñātakā hotu vaḍḍhitakāle amhākaṃ ayyassa sāriputtattherassa santike taṃ pabbājessāmāti vatvā saṅkunā chinnakkhikoṭitāya ti vadantā aparabhāge ti vohariṃsu so sattavassikakāle attano gabbhagatasseva mātu maraṇaṃ gabbhe ca attano  pavattiṃ sutvā saṃvegajāto pabbajissāmīti āha ñātakā sādhu tātāti dhammasenāpatissa santikaṃ netvā bhante imaṃ pabbājethāti adaṃsu thero taṃ tacapañcakakammaṭṭhānaṃ datvā pabbājesi so khuraggeyeva saha paṭisambhidāhi arahattaṃ patvā tiṃsamattehi bhikkhūhi saddhiṃ araññe viharanto ce corahatthato mocetvā sayampi te core dametvā pabbājetvā aññatarasmiṃ vihāre bahūhi bhikkhūhi saddhiṃ viharanto  te vivādapasute disvā aññattha gacchāmīti bhikkhū āpucchi ayamettha saṅkhepo vitthāro pana  (dha pa aṭṭha 1saṅkiccasāmaṇeravatthu)  āgatanayeneva veditabbo atha naṃ aññataro upāsako upaṭṭhātukāmo āsannaṭṭhāne vāsaṃ yācanto 

 kiṃ tavattho vane tāta ujjuhānova pāvuse
verambhā ramaṇīyā te paviveko hi jhāyinanti 
paṭhamaṃ gāthamāha taṃ sutvā thero 

 yathā abbhāni verambho vāto nudati pāvuse
saññā me abhikiranti vivekapaṭisaññutā

 apaṇḍaro aṇḍasambhavo sīvathikāya niketacāriko
uppādayateva me satiṃ sandehasmiṃ virāganissitaṃ

 yañca aññe na rakkhanti yo ca aññe na rakkhati
sa ve bhikkhu sukhaṃ seti kāmesu anapekkhavā

 acchodikā puthusilā gonaṅgalamigāyutā
ambusevālasañchannā te selā ramayanti maṃ

 vasitaṃ me araññesu kandarāsu guhāsu ca
senāsanesu pantesu vāḷamiganisevite

 ime haññantu vajjhantu dukkhaṃ pappontu pāṇino
saṅkappaṃ nābhijānāmi anariyaṃ dosasaṃhitaṃ

 pariciṇṇo mayā satthā kataṃ buddhassa sāsanaṃ
ohito garuko bhāro bhavanetti samūhatā

 yassa catthāya pabbajito agārasmānagāriyaṃ
so me attho anuppatto sabbasaṃyojanakkhayo

 nābhinandāmi  maraṇaṃ nābhinandāmi jīvitaṃ
kālañca paṭikaṅkhāmi nibbisaṃ bhatako yathā

 nābhinandāmi maraṇaṃ nābhinandāmi jīvitaṃ
kālañca paṭikaṅkhāmi sampajāno patissatoti  imā gāthā abhāsi
tattha ti nti liṅgavipallāsena vuttaṃ vane ko tavattho kiṃ payojananti attho ti daharasāmaṇeratāya naṃ attano puttaṭṭhāne ṭhapetvā ālapati ti  ujjuhāno kira nāma eko pabbato so pana gahanasañchanno bahusoṇḍikandaro tahaṃ tahaṃ sandamānasalilo  vassakāle asappāyo tasmā ujjuhāno vā pabbato etarahi pāvusakāle tava kimatthiyoti attho keci panettha ujjuhāno nāma eko sakuṇo sītaṃ na sahati vassakāle vanagumbe nilīno acchatīti vadanti tesaṃ matena ujjuhānassa viya sakuṇassa pāvusakāle ko tava attho vaneti ti verambhavātā vāyantā kiṃ te ramaṇīyāti yojanā keci verambhā nāma ekā pabbataguhā pabbhāroti ca vadanti tañca ṭhānaṃ gamanāgamanayuttaṃ janasambādharahitaṃ chāyūdakasampannañca tasmā verambhā ramaṇīyā vane vasituṃ yuttarūpā kasmā  yasmā tādisānaṃ jhāyīnaṃ yattha katthaci pavivekoyeva icchitabbo tasmā dūraṃ araññaṭṭhānaṃ agantvā verambhāyaṃ vasa tātāti vadati ayañhettha adhippāyo  yasmā jhāyīnaṃ pavivekakkhame nivāsaphāsuke senāsane laddheyeva jhānādayo sampajjanti na aladdhe tasmā na evarūpe sītakāle yattha katthaci vane vasituṃ sakkā guhāpabbhārādīsu pana sakkāti
evaṃ upāsakena vutte thero vanādayo eva maṃ ramentīti dassento tiādimāha tassattho  yathā pāvuse kāle abbhāni valāhakāni verambhavāto  khipati nīharati evameva me cittaṃ vivekapaṭisaññutā saññā abhikiranti vivekaṭṭhānaṃyeva ākaḍḍhanti
kiñca   kāḷavaṇṇo  aṇḍajo kāko  susānaṭṭhāne  tameva nivāsanaṭṭhānaṃ katvā vicaraṇako nti kāyasmiṃ virāgūpasaṃhitaṃ kāyagatāsatikammaṭṭhānaṃ mayhaṃ uppādayatiyeva ekadivasaṃ kira thero kākena khajjamānaṃ manussakuṇapaṃ passitvā asubhasaññaṃ paṭilabhi taṃ sandhāya evamāha tena kāye sabbaso chandarāgassa natthitāya vaneyeva vasitukāmomhīti dasseti ti -saddo samuccayattho tena aññampi mama araññavāsakāraṇaṃ suṇāhīti dasseti  pabbajitaṃ mettāvihāritāya alobhaniyaparikkhāratāya ca rakkhitabbassa abhāvato  sevakādayo na rakkhanti  ca pabbajito  kenaci kiñcanapalibodhabhūte na rakkhati tādisānaṃyeva abhāvato ti so bhikkhu samucchinnakilesakāmatāya sabbaso vatthukāmesu  apekkhārahito yattha katthaci  sukhaṃ seti tassa anusaṅkitaparisaṅkitābhāvato araññamhi gāmamhi sadisamevāti attho
idāni  pabbatavanādīnaṃ ramaṇīyataṃ vasitapubbatañca dassetuṃ tiādi vuttaṃ tattha ti vuṭṭhapubbaṃ mayā ti sīhabyagghādīhi vāḷamigehi upasevite vane
ti ime ye keci pāṇino sattā ususattiādīhi paharaṇehi  māriyantu muṭṭhippahārādīhi  bādhīyantu aññena vā yena kenaci ākārena dukkhaṃ  pāpuṇantūti evaṃ  paṭighasaṃyuttaṃ tato eva  byāpādavihiṃsādippabhedaṃ pāpasaṅkappaṃ uppāditaṃ nābhijānāmi micchāvitakko na uppannapubboti mettāvihāritaṃ dasseti
idāni tiādinā attano katakiccataṃ dasseti tattha ti upāsito ovādānusāsanīkaraṇavasena ti orohito ti garutaro khandhabhāro
nti kathaṃ nu kho me maraṇaṃ siyāti maraṇaṃ na icchāmi nti kathaṃ nu kho ahaṃ ciraṃ jīveyyanti jīvitampi na icchāmi etena maraṇe jīvite ca samānacittataṃ dasseti ti parinibbānakālaṃva āgamemi nti nibbisanto bhatiyā kammaṃ karonto ti yathā bhatako parassa kammaṃ karonto kammasiddhiṃ anabhinandantopi kammaṃ karontova divasakkhayaṃ udikkhati evaṃ ahampi jīvitaṃ anabhinandantopi attabhāvassa yāpanena maraṇaṃ anabhinandantopi pariyosānakālaṃ paṭikaṅkhāmīti sesaṃ vuttanayameva


