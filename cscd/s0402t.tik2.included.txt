
 tatiyassa paṭhamadutiyatatiyāni uttānatthāneva
 catutthe ti aññato āharitvā bodhetabbo ñāpetabboti attho
 chaṭṭhe ti pāṇātipātādīni karonto sacepi appaṭicchādetvā karonti ti viññūhi garahitabbabhāvato  paṭicchādanārahattā paṭicchannamevāti vuccati avīciādayo padesavisesā tatthūpapannā sattā ca nirayaggahaṇena gahitāti āha ti tiracchānayoni nāma visuṃ padesaviseso natthīti āha ti
 dasame attho phalaṃ tadadhīnavuttitāya vaso etassāti  hetūti āha ti ti araññalakkhaṇappattāni vanapatthāni vanapattha-saddo hi saṇḍabhūte rukkhasamūhepi vattatīti araññaggahaṇaṃ vanīyati vivekakāmehi bhajīyati vanute vā te attasampattiyā vasanatthāya yācanto viya hotīti vanaṃ patiṭṭhahanti ettha vivekakāmā yathādhippetavisesādhigamenāti patthaṃ vanesu patthaṃ gahanaṭṭhāne senāsanaṃ ti anujānanasambhāvanatthe nipāto kiṃ anujānāti nippariyāyato araññabhāvaṃ gāmato bahi araññanti tenāha tiādi kiṃ sambhāveti āraññakaṅganipphādakattaṃ yañhi āraññakaṅganipphādakaṃ taṃ visesato araññanti vattabbanti tenāha ntiādi ti indakhīlato bahi nikkhamitvā tato bahi paṭṭhāyāti attho ti vā yattha dve tīṇi indakhīlāni  tattha bahiddhā indakhīlato paṭṭhāya yattha taṃ natthi tadarahaṭṭhānato paṭṭhāyāti vadanti nti gāmasamīpaṃ nti niccakiccavasena na upacaritabbaṭṭhānaṃ tenāha ti
nti etena satthā attano vivekābhiratiṃ pakāseti tattha diṭṭhadhammo nāma ayaṃ paccakkho attabhāvo sukhavihāro nāma catunnaṃ iriyāpathavihārānaṃ phāsutā ekakassa hi araññe antamaso uccāravassāvakiccaṃ upādāya sabbe iriyāpathā phāsukā honti tasmā diṭṭhadhamme sukhavihāraṃ nti evaṃ vā ettha attho daṭṭhabbo
ti kathaṃ araññavāsena pacchimā janatā anukampitā hoti saddhāpabbajitā hi kulaputtā bhagavato araññavāsaṃ  disvā bhagavāpi nāma araññasenāsanāni na muñcati yassa nevatthi pariññātabbaṃ na pahātabbaṃ na bhāvetabbaṃ na sacchikātabbaṃ kimaṅgaṃ pana mayanti cintetvā tattha vasitabbameva maññissanti evaṃ khippameva dukkhassantakarā bhavissanti evaṃ pacchimā janatā anukampitā hoti etamatthaṃ dassento āha ti
 ekādasame vijjaṃ bhajantīti  vijjābhāge vijjākoṭṭhāse vattantītipi ti maggacittassa patiṭṭhaṃ upacchindati maggacittaṃ patiṭṭhāpetuṃ na detīti attho ti samucchedavasena samūlaṃ uddharitvā ti buddhādīsu aṭṭhasu ṭhānesu ti rāgassa khayasaṅkhātena virāgena rāgassa anuppattidhammatāpādanenāti vuttaṃ hoti

