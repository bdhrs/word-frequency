

 chaṭṭhe  pariyāyavāre tiādi sāsanaṭṭhitiyā aviparītato dhammavādissa vivādaṃ sandhāya vuttaṃ ti dhammādīsu adhammotiādinā gahetvā dīpanāni idheva bhedakaravatthūni tāni eva kāyakalahādivivādassa kāraṇattā  okāsattā  ādhārattā ti ca vuttāni ti asekkhānaṃ vivādaṃ sandhāya vuttaṃ ti kodho upanāho makkho palāso issā macchariyaṃ māyā sāṭheyyaṃ pāpicchatā mahicchatā sandiṭṭhiparāmāsitā ādhānaggāhīduppaṭinissajjitānīti imesaṃ channaṃ yugaḷānaṃ vasena cha dhammā ceva lobhādayo cha hetū cāti dvādasa dhammā vivādādhikaraṇassa mūlāni
ti tāneva dvādasa kāyavācāhi saddhiṃ cuddasa anuvādādhikaraṇassa mūlāni
 pathavīkhaṇanādīsu paṇṇattivajjesu kusalābyākatacittamūlikā āpatti hotīti dassetuṃ tiādi vuttaṃ tiādi sattannaṃ āpattikkhandhānaṃ  paṭicchādanapaccayā āpattisambhavato vuttaṃ āpattādhikaraṇapaccayā catasso āpattiyo āpajjatīti  hi vuttaṃ ti idaṃ kusalānaṃ āpattihetuvohārassa ayuttatāya vuttaṃ na pana kusalahetūnaṃ abhāvato alobho pubbaṅgamoti hi ādi vuttaṃ āpattihetavo eva hi pubbaṅgamanāmena vuttā
tiādīsu apalokanavācā ñattiādivācāyo ca kammānīti vuttaṃ tā eva hi ekasīmāyaṃ sāmaggimupagatānaṃ kammappattānaṃ anumatiyā sāvanakiriyānipphattisaṅkhātassa saṅghagaṇakiccasabhāvassa kiccādhikaraṇassa adhiṭṭhānābhāvena ṭhānavatthubhūmiyoti vuccanti ti yebhuyyavasena vuttaṃ gaṇañattiapalokanānañhi  gaṇopi mūlanti ti ñattiñattidutiyañatticatutthakammavācānaṃ ñattirūpattā ñattipubbakattā ca vuttaṃ kammañattikammavācāñattivasena hi duvidhāsu ñattīsu anussāvanāpi kammamūlakantveva saṅgayhanti ñattivibhāgo cāyaṃ upari āvi bhavissati
ti idaṃ pucchāvacanaṃ ti idaṃ visajjanaṃ ti idaṃ puna pucchā tiādi puna visajjanaṃ tattha ti idaṃ satta samathā dasa samathā hontīti imassa kāraṇavacanaṃ ti idaṃ dasa samathā satta samathā hontīti imassa kāraṇavacanaṃ catubbidhādhikaraṇasaṅkhātavatthuvasena ca desanākkamasaṅkhātapariyāyavasena cāti attho


 sattame sādhāraṇavāre ti vivādādhikaraṇassa vūpasamanakiccasādhāraṇā evaṃ sabbattha
 aṭṭhame tabbhāgiyavāre ti vivādādhikaraṇassa vūpasamanato tappakkhikā


 navame  samathāsamathasādhāraṇavāre sabbe samathā ekatova adhikaraṇaṃ samenti udāhu nānāti pucchantena ti vuttaṃ vivādādiadhikaraṇakkamena tabbūpasamahetubhūte samathe uddharanto tiādimāha sammukhāvinayaṃ vinā kassaci samathassa asambhavā sesā chapi samathā sammukhāvinayassa sādhāraṇā vuttā tesaṃ  pana channaṃ aññamaññāpekkhābhāvato te aññamaññaṃ asādhāraṇā vuttā tabbhāgiyavārepi eseva nayo


 ekādasamavārepi tiādi pucchā tiādi visajjanaṃ evaṃ vinayavāre kusalavāre tato paresupi pucchāvisajjanaparicchedo veditabbo
tattha tiādīsu tasmiṃ tasmiṃ vinayakamme vivādādimhi ca niyuttapuggalānaṃ samuppajjanakakusalādīnaṃ vasena sammukhāvinayādīnaṃ vivādādīnañca kusalādibhāvo tena tena upacārena vutto yasmā panetassa sammukhāvinayo nāma saṅghasammukhatādayo honti tesañca anavajjasabhāvattā akusale vijjamānepi akusalattūpacāro na yutto āpattādhikaraṇassa akusalattūpacāro viya tasmā natthi sammukhāvinayo akusaloti attho
 tato paresu tiādi sammukhāvinayassa itarehi samathehi niyamena saṃsaṭṭhataṃ itaresaṃ pana channaṃ aññamaññaṃ saṃsaggābhāvañca dassetuṃ vuttaṃ


tiādi samathānaṃ adhikaraṇesu eva yathārahaṃ pavattiṃ adhikaraṇāni vinā tesaṃ visuṃ aṭṭhānañca dassetuṃ vuttaṃ nti adhikaraṇato samathehi viyojetvā asaṃsaṭṭhe katvā nānākaraṇaṃ aññamaññaṃ asaṃsaṭṭhatāya ṭhitabhāvasaṅkhātaṃ nānattaṃ paññāpetuṃ adhikaraṇavūpasamakkhaṇe eva tesaṃ asaṃsaggaṃ paññāpetuṃ kiṃ sakkāti pucchati
ntiādi  gārayhavādadassanaṃ nti yo evaṃ vadati so mā evaṃ vadāti vacanīyo assa na ca labbhati samathānaṃ aññatra adhikaraṇā vūpasamalakkhaṇanti pahānāvatthānasaṅkhātaṃ nānākaraṇaṃ paṭikkhipati lakkhaṇato pana adhikaraṇehi samathānaṃ nānākaraṇaṃ atthevāti daṭṭhabbaṃ ti apalokanādīhi catūhi kiccādhikaraṇehi sabbepi samathā niṭṭhānaṃ gacchanti nāññehīti imamatthaṃ sandhāya vuttaṃ teneva vakkhati sammukhāvinayo vivādādhikaraṇena na sammati anuvāda āpattādhikaraṇena na sammati kiccādhikaraṇena sammatītiādi 
tiādiko sammativāro tadanantaro sammatinasammativāro ca adhikaraṇehi samathānaṃ saṃsaṭṭhataṃ visaṃsaṭṭhatañca dassetuṃ vutto tiādiko samathādhikaraṇavāro samathānaṃ aññamaññaṃ adhikaraṇehi ca adhikaraṇānañca aññamaññaṃ samathehi ca vūpasamāvūpasamaṃ dassetuṃ vutto
 samuṭṭhāpetivāro pana adhikaraṇehi adhikaraṇānaṃ uppattippakāradassanatthaṃ vutto nti attano sambhavamattena ekampi adhikaraṇaṃ na samuṭṭhāpetīti attho kathañcarahi samuṭṭhāpetīti āha tiādi tattha ti anantarameva anuppajjitvā paramparapaccayā jāyantīti adhippāyo tiādinā ubhinnaṃ puggalānaṃ vivādapaccayā aññamaññakhemabhaṅgā honti tappaccayā tesaṃ pakkhaṃ pariyesanena kalahaṃ vaḍḍhantānaṃ vivādo kañci mahāparisaṃ saṅghapariṇāyakaṃ lajjiṃ āgamma vūpasamaṃ gacchati tathā avūpasamante pana vivādo kamena vaḍḍhitvā sakalepi saṅghe vivādaṃ samuṭṭhāpeti tato anuvādādīnīti evaṃ paramparakkamena vūpasamakāraṇābhāve cattāri adhikaraṇāni jāyanti taṃ sandhāyāha nti saṅghassa vivadato yo vivādo taṃ vivādādhikaraṇaṃ hotīti attho esa nayo sesesupi


 tadanantaravāre  pana ntiādi adhikaraṇānaṃ vuttanayena aññamaññapaccayattepi saṃsaggabhāvadassanatthaṃ vuttaṃ tiādīsu vivādādhikaraṇaṃ catūsu adhikaraṇesu vivādādhikaraṇabhāvameva bhajati nāññādhikaraṇabhāvaṃ catūsu adhikaraṇesu vivādādhikaraṇattameva nissitaṃ vivādādhikaraṇameva pariyāpannaṃ vivādādhikaraṇabhāveneva saṅgahitanti evamattho gahetabbo
tiādi pana catunnaṃ adhikaraṇānaṃ vūpasamane sati niyatasamathe dassetuṃ vuttaṃ tattha ti attano upasamatthāya kittake samathe upagacchati kittake samathe āgamma vūpasamaṃ gacchatīti attho nti attānaṃ vūpasametuṃ katisu samathesu tehi samānavasena paviṭṭhaṃ nti vūpasamaṃ karontehi katihi samathehi vūpasamakaraṇatthaṃ saṅgahitaṃ

