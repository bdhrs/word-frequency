

 evaṃ  tāva cittaṃ bhūmijātisampayogasaṅkhārajhānārammaṇamaggabhedena yathārahaṃ vibhajitvā idāni cetasikavibhāgassa anuppattattā paṭhamaṃ tāva catubbidhasampayogalakkhaṇasandassanavasena cetasikalakkhaṇaṃ ṭhapetvā tadanantaraṃ aññasamānaakusalasobhanavasena tīhi rāsīhi cetasikadhamme uddisitvā tesaṃ soḷasahākārehi sampayogaṃ tettiṃsavidhena saṅgahañca dassetuṃ tyādi āraddhaṃ cittena saha ekato uppādo ca nirodho ca yesaṃ te  ekaṃ ālambaṇañca vatthu ca yesaṃ te  evaṃ catūhi lakkhaṇehi  cittena sampayuttā dvipaññāsa lakkhaṇā dhāraṇato  niyatayogino aniyatayogino ca cetasikā matā
tattha yadi ekuppādamatteneva cetoyuttāti adhippetā tadā cittena saha uppajjamānānaṃ rūpadhammānampi cetoyuttatā āpajjeyyāti ekanirodhaggahaṇaṃ evampi cittānuparivattino viññattidvayassa pasaṅgo nasakkā nivāretuṃ tathā ekato uppādo vā nirodho vā etesanti ekuppādanirodhāti parikappentassa puretaramuppajjitvā cittassa bhaṅgakkhaṇe nirujjhamānānampi rūpadhammānanti ekālambaṇaggahaṇaṃ ye evaṃ tividhalakkhaṇā te niyamato ekavatthuyevātidassanatthaṃ ekavatthukaggahaṇanti alamatippapañcena


nti  sarūpasampayogākārānaṃ kathetukamyatāpucchā phusatīti  (dha sa aṭṭha 1 dhammudesavāraphassapañcamakarāsivaṇṇanā) svāyaṃ  phusanalakkhaṇo ayañhi arūpadhammopi samāno ārammaṇe phusanākāreneva pavattati sā cassa phusanākārappavatti ambilakhādakādīnaṃ passantassa parassa kheḷuppādādi viya daṭṭhabbā vedayati ārammaṇarasaṃ anubhavatīti  sā vedayitalakkhaṇā ārammaṇarasānubhavanañhi patvā sesasampayuttadhammā ekadesamatteneva rasaṃ anubhavanti ekaṃsato pana issaravatāya vedanāva anubhavati tathā hesā subhojanarasānubhavanakarājā viyāti vuttā sukhādivasena panassā bhedaṃ sayameva vakkhati nīlādibhedaṃ ārammaṇaṃ sañjānāti saññaṃ katvā jānātīti  sā sañjānanalakkhaṇā sā hi uppajjamānā dāruādīsu vaḍḍhakiādīnaṃ saññāṇakaraṇaṃ viya pacchā sañjānanassa kāraṇabhūtaṃ ākāraṃ gahetvā uppajjati nimittakārikāya tāvetaṃ yujjati nimittena sañjānantiyā pana kathanti sāpi puna aparāya saññāya sañjānanassa nimittaṃ ākāraṃ gahetvā uppajjatīti na ettha koci asambhavo
ceteti attanā sampayuttadhamme ārammaṇe abhisandahati saṅkhatābhisaṅkharaṇe vā byāpāramāpajjatīti  tathā hi ayameva abhisaṅkharaṇe padhānattā vibhaṅge suttantabhājaniye saṅkhārakkhandhaṃ vibhajantena saṅkhatamabhisaṅkharontīti saṅkhārāti (saṃ ni 379) vatvā cakkhusamphassajā cetanātyādinā (vibha 21) niddiṭṭhā sā cetayitalakkhaṇā jeṭṭhasissamahāvaḍḍhakiādayo viya sakiccaparakiccasādhikāti daṭṭhabbaṃ  sarūpavibhāvanaṃ heṭṭhā āgatameva
jīvanti  tena sampayuttadhammāti jīvitaṃ tadeva sahajātānupālane ādhipaccayogena indriyanti  taṃ anupālanalakkhaṇaṃ uppalādianupālakaṃ udakaṃ viya karaṇaṃ kāro manasmiṃ kāro  so cetaso ārammaṇe samannāhāralakkhaṇo vitakko hi sahajātadhammānaṃ ārammaṇe abhiniropanasabhāvattā te tattha pakkhipanto viya hoti cetanā attanā ārammaṇaggahaṇena yathāruḷhe dhammepi tattha tattha niyojentī balanāyako viya hoti manasikāro te ārammaṇābhimukhaṃ payojanato ājānīyānaṃ payojanakasārathi viyāti ayametesaṃ viseso dhammānañhi taṃ taṃ yāthāvasarasalakkhaṇaṃ sabhāvato paṭivijjhitvā bhagavatā te te dhammā vibhattāti bhagavati saddhāya evaṃ visesā ime dhammāti okappetvā uggahaṇaparipucchādivasena tesaṃ sabhāvasamadhigamāya yogo karaṇīyo na pana tattha tattha vippaṭipajjantehi  sammoho āpajjitabboti ayamettha ācariyānaṃ anusāsanī sabbesampi ekūnanavuticittānaṃ sādhāraṇā niyamato tesu uppajjanatoti  nāma
 adhimuccanaṃ  so sanniṭṭhānalakkhaṇo ārammaṇe niccalabhāvena indakhīlo viya daṭṭhabbo vīrānaṃ bhāvo kammaṃ vidhinā īrayitabbaṃ pavattetabbanti vā  ussāho so sahajātānaṃ upatthambhanalakkhaṇo vīriyavasena hi tesaṃ olīnavuttitā na hoti evañca katvā imassa vitakkādīhi viseso supākaṭo hoti chandanaṃ  ārammaṇena atthikatā so kattukāmatālakkhaṇo tathā hesa ārammaṇaggahaṇe cetaso hatthappasāraṇaṃ viyāti (dha sa aṭṭha 1 yevāpanakavaṇṇanā) vuccati dānavatthuvissajjanavasena  pavattakālepi cesa vissajjitabbena tena atthikova khipitabbausūnaṃ gahaṇe atthiko issāso viya sobhanesu taditaresu ca pakārena kiṇṇā vippakiṇṇāti 
 sobhanāpekkhāya itare itarāpekkhāya sobhanā ca aññe nāma tesaṃ samānā na uddhaccasaddhādayo viya akusalādisabhāvāyevāti 


 evaṃ tāva sabbacittasādhāraṇavasena pakiṇṇakavasena ca sobhanetarasabhāve terasa dhamme uddisitvā idāni heṭṭhā cittavibhāge niddiṭṭhānukkamena akusaladhammapariyāpanne paṭhamaṃ tato sobhanadhammapariyāpanne ca dassetuṃ tyādi vuttaṃ ahetukā pana āveṇikadhammā natthīti na te visuṃ vuttā ārammaṇe muyhatīti  aññāṇaṃ so ārammaṇasabhāvacchādanalakkhaṇo ārammaṇaggahaṇavasappavattopi hesa tassa yathāsabhāvappaṭicchādanākaāreneva pavattati na hirīyati na lajjatīti ahiriko puggalo dhammasamūho vā ahirikassa bhāvo ahirikkaṃ tadeva  na ottappatīti  tattha gūthato gāmasūkaro  viya kāyaduccaritādito ajigucchanalakkhaṇaṃ ahirikaṃ aggito salabho viya tato anuttāsalakkhaṇaṃ anottappaṃ tenāhu porāṇā 
jigucchati nāhiriko pāpā gūthāva sūkaro
na bhāyati anottappī salabho viya pāvakāti
uddhatassa  bhāvo  taṃ cittassa avūpasamalakkhaṇaṃ pāsāṇābhighātasamuddhatabhasmaṃ viya lubbhatīti  so ārammaṇe abhisaṅgalakkhaṇo makkaṭālepo viya cittassa ālambitukāmatāmattaṃ chando lobho tattha abhigijjhananti ayametesaṃ viseso idameva saccaṃ moghamaññanti micchābhinivesalakkhaṇā diṭṭhi ñāṇañhi ārammaṇaṃ yathāsabhāvato jānāti diṭṭhi yathāsabhāvaṃ vijahitvā ayāthāvato gaṇhātīti ayametesaṃ viseso seyyohamasmītyādinā maññatīti  so uṇṇatilakkhaṇo tathā hesa ketukamyatāpaccupaṭṭhānoti (dha sa aṭṭha 400) vutto dussatīti  so caṇḍikkalakkhaṇo pahaṭāsīviso viya issatīti  sā parasampattiusūyanalakkhaṇā maccharassa bhāvo  mā idaṃ acchariyaṃ aññesaṃ hotu mayhameva hotūti pavattaṃ vā  taṃ attasampattinigūhanalakkhaṇaṃ kucchitaṃ katanti kukataṃ katākataduccaritasucaritaṃ akatampi hi kukatanti voharanti yaṃ mayā akataṃ taṃ kukatanti idha pana katākataṃ ārabbha uppanno vippaṭisāracittuppādo kukataṃ tassa bhāvo  taṃ katākataduccaritasucaritānusocanalakkhaṇaṃ thinanaṃ  anussāhanāvasaṃsīdanavasena saṃhatabhāvo middhanaṃ  vigatasāmatthiyatā asattivighāto vā tattha thinaṃ cittassa akammaññatālakkhaṇaṃ middhaṃ vedanādikkhandhattayassāti ayametesaṃ viseso tathā hi  (dha sa 1162-1163) tattha katamaṃ thinaṃ yā cittassa akallatā akammaññatā tattha katamaṃ middhaṃ yā kāyassa akallatā akammaññatātyādinā imesaṃ niddeso pavatto nanu ca kāyassāti vacanato rūpakāyassapi akammaññatā middhanti tassa rūpabhāvopi āpajjatīti nāpajjati tattha tattha ācariyehi ānītakāraṇavasenevassa  paṭikkhittattā tathā hi middhavādimatappaṭikkhepanatthaṃ tesaṃ vādanikkhepapubbakaṃ aṭṭhakathādīsu bahudhā vitthārenti ācariyā ayaṃ panettha saṅgaho 
keci  middhampi rūpanti vadantetaṃ na yujjati
pahātabbesu vuttattā kāmacchandādayo viya
pahātabbesu akkhāta-metaṃ nīvaraṇesu hi
rūpantu na pahātabba-makkhātaṃ dassanādinā
na tumhaṃ bhikkhave rūpaṃ pajahethāti pāṭhato
paheyyabhāvalesopi yattha rūpassa dissati
tattha tabbisayacchanda-rāgahāni pakāsitā
vuttañhi tattha yo chanda-rāgakkhepotiādikaṃ
rūpārūpesu middhesu arūpaṃ tattha desitaṃ
iti ce natthi taṃ tattha avisesena pāṭhato
sakkā hi anumātuṃ yaṃ middhaṃ rūpanti cintitaṃ
tampi nīvaraṇaṃ middha-bhāvato itaraṃ viya
sampayogābhidhānā ca na taṃ rūpanti nicchayo
arūpīnañhi khandhānaṃ sampayogo pavuccati
tathāruppe samuppatti pāṭhato natthi rūpatā
niddā khīṇāsavānantu kāyagelaññato siyāti


 saddahatīti  buddhādīsu pasādo sā sampayuttadhammānaṃ pasādanalakkhaṇā udakappasādakamaṇi viya saraṇaṃ  asammoso sā sampayuttadhammānaṃ sāraṇalakkhaṇā hirīyati kāyaduccaritādīhi jigucchatīti  sā pāpato jigucchanalakkhaṇā ottappatīti  taṃ pāpato uttāsalakkhaṇaṃ attagāravavasena pāpato jigucchanato kulavadhū viya hirī paragāravavasena pāpato uttāsanato vesiyā viya ottappaṃ lobhappaṭipakkho  so ārammaṇe cittassa alaggatālakkhaṇo muttabhikkhu viya dosappaṭipakkho  so acaṇḍikkalakkhaṇo anukūlamitto viya tesu dhammesu majjhattatā  sā cittacetasikānaṃ ajjhupekkhanalakkhaṇā samappavattānaṃ assānaṃ ajjhupekkhako sārathi viya
kāyassa passambhanaṃ  cittassa passambhanaṃ  ubhopi cetā kāyacittadarathavūpasamalakkhaṇā kāyassa lahubhāvo  tathā  tā kāyacittagarubhāvavūpasamalakkhaṇā kāyassa mudubhāvo  tathā  tā kāyacittathaddhabhāvavūpasamalakkhaṇā kammani sādhu kammaññaṃ tassa bhāvo kammaññatā kāyassa kammaññatā  tathā  tā kāyacittaakammaññabhāvavūpasamalakkhaṇā paguṇassa bhāvo pāguññaṃ tadeva pāguññatā kāyassa pāguññatā  tathā  tā kāyacittānaṃ gelaññavūpasamalakkhaṇā kāyassa ujukabhāvo  tathā  tā kāyacittānaṃ ajjavalakkhaṇā yathākkamaṃ panetā kāyacittānaṃ sārambhādikaradhātukkhobhapaṭipakkhapaccayasamuṭṭhānā ti cettha vedanādikkhandhattayassa gahaṇaṃ yasmā cete dve dve dhammāva ekato hutvā yathāsakaṃ paṭipakkhadhamme hananti tasmā idheva  duvidhatā vuttā na samādhiādīsu apica cittappassaddhiādīhi cittasseva passaddhādibhāvo hoti kāyappassaddhiādīhi pana rūpakāyassapi taṃsamuṭṭhānapaṇītarūpapharaṇavasenāti tadatthasandassanatthañcettha duvidhatā vuttā sobhanānaṃ sabbesampi sādhāraṇā niyamena tesu uppajjanatoti 
 sammā vadanti etāyāti  vacīduccaritavirati sā catubbidhā musāvādā  veramaṇi pisuṇavācā veramaṇi pharusavācā veramaṇi samphappalāpā veramaṇīti kammameva kammanto suttantavanantādayo viya sammā pavatto kammanto  kāyaduccaritavirati sā tividhā pāṇātipātā veramaṇi adinnādānā veramaṇi kāmesumicchācārā veramaṇīti sammā ājīvanti etenāti  micchājīvavirati so pana ājīvahetukakāyavacīduccaritato viramaṇavasena sattavidho kuhanalapanādimicchājīvaviramaṇavasena bahuvidho vā tividhāpi panetā paccekaṃ sampattasamādānasamucchedavirativasena tividhā  yathāvuttaduccaritehi viramaṇato
 karoti paradukkhe sati sādhūnaṃ hadayakhedaṃ janeti kirati vā vikkhipati paradukkhaṃ kiṇāti vā taṃ hiṃsati kiriyati vā dukkhitesu pasāriyatīti  sā paradukkhāpanayanakāmatālakkhaṇā tāya hi paradukkhaṃ apanīyatu vā mā vā tadākāreneva sā pavattati modanti etāyāti  sā parasampattianumodanalakkhaṇā appamāṇasattārammaṇattā appamāṇā tā eva  nanu ca catasso appamaññāti vakkhati kasmā panettha dveyeva vuttāti adosatatramajjhattatāhi mettupekkhānaṃ gahitattā adosoyeva hi sattesu hitajjhāsayavasappavatto  nāma tatramajjhattatāyeva tesu paṭighānunayavūpasamappavattā  nāma tenāhu porāṇā 
abyāpādena mettā hi tatramajjhattatāya ca
upekkhā gahitā yasmā tasmā na gahitā ubhoti (abhidha 70)
pakārena jānāti aniccādivasena avabujjhatīti paññā sā eva yathāsabhāvāvabodhane ādhipaccayogato indriyanti  atha saññāviññāṇapaññānaṃ kiṃ nānākaraṇanti saññā tāva nīlādivasena sañjānanamattaṃ karoti lakkhaṇappaṭivedhaṃ kātuṃ na sakkoti viññāṇaṃ lakkhaṇappaṭivedhampi sādheti ussakkitvā pana maggaṃ pāpetuṃ na sakkoti paññā pana tividhampi karoti bālagāmikaheraññikānaṃ kahāpaṇāvabodhanamettha nidassananti ñāṇavippayuttasaññāya cettha ākāraggahaṇavasena uppajjanakāle viññāṇaṃ abbohārikaṃ sesakāle balavaṃ ñāṇasampayuttā pana ubhopi tadanugatikā honti sabbathāpi pañcavīsatīti sambandho
tyādi  tīhi rāsīhi vuttānaṃ saṅgaho


 cittena saha aviyuttā  cetasikāti vuttaṃ hoti uppajjatīti uppādo cittameva uppādo  aññattha pana sasampayuttaṃ cittaṃ cittuppādoti vuccati uppajjati cittaṃ etenāti uppādo dhammasamūho cittañca taṃ uppādo cāti cittuppādoti katvā samāhāradvandepi hi pulliṅgaṃ katthaci saddavidū icchanti tesaṃ cittāviyuttānaṃ cittuppādesu paccekaṃ sampayogo ito paraṃ yathāyogaṃ pavuccatīti sambandho

 sabhāvena avitakkattā dvipañcaviññāṇāni vajjitāni etehi tehi vā etāni vajjitānīti  catucattālīsa kāmāvacaracittāni tesu ceva ekādasasu paṭhamajjhānacittesu ca vitakko jāyati sesānaṃ bhāvanābalena avitakkattāti adhippāyo
 pañcapaññāsasavitakkacittesu ekādasasu dutiyajjhānacittesu cāti chasaṭṭhicittesu vicāro jāyati
 dvipañcaviññāṇehi vicikicchāsahagatena cāti ekādasahi vajjitesu aṭṭhasattaticittesu adhimokkho jāyati
 pañcadvārāvajjanena dvipañcaviññāṇehi sampaṭicchanadvayena santīraṇattayena cāti soḷasahi vajjitesu tesattatiyā cittesu vīriyaṃ jāyati
 domanassasahagatehidvīhi  upekkhāsahagatehi pañcapaññāsacittehi kāyaviññāṇadvayena ekādasahi catutthajjhānehi cāti sattaticittehi vajjitesu ekapaññāsacittesu pīti jāyati
 ahetukehi  aṭṭhārasahi momūhehi dvīhi cāti vīsatiyā cittehi vajjitesu ekūnasattaticittesu chando jāyati
ti pakiṇṇakavivajjitā taṃsahagatā ca nti vitakkādichapakiṇṇakavajjitataṃsahitakamānurūpato tyādi ekavīsasatagaṇanavasena ekūnanavutigaṇanavasena ca yathārahaṃ yojetabbaṃ


 sabbākusalasādhāraṇāti vatvā tadeva samatthetuṃ tyādi vuttaṃ yo hi koci pāṇātipātādīsu paṭipajjati so sabbopi mohena tattha anādīnavadassāvī ahirikena tato ajigucchanto anottappena anottappanto uddhaccena avūpasanto ca hoti tasmā te sabbākusalesu upalabbhanti
ti -kāro adhikāratthāyapi hotīti diṭṭhisahagatacittesūtiādīsupi avadhāraṇaṃ daṭṭhabbaṃ sakkāyādīsu hi abhinivisantassa tattha mamāyanasambhavato diṭṭhi lobhasahagatacittesveva labbhati mānopi ahaṃmānavasena pavattanato diṭṭhisadisova pavattatīti diṭṭhiyā saha ekacittuppādena pavattati kesarasīho viya aparena tathāvidhena saha ekaguhāyaṃ na cāpi dosamūlādīsu uppajjati attasinehasannissayabhāvena ekantalobhapadaṭṭhānattāti so diṭṭhivippayuttesveva labbhati
 tathā  parasampattiṃ usūyantassa attasampattiyā ca parehi sādhāraṇabhāvaṃ anicchantassa katākataduccaritasucarite anusocantassa ca tattha tattha paṭihananavaseneva pavattanato issāmacchariyakukkuccāni paṭighacittesveva
 akammaññatāpakatikassa tathā sabhāvatikkhesu asaṅkhārikesu pavattanāyogato thinamiddhaṃ sasaṅkhārikesveva labbhati
 sabbāpuññesveva  cetasikā gatā lobhamūleyeva yathāsambhavaṃ tayo gatā dosamūlesveva dvīsu cattāro gatā tathā sasaṅkhāreyeva dvayanti yojanā ti -saddo avadhāraṇe vicikicchā vicikicchācitteyevāti sambandho


 lokuttaracittesu pādakajjhānādivasena kadāci sammāsaṅkappaviraho siyā na pana viratīnaṃ abhāvo maggassa kāyaduccaritādīnaṃ samucchedavasena phalassa ca tadanukūlavasena pavattanatoti vuttaṃ tyādi ti sabbehipi taṃtaṃduccaritadurājīvānaṃ vidhamanavasappavattehi ākārehi na hi etāsaṃ lokiyesu viya lokuttaresupi musāvādādīnaṃ visuṃ visuṃ pahānavasena pavatti hoti sabbesameva duccaritadurājīvānaṃ tena tena maggena kesañci sabbaso kesañci apāyagamanīyādiavatthāya pahānavasena ekakkhaṇe samucchindanato nanu cāyamattho ti imināva siddhoti taṃ na tissannaṃ ekatovuttiparidīpanamattena catubbidhavacīduccaritādīnaṃ paṭipakkhākārappavattiyā adīpitattā keci pana imamatthaṃ asallakkhetvāva  sabbathāpīti idaṃ atirittanti vadanti tattha tesaṃ aññāṇameva kāraṇaṃ ti imināpi lokiyesu viya kadāci sambhavaṃ nivāreti tathā hetā lokiyesu yevāpanakavasena desitā idha pana sarūpeneva ti avadhāraṇena  kāmāvacaravipākakiriyesu mahaggatesu ca sambhavaṃ nivāreti tathā ceva upari vakkhati ti musāvādādiekekaduccaritehi paṭiviramaṇakāle kadāci uppajjantāpi na ekato uppajjanti vītikkamitabbavatthusaṅkhātānaṃ attano ārammaṇānaṃ sambhavāpekkhattāti vuttaṃ nti
 appanāppattānaṃ appamaññānaṃ na kadāci somanassarahitā pavatti atthīti ti vuttaṃ vinīvaraṇāditāya mahattaṃ gatāni mahantehi vā jhāyīhi gatāni pattānīti ti bhinnārammaṇattā attano ārammaṇabhūtānaṃ dukkhitasukhitasattānaṃ āpāthagamanāpekkhatāya visuṃ visuṃ hutvā ti imesu kāmāvacarakusalacittesu karuṇāmuditābhāvanākāle appanāvīthito pubbe paricayavasena upekkhāsahagatacittehipi parikammaṃ hoti yathā taṃ paguṇaganthaṃ sajjhāyantassa kadāci aññavihitassapi sajjhāyanaṃ yathā ca paguṇavipassanāya saṅkhāre sammasantassa kadāci paricayabalena ñāṇavippayuttacittehipi sammasananti upekkhāsahagatakāmāvacaresu karuṇāmuditānaṃ asambhavavādo kecivādo kato appanāvīthiyaṃ pana tāsaṃ ekantato somanassasahagatesveva sambhavo daṭṭhabbo bhinnajātikassa viya bhinnavedanassapi āsevanapaccayābhāvato
ti sammāvācādayo tayo dhammā aṭṭhalokuttarakāmāvacarakusalavasena soḷasacittesu jāyanti
 evaṃ  niyatāniyatasampayogavasena vuttesu aniyatadhamme ekato dassetvā sesānaṃ niyatabhāvaṃ dīpetuṃ tyādi vuttaṃ issāmaccherakukkuccaviratikaruṇādayo nānā kadāci jāyanti māno ca kadāci seyyohamasmītyādivasappavattiyaṃ jāyati thinamiddhaṃ  kadāci akammaññatāvasappavattiyaṃ  aññamaññaṃ avippayogivasena jāyatīti yojanā atha vā ti ettha -saddaṃ sahāti etthāpi yojetvā thinamiddhaṃ  ca sasaṅkhārikapaṭighe diṭṭhigatavippayuttasasaṅkhārikesu ca issāmacchariyakukkuccehi mānena ca saddhiṃ  taditarasasaṅkhārikacittasampayogakāle taṃsampayogakālepi vā  ca jāyatīti yojanā daṭṭhabbā apare pana ācariyā māno ca thinamiddhañca tathā kadāci nānā kadāci saha ca jāyatīti ettakameva yojesuṃ
ti  yathāvuttehi ekādasahi aniyatehi itare ekacattālīsa keci pana yathāvuttehi aniyatayevāpanakehi sesā niyatayevāpanakāti vaṇṇenti taṃ tesaṃ matimattaṃ idha yevāpanakanāmena kesañci anuddhaṭattā kevalañhettha niyatāniyatavasena cittuppādesu yathārahaṃ labbhamānacetasikamattasandassanaṃ ācariyena kataṃ na yevāpanakanāmena keci uddhaṭāti
evaṃ tāva phassādīsu ayaṃ dhammo ettakesu cittesu upalabbhatīti cittaparicchedavasena sampayogaṃ dassetvā idāni imasmiṃ cittuppāde ettakā cetasikāti cetasikarāsiparicchedavasena saṅgahaṃ dassetuṃ tyādi vuttaṃ



tyādi  tattha tattha yathārahaṃ labbhamānakadhammavasena gaṇanasaṅgaho
 paṭhamajjhāne niyuttāni cittāni taṃ vā etesaṃ atthīti  appamaññānaṃ sattārammaṇattā lokuttarānañca nibbānārammaṇattā vuttaṃ ti ti iminā aññasamānā appamaññāvajjitā sobhanacetasikā ca saṅgahaṃ gacchantīti ākaḍḍhati ti vitakkavicārapītisukhavajjā sukhaṭṭhānaṃ paviṭṭhaupekkhāya sahagatā ti vitakkavicāre visuṃ visuṃ atikkamitvā bhāventassa nātitikkhañāṇassa vasena desitassa jhānapañcakassa vasena te pana ekato atikkamitvā bhāventassa tikkhañāṇassa vasena desitacatukkajjhānavasena dutiyajjhānikesu vitakkavicāravajjitānaṃ sambhavato catudhā eva saṅgaho hotīti adhippāyo
 catutthapañcamajjhānacittesu

ti  kusalavipākakiriyavasena tividhesu sīlavisuddhivasena suvisodhitakāyavacīpayogassa kevalaṃ cittasamādhānamattena mahaggatajjhānāni pavattanti na pana kāyavacīkammānaṃ visodhanavasena nāpi duccaritadurājīvānaṃ samucchindanapaṭippassambhanavasenāti vuttaṃ ti ti visuṃ visuṃyeva ti rūpāvacaravasena tīsu āruppavasena dvādasasūti pannarasasu ti ettha kāraṇaṃ vuttameva


ti  ekekāyeva appamaññānaṃ hi sattārammaṇattā viratīnañca vītakkamitabbavatthuvisayattā natthi tāsaṃ ekacittuppāde sambhavoti lokiyaviratīnaṃ ekantakusalasabhāvattā natthi abyākatesu sambhavoti vuttaṃ ti tenāha pañca sikkhāpadā kusalāyevāti (vibha 715) itarathā saddhāsatiādayo viya siyā kusalā siyā abyākatāti vadeyya phalassa pana maggapaṭibimbabhūtattā duccaritadurājīvānaṃ paṭippassambhanato ca na lokuttaraviratīnaṃ ekantakusalatā yuttāti tāsaṃ tattha aggahaṇaṃ kāmāvacaravipākānampi ekantaparittārammaṇattā appamaññānañca sattārammaṇattā viratīnampi ekantakusalattā vuttaṃ ti
nanu ca paññattādiārammaṇampi kāmāvacarakusalaṃ hotīti tassa vipākenapi kusalasadisārammaṇena bhavitabbaṃ yathā taṃ mahaggatalokuttaravipākehīti nayidamevaṃ kāmataṇhādhīnassa phalabhūtattā yathā hi dāsiyā putto mātarā icchitaṃ kātuṃ asakkonto sāmikeneva icchiticchitaṃ karoti evaṃ kāmataṇhāyattatāya dāsisadisassa kāmāvacarakammassa vipākabhūtaṃ cittaṃ tena gahitārammaṇaṃ aggahetvā kāmataṇhārammaṇameva gaṇhātīti ti kusalavipākakiriyabhedesu paccekaṃ cattāro cattāro dukāti katvā tīsu dvādasadhā
 idāni  imesu paṭhamajjhānikādīhi dutiyajjhānikādīnaṃ bhedakaradhamme dassetuṃ tyādi vuttaṃ  citte vitakkavicārapītisukhavasena  bhedakā  mahaggate appamaññā jhānadhammā  ca  kāmāvacaresu viratī ñāṇapītī ca appamaññā ca visesakā tattha  kusalehi vipākakiriyānaṃ visesakā  kusalakiriyehi vipākānaṃ  pana tīsu paṭhamayugaḷādīhi dutiyayugaḷādīnanti daṭṭhabbaṃ


ti diṭṭhivippayutte asaṅkhārike lobhamānena tatheva aññasamānā akusalasādhāraṇā ca ekūnavīsati dhammāti sambandho
ti upekkhāsahagatadiṭṭhisampayutte asaṅkhārike
ti diṭṭhivippayutte asaṅkhārike
 bhinnārammaṇattāyevāti adhippāyo
 adhimokkhassa nicchayākārappavattito dveḷhakasabhāve vicikicchācitte sambhavo natthīti ti vuttaṃ
 ekūnavīsati paṭhamadutiyaasaṅkhārikesu aṭṭhārasa tatiyacatutthaasaṅkhārikesu vīsa pañcame  asaṅkhārike ekavīsa paṭhamadutiyasasaṅkhārikesu vīsati tatiyacatutthasasaṅkhārikesu dvāvīsa pañcame sasaṅkhārike pannarasa momūhadvayeti evaṃ akusale sattadhā ṭhitāti yojanā
ti  akusalānaṃ sabbesameva sādhāraṇabhūtā  chandapītiadhimokkhavajjitā aññasamānā apare dasāti ete cuddasa dhammā sabbākusalayoginoti pavuccantīti yojanā


ti iminā aññasamāne paccāmasati
 manoviññāṇadhātuyā viya visiṭṭhamananakiccāyogato mananamattā dhātūti ti upekkhāsantīraṇadvaye
 dvādasa hasanacitte ekādasa voṭṭhabbanasukhasantīraṇesu dasa manodhātuttikāhetukapaṭisandhiyugaḷavasena pañcasu satta dvipañcaviññāṇesūti aṭṭhārasāhetukesu cittuppādesu saṅgaho catubbidho hotīti yojanā
ti anuttare pañca tathā mahaggate kāmāvacarasobhane dvādasa akusale satta ahetuke cattāroti tettiṃsavidhasaṅgaho
 yathāvuttanayena  cetasikānaṃ cittaparicchedavasena vuttaṃ  cetasikarāsiparicchedavasena vuttaṃ  ñatvā  sabbacittasādhāraṇā tāva satta ekūnanavuticittesu uppajjanato paccekaṃ ekūnanavutividhā  pakiṇṇakesu  vitakko pañcapaññāsacittesu uppajjanato pañcapaññāsavidhotyādinā katheyyāti attho



