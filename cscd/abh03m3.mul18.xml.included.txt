

 anusayā  abyākatāti āmantā vipākābyākatā kiriyābyākatā rūpaṃ nibbānaṃ cakkhāyatanaṃ phoṭṭhabbāyatananti na hevaṃ vattabbe
kāmarāgānusayo abyākatoti āmantā kāmarāgo kāmarāgapariyuṭṭhānaṃ kāmarāgasaṃyojanaṃ kāmogho kāmayogo kāmacchandanīvaraṇaṃ abyākatanti na hevaṃ vattabbe kāmarāgo kāmarāgapariyuṭṭhānaṃ kāmacchandanīvaraṇaṃ akusalanti āmantā kāmarāgānusayo akusaloti na hevaṃ vattabbe
paṭighānusayo abyākatoti āmantā paṭighaṃ paṭighapariyuṭṭhānaṃ paṭighasaṃyojanaṃ abyākatanti na hevaṃ vattabbe paṭighaṃ paṭighapariyuṭṭhānaṃ paṭighasaṃyojanaṃ akusalanti āmantā paṭighānusayo akusaloti na hevaṃ vattabbe
mānānusayo  abyākatoti āmantā māno mānapariyuṭṭhānaṃ  mānasaṃyojanaṃ abyākatanti na hevaṃ vattabbe  māno mānapariyuṭṭhānaṃ mānasaṃyojanaṃ akusalanti āmantā mānānusayo akusaloti na hevaṃ vattabbe 
diṭṭhānusayo  abyākatoti āmantā diṭṭhi diṭṭhogho diṭṭhiyogo diṭṭhipariyuṭṭhānaṃ diṭṭhisaṃyojanaṃ abyākatanti na hevaṃ vattabbe diṭṭhi diṭṭhogho diṭṭhiyogo diṭṭhipariyuṭṭhānaṃ diṭṭhisaṃyojanaṃ akusalanti āmantā diṭṭhānusayo akusaloti na hevaṃ vattabbe
vicikicchānusayo abyākatoti āmantā vicikicchā vicikicchāpariyuṭṭhānaṃ vicikicchāsaṃyojanaṃ vicikicchānīvaraṇaṃ abyākatanti na hevaṃ vattabbe vicikicchā  vicikicchāpariyuṭṭhānaṃ vicikicchāsaṃyojanaṃ vicikicchānīvaraṇaṃ akusalanti āmantā vicikicchānusayo akusaloti na hevaṃ vattabbe
bhavarāgānusayo abyākatoti āmantā bhavarāgo bhavarāgapariyuṭṭhānaṃ bhavarāgasaṃyojanaṃ abyākatanti na hevaṃ vattabbe bhavarāgo bhavarāgapariyuṭṭhānaṃ bhavarāgasaṃyojanaṃ akusalanti āmantā bhavarāgānusayo akusaloti na hevaṃ vattabbe
avijjānusayo abyākatoti āmantā avijjā avijjogho avijjāyogo avijjāpariyuṭṭhānaṃ avijjāsaṃyojanaṃ avijjānīvaraṇaṃ abyākatanti na hevaṃ vattabbe avijjā avijjogho avijjāyogo  avijjāpariyuṭṭhānaṃ avijjāsaṃyojanaṃ avijjānīvaraṇaṃ akusalanti āmantā avijjānusayo  akusaloti na hevaṃ vattabbe
 na vattabbaṃ  anusayā abyākatāti āmantā puthujjano kusalābyākate citte vattamāne sānusayoti vattabboti āmantā kusalākusalā dhammā sammukhībhāvaṃ āgacchantīti na hevaṃ vattabbe tena hi anusayā abyākatāti puthujjano kusalābyākate citte vattamāne sarāgoti vattabboti āmantā kusalākusalā dhammā sammukhībhāvaṃ āgacchantīti na hevaṃ vattabbe tena hi rāgo abyākatoti
 anusayā  ahetukāti āmantā rūpaṃ nibbānaṃ cakkhāyatanaṃ phoṭṭhabbāyatananti na hevaṃ vattabbe
kāmarāgānusayo ahetukoti āmantā kāmarāgo kāmarāgapariyuṭṭhānaṃ kāmarāgasaṃyojanaṃ kāmacchandanīvaraṇaṃ ahetukanti na hevaṃ vattabbe kāmarāgo kāmarāgapariyuṭṭhānaṃ kāmacchandanīvaraṇaṃ sahetukanti āmantā kāmarāgānusayo sahetukoti na hevaṃ vattabbe paṭighānusayo mānānusayo diṭṭhānusayo vicikicchānusayo bhavarāgānusayo avijjānusayo ahetukoti āmantā avijjā avijjogho avijjāyogo avijjāpariyuṭṭhānaṃ avijjāsaṃyojanaṃ avijjānīvaraṇaṃ ahetukanti  na hevaṃ vattabbe   avijjā  avijjogho avijjānīvaraṇaṃ sahetukanti āmantā avijjānusayo sahetukoti na hevaṃ vattabbe
 na vattabbaṃ  anusayā ahetukāti āmantā puthujjano kusalābyākate citte vattamāne sānusayoti vattabboti āmantā anusayā tena hetunā sahetukāti na hevaṃ vattabbe tena hi anusayā ahetukāti puthujjano kusalābyākate citte vattamāne sarāgoti vattabboti āmantā rāgo tena hetunā sahetukoti na hevaṃ vattabbe tena hi rāgo ahetukoti
 anusayā cittavippayuttāti āmantā rūpaṃ nibbānaṃ cakkhāyatanaṃ phoṭṭhabbāyatananti na hevaṃ vattabbe
kāmarāgānusayo cittavippayuttoti āmantā kāmarāgo kāmarāgapariyuṭṭhānaṃ kāmarāgasaṃyojanaṃ kāmogho kāmayogo kāmacchandanīvaraṇaṃ cittavippayuttanti na hevaṃ vattabbe kāmarāgo kāmarāgapariyuṭṭhānaṃ kāmacchandanīvaraṇaṃ cittasampayuttanti āmantā kāmarāgānusayo cittasampayuttoti na hevaṃ vattabbe
 kāmarāgānusayo cittavippayuttoti āmantā katamakkhandhapariyāpannoti saṅkhārakkhandhapariyāpannoti saṅkhārakkhandho  cittavippayuttoti na  hevaṃ vattabbe saṅkhārakkhandho cittavippayuttoti āmantā vedanākkhandho saññākkhandho cittavippayuttoti na hevaṃ vattabbe
kāmarāgānusayo  saṅkhārakkhandhapariyāpanno cittavippayuttoti āmantā kāmarāgo saṅkhārakkhandhapariyāpanno cittavippayuttoti na hevaṃ vattabbe kāmarāgo saṅkhārakkhandhapariyāpanno cittasampayuttoti āmantā kāmarāgānusayo saṅkhārakkhandhapariyāpanno cittasampayuttoti na hevaṃ vattabbe
kāmarāgānusayo saṅkhārakkhandhapariyāpanno cittavippayutto kāmarāgo saṅkhārakkhandhapariyāpanno  cittasampayuttoti āmantā saṅkhārakkhandho ekadeso cittasampayutto ekadeso cittavippayuttoti na hevaṃ vattabbe
saṅkhārakkhandho ekadeso cittasampayutto ekadeso cittavippayuttoti āmantā vedanākkhandho saññākkhandho ekadeso cittasampayutto ekadeso cittavippayuttoti na hevaṃ vattabbe
 paṭighānusayo mānānusayo diṭṭhānusayo vicikicchānusayo bhavarāgānusayo avijjānusayo cittavippayuttoti āmantā avijjā avijjogho avijjāyogo avijjānīvaraṇaṃ cittavippayuttanti na hevaṃ vattabbe avijjā  avijjogho avijjāyogo avijjānīvaraṇaṃ cittasampayuttanti āmantā avijjānusayo cittasampayuttoti na hevaṃ vattabbe
 avijjānusayo cittavippayuttoti āmantā katamakkhandhapariyāpannoti saṅkhārakkhandhapariyāpannoti saṅkhārakkhandho cittavippayuttoti na hevaṃ vattabbe  saṅkhārakkhandho cittavippayuttoti āmantā vedanākkhandho saññākkhandho cittavippayuttoti na hevaṃ vattabbe
avijjānusayo saṅkhārakkhandhapariyāpanno cittavippayuttoti āmantā avijjā saṅkhārakkhandhapariyāpannā cittavippayuttāti na hevaṃ vattabbe avijjā saṅkhārakkhandhapariyāpannā cittasampayuttāti āmantā avijjānusayo saṅkhārakkhandhapariyāpanno cittasampayuttoti na hevaṃ vattabbe
avijjānusayo  saṅkhārakkhandhapariyāpanno cittavippayutto avijjāsaṅkhārakkhandhapariyāpannā cittasampayuttāti āmantā saṅkhārakkhandho ekadeso cittasampayutto ekadeso cittavippayuttoti na hevaṃ vattabbe
saṅkhārakkhandho ekadeso cittasampayutto ekadeso cittavippayuttoti āmantā vedanākkhandho  saññākkhandho ekadeso cittasampayutto ekadeso cittavippayuttoti na  hevaṃ vattabbe
 na vattabbaṃ  anusayā cittavippayuttāti āmantā puthujjano kusalābyākate citte vattamāne sānusayoti vattabboti āmantā anusayā tena cittena sampayuttāti na hevaṃ vattabbe tena hi anusayā cittavippayuttāti puthujjano kusalābyākate citte vattamāne sarāgoti vattabboti āmantā rāgo tena cittena sampayuttoti na hevaṃ vattabbe tena hi rāgo cittavippayuttoti



 aññāṇe  vigate ñāṇavippayutte citte vattamāne na vattabbaṃ  ñāṇīti āmantā rāge vigate na vattabbaṃ  vītarāgoti na hevaṃ vattabbe aññāṇe vigate ñāṇavippayutte citte vattamāne na vattabbaṃ  ñāṇīti āmantā dose vigate mohe vigate kilese vigate na vattabbaṃ  nikkilesoti na hevaṃ vattabbe
rāge vigate vattabbaṃ  vītarāgoti āmantā aññāṇe vigate ñāṇavippayutte citte vattamāne vattabbaṃ  ñāṇīti na hevaṃ vattabbe dose  vigate mohe vigate kilese vigate vattabbaṃ  nikkilesoti āmantā aññāṇe vigate ñāṇavippayutte citte vattamāne vattabbaṃ  ñāṇīti na hevaṃ vattabbe
 aññāṇe  vigate ñāṇavippayutte citte vattamāne vattabbaṃ  ñāṇīti āmantā  atītena ñāṇena ñāṇī niruddhena vigatena paṭipassaddhena ñāṇena ñāṇīti na hevaṃ vattabbe



 ñāṇaṃ  cittavippayuttanti āmantā rūpaṃ nibbānaṃ cakkhāyatanaṃ phoṭṭhabbāyatananti na hevaṃ vattabbe ñāṇaṃ cittavippayuttanti āmantā paññā paññindriyaṃ paññābalaṃ sammādiṭṭhi dhammavicayasambojjhaṅgo cittavippayuttoti na hevaṃ vattabbe paññā paññindriyaṃ paññābalaṃ sammādiṭṭhi dhammavicayasambojjhaṅgo cittasampayuttoti āmantā ñāṇaṃ cittasampayuttanti na hevaṃ vattabbe
ñāṇaṃ cittavippayuttanti āmantā katamakkhandhapariyāpannanti  saṅkhārakkhandhapariyāpannanti saṅkhārakkhandho cittavippayuttoti na hevaṃ vattabbe saṅkhārakkhandho cittavippayuttoti āmantā vedanākkhandho saññākkhandho cittavippayuttoti na hevaṃ vattabbe ñāṇaṃ saṅkhārakkhandhapariyāpannaṃ cittavippayuttanti āmantā paññā saṅkhārakkhandhapariyāpannā cittavippayuttāti na hevaṃ vattabbe paññā saṅkhārakkhandhapariyāpannā cittasampayuttāti āmantā ñāṇaṃ saṅkhārakkhandhapariyāpannaṃ cittasampayuttanti na hevaṃ vattabbe ñāṇaṃ saṅkhārakkhandhapariyāpannaṃ cittavippayuttaṃ paññā saṅkhārakkhandhapariyāpannā  cittasampayuttāti āmantā saṅkhārakkhandho ekadeso cittasampayutto ekadeso cittavippayuttoti na hevaṃ vattabbe saṅkhārakkhandho ekadeso cittasampayutto ekadeso cittavippayuttoti āmantā vedanākkhandho saññākkhandho ekadeso cittasampayutto ekadeso cittavippayuttoti na hevaṃ vattabbe
 na  vattabbaṃ  ñāṇaṃ cittavippayuttanti āmantā arahā cakkhuviññāṇasamaṅgī ñāṇīti vattabboti āmantā ñāṇaṃ tena cittena sampayuttanti na  hevaṃ vattabbe tena hi ñāṇaṃ cittavippayuttanti
arahā  cakkhuviññāṇasamaṅgī paññavāti vattabboti  āmantā paññā tena cittena sampayuttāti na hevaṃ vattabbe tena hi paññā cittavippayuttāti



 idaṃ dukkhanti vācaṃ bhāsato idaṃ dukkhanti ñāṇaṃ pavattatīti āmantā ayaṃ dukkhasamudayoti vācaṃ bhāsato ayaṃ dukkhasamudayoti ñāṇaṃ pavattatīti na hevaṃ vattabbe idaṃ dukkhanti vācaṃ bhāsato idaṃ dukkhanti ñāṇaṃ pavattatīti āmantā ayaṃ dukkhanirodhoti vācaṃ bhāsato ayaṃ dukkhanirodhoti ñāṇaṃ pavattatīti na  hevaṃ vattabbe idaṃ dukkhanti vācaṃ bhāsato idaṃ dukkhanti ñāṇaṃ pavattatīti āmantā ayaṃ maggoti vācaṃ bhāsato ayaṃ maggoti ñāṇaṃ pavattatīti na hevaṃ vattabbe
ayaṃ samudayoti vācaṃ bhāsato na ca ayaṃ samudayoti ñāṇaṃ pavattatīti āmantā idaṃ dukkhanti vācaṃ bhāsato na ca idaṃ dukkhanti ñāṇaṃ pavattatīti na hevaṃ vattabbe ayaṃ  nirodhoti ayaṃ maggoti vācaṃ bhāsato na ca ayaṃ maggoti ñāṇaṃ pavattatīti āmantā idaṃ dukkhanti vācaṃ bhāsato na ca idaṃ dukkhanti ñāṇaṃ pavattatīti na hevaṃ vattabbe
 idaṃ  dukkhanti vācaṃ bhāsato idaṃ dukkhanti ñāṇaṃ pavattatīti āmantā rūpaṃ aniccanti vācaṃ bhāsato rūpaṃ aniccanti ñāṇaṃ pavattatīti na hevaṃ vattabbe idaṃ dukkhanti vācaṃ bhāsato idaṃ dukkhanti ñāṇaṃ pavattatīti āmantā vedanā saññā saṅkhārā viññāṇaṃ aniccanti vācaṃ bhāsato viññāṇaṃ aniccanti ñāṇaṃ pavattatīti na hevaṃ vattabbe
idaṃ  dukkhanti vācaṃ bhāsato idaṃ dukkhanti ñāṇaṃ pavattatīti āmantā rūpaṃ anattāti vācaṃ bhāsato rūpaṃ anattāti ñāṇaṃ pavattatīti na hevaṃ vattabbe idaṃ dukkhanti vācaṃ bhāsato idaṃ dukkhanti ñāṇaṃ pavattatīti āmantā vedanā  saññā saṅkhārā viññāṇaṃ anattāti vācaṃ bhāsato viññāṇaṃ anattāti ñāṇaṃ pavattatīti na hevaṃ vattabbe
rūpaṃ  aniccanti vācaṃ bhāsato na ca rūpaṃ aniccanti ñāṇaṃ pavattatīti āmantā idaṃ dukkhanti vācaṃ bhāsato na ca idaṃ dukkhanti ñāṇaṃ pavattatīti na hevaṃ vattabbe vedanā saññā saṅkhārā viññāṇaṃ aniccanti vācaṃ bhāsato na ca viññāṇaṃ aniccanti ñāṇaṃ pavattatīti āmantā idaṃ dukkhanti vācaṃ bhāsato na ca idaṃ dukkhanti ñāṇaṃ pavattatīti na hevaṃ vattabbe
rūpaṃ anattāti vācaṃ bhāsato na ca rūpaṃ anattāti ñāṇaṃ pavattatīti āmantā idaṃ dukkhanti vācaṃ bhāsato na ca idaṃ dukkhanti ñāṇaṃ pavattatīti na hevaṃ vattabbe  vedanā saññā saṅkhārā viññāṇaṃ anattāti vācaṃ bhāsato na ca viññāṇaṃ anattāti ñāṇaṃ pavattatīti āmantā idaṃ dukkhanti vācaṃ bhāsato na ca dukkhanti ñāṇaṃ pavattatīti na hevaṃ vattabbe
 idaṃ dukkhanti vācaṃ bhāsato idaṃ dukkhanti ñāṇaṃ pavattatīti āmantā iti  ca danti ca duti  ca khanti ca ñāṇaṃ pavattatīti na hevaṃ vattabbe



 iddhibalena  samannāgato kappaṃ tiṭṭheyyāti āmantā iddhimayiko so āyu iddhimayikā sā gati iddhimayiko so attabhāvappaṭilābhoti na hevaṃ vattabbe
iddhibalena  samannāgato kappaṃ tiṭṭheyyāti āmantā atītaṃ kappaṃ tiṭṭheyya anāgataṃ kappaṃ tiṭṭheyyāti na hevaṃ vattabbe iddhibalena samannāgato kappaṃ tiṭṭheyyāti āmantā dve kappe tiṭṭheyya tayo kappe tiṭṭheyya cattāro kappe tiṭṭheyyāti na hevaṃ vattabbe iddhibalena samannāgato kappaṃ tiṭṭheyyāti āmantā sati jīvite jīvitāvasese tiṭṭheyya asati jīvite jīvitāvasese tiṭṭheyyāti sati jīvite jīvitāvasese tiṭṭheyyāti hañci sati jīvite jīvitāvasese tiṭṭheyya no ca vata re vattabbe  iddhibalena samannāgato kappaṃ tiṭṭheyyāti asati jīvite jīvitāvasese tiṭṭheyyāti mato tiṭṭheyya kālaṅkato tiṭṭheyyāti na hevaṃ vattabbe
 iddhibalena samannāgato kappaṃ tiṭṭheyyāti āmantā uppanno phasso mā nirujjhīti labbhā iddhiyā paggahetunti na hevaṃ vattabbe uppannā vedanā uppannā saññā   uppannā cetanā uppannaṃ cittaṃ uppannā saddhā uppannaṃ vīriyaṃ uppannā sati uppanno samādhi   uppannā paññā mā nirujjhīti labbhā iddhiyā paggahetunti na hevaṃ vattabbe
iddhibalena samannāgato kappaṃ tiṭṭheyyāti āmantā rūpaṃ niccaṃ hotūti labbhā iddhiyā paggahetunti na hevaṃ vattabbe vedanā saññā saṅkhārā viññāṇaṃ niccaṃ hotūti labbhā iddhiyā paggahetunti na hevaṃ vattabbe
iddhibalena samannāgato kappaṃ tiṭṭheyyāti āmantā jātidhammā sattā mā jāyiṃsūti labbhā  iddhiyā paggahetunti na hevaṃ vattabbe jarādhammā sattā mā jīriṃsūti byādhidhammā sattā mā byādhiyiṃsūti maraṇadhammā sattā mā mīyiṃsūti labbhā iddhiyā paggahetunti na hevaṃ vattabbe
 na vattabbaṃ  iddhibalena samannāgato kappaṃ tiṭṭheyyāti āmantā nanu vuttaṃ bhagavatā  yassa kassaci ānanda cattāro iddhipādā bhāvitā bahulīkatā yānīkatā vatthukatā anuṭṭhitā paricitā susamāraddhā so ākaṅkhamāno kappaṃ vā tiṭṭheyya kappāvasesaṃ vāti  attheva  suttantoti āmantā tena hi iddhibalena samannāgato kappaṃ tiṭṭheyyāti
 iddhibalena  samannāgato kappaṃ tiṭṭheyyāti āmantā nanu vuttaṃ bhagavatā  catunnaṃ bhikkhave dhammānaṃ natthi koci pāṭibhogo samaṇo vā brāhmaṇo vā devo vā māro vā brahmā vā koci vā lokasmiṃ katamesaṃ catunnaṃ jarādhammo mā jīrīti natthi koci pāṭibhogo  samaṇo vā brāhmaṇo vā devo vā māro vā brahmā vā koci vā lokasmiṃ byādhidhammo mā byādhiyīti maraṇadhammo mā mīyīti yāni kho pana tāni pubbe katāni pāpakāni kammāni saṃkilesikāni ponobbhavikāni  sadarāni  dukkhavipākāni āyatiṃ jātijarāmaraṇiyāni tesaṃ vipāko mā nibbattīti natthi koci pāṭibhogo samaṇo vā brāhmaṇo vā devo vā māro vā brahmā vā koci vā lokasmiṃ imesaṃ kho bhikkhave catunnaṃ dhammānaṃ natthi koci pāṭibhogo samaṇo vā brāhmaṇo vā devo vā māro vā brahmā vā koci vā lokasminti  attheva suttantoti āmantā tena hi na vattabbaṃ  iddhibalena samannāgato kappaṃ tiṭṭheyyāti



 cittasantati  samādhīti āmantā atītā cittasantati samādhīti na hevaṃ vattabbe   cittasantati samādhīti āmantā anāgatā cittasantati samādhīti na hevaṃ vattabbe cittasantati samādhīti āmantā nanu atītaṃ niruddhaṃ anāgataṃ ajātanti āmantā hañci atītaṃ niruddhaṃ anāgataṃ ajātaṃ no ca vata re vattabbe  cittasantati samādhīti
 ekacittakkhaṇiko  samādhīti āmantā cakkhuviññāṇasamaṅgī samāpannoti na hevaṃ vattabbe sotaviññāṇasamaṅgī ghānaviññāṇasamaṅgī jivhāviññāṇasamaṅgī kāyaviññāṇasamaṅgī akusalacittasamaṅgī  rāgasahagatacittasamaṅgī dosasahagatacittasamaṅgī mohasahagatacittasamaṅgī anottappasahagatacittasamaṅgī samāpannoti na hevaṃ vattabbe
cittasantati samādhīti āmantā akusalacittasantati samādhīti na hevaṃ vattabbe rāgasahagatā dosasahagatā mohasahagatā anottappasahagatā cittasantati samādhīti na hevaṃ vattabbe
na vattabbaṃ  cittasantati samādhīti āmantā nanu vuttaṃ  bhagavatā  ahaṃ kho āvuso nigaṇṭhā pahomi aniñjamāno kāyena abhāsamāno vācaṃ satta rattindivāni  ekantasukhaṃ paṭisaṃvedī viharitunti  attheva suttantoti āmantā tena hi cittasantati samādhīti



 dhammaṭṭhitatā parinipphannāti āmantā tāya ṭhitatā parinipphannāti na hevaṃ vattabbe tāya ṭhitatā parinipphannāti āmantā tāya tāyeva natthi dukkhassantakiriyā  natthi vaṭṭupacchedo natthi anupādāparinibbānanti na hevaṃ vattabbe
rūpassa  ṭhitatā parinipphannāti āmantā tāya ṭhitatā parinipphannāti na hevaṃ vattabbe tāya ṭhitatā parinipphannāti āmantā tāya tāyeva natthi dukkhassantakiriyā natthi vaṭṭupacchedo natthi anupādāparinibbānanti na hevaṃ vattabbe
vedanāya  ṭhitatā saññāya ṭhitatā saṅkhārānaṃ ṭhitatā viññāṇassa ṭhitatā parinipphannāti āmantā tāya ṭhitatā parinipphannāti na hevaṃ vattabbe tāya ṭhitatā parinipphannāti āmantā tāya  tāyeva natthi dukkhassantakiriyā natthi vaṭṭupacchedo natthi anupādāparinibbānanti na hevaṃ vattabbe



 aniccatā parinipphannāti āmantā tāya aniccatāya aniccatā parinipphannāti na hevaṃ vattabbe tāya aniccatāya aniccatā parinipphannāti āmantā tāya tāyeva natthi dukkhassantakiriyā natthi vaṭṭupacchedo natthi anupādāparinibbānanti na hevaṃ vattabbe
jarā parinipphannāti āmantā tāya jarāya jarā parinipphannāti na  hevaṃ vattabbe tāya jarāya jarā parinipphannāti āmantā tāya tāyeva natthi dukkhassantakiriyā  natthi vaṭṭupacchedo natthi anupādāparinibbānanti na hevaṃ vattabbe
maraṇaṃ parinipphannanti āmantā tassa maraṇassa maraṇaṃ parinipphannanti na hevaṃ vattabbe tassa maraṇassa maraṇaṃ parinipphannanti āmantā tassa tasseva natthi dukkhassantakiriyā natthi vaṭṭupacchedo natthi anupādāparinibbānanti na  hevaṃ vattabbe
 rūpaṃ parinipphannaṃ rūpassa aniccatā atthīti āmantā aniccatā parinipphannā aniccatāya aniccatā atthīti na hevaṃ vattabbe rūpaṃ parinipphannaṃ rūpassa jarā atthīti āmantā jarā parinipphannā jarāya jarā atthīti na hevaṃ vattabbe
rūpaṃ parinipphannaṃ rūpassa bhedo atthi antaradhānaṃ atthīti āmantā maraṇaṃ parinipphannaṃ maraṇassa bhedo atthi antaradhānaṃ atthīti na hevaṃ vattabbe
vedanā  saññā saṅkhārā viññāṇaṃ parinipphannaṃ viññāṇassa aniccatā atthīti āmantā aniccatā parinipphannā aniccatāya aniccatā atthīti na hevaṃ vattabbe  viññāṇaṃ parinipphannaṃ viññāṇassa jarā atthīti āmantā jarā parinipphannā jarāya jarā atthīti na hevaṃ vattabbe
viññāṇaṃ  parinipphannaṃ viññāṇassa bhedo atthi antaradhānaṃ atthīti āmantā maraṇaṃ parinipphannaṃ maraṇassa bhedo atthi antaradhānaṃ atthīti na hevaṃ vattabbe


tassuddānaṃ 
anusayā  abyākatā ahetukā cittavippayuttā aññāṇe  vigate ñāṇī ñāṇaṃ cittavippayuttaṃ yattha sadde  ñāṇaṃ pavattati iddhibalena samannāgato kappaṃ tiṭṭheyya cittasantati samādhi dhammaṭṭhitatā aniccatāti
