

tiādikaṃ āyasmato sīhāsanadāyakattherassa apadānaṃ ayampi purimabuddhesu katādhikāro tattha tattha bhave puññāni upacinanto siddhatthassa bhagavato kāle vibhavasampanne saddhāsampanne ekasmiṃ kule nibbatto dharamāne bhagavati devaloke vasitvā nibbute bhagavati uppannattā viññutaṃ patto bhagavato sārīrikacetiyaṃ disvā aho me alābhā bhagavato dharamāne kāle asampattoti cintetvā cetiye cittaṃ pasādetvā somanassajāto sabbaratanamayaṃ devatānimmitasadisaṃ dhammāsane sīhāsanaṃ kāretvā jīvamānakabuddhassa  viya pūjesi tassupari gehampi dibbavimānamiva kāresi pādaṭṭhapanapādapīṭhampi kāresi evaṃ yāvajīvaṃ dīpadhūpapupphagandhādīhi anekavidhaṃ pūjaṃ katvā tato cuto devaloke nibbatto cha kāmasagge aparāparaṃ dibbasampattiṃ anubhavitvā manussesu cakkavattisampattiṃ  anekakkhattuṃ anubhavitvā saṅkhyātikkantaṃ padesarajjasampattiñca anubhavitvā kassapassa bhagavato sāsane pabbajitvā samaṇadhammaṃ katvā etthantare devamanussesu saṃsaranto  imasmiṃ buddhuppāde ekasmiṃ vibhavasampanne kule nibbattitvā viññutaṃ patto satthu dhammadesanaṃ sutvā paṭiladdhasaddho pabbajitvā laddhūpasampado kammaṭṭhānaṃ gahetvā ghaṭento vāyamanto nacirasseva arahattaṃ pāpuṇi
 evaṃ pattaarahattaphalo attano pubbakammaṃ saritvā somanassaṃ uppādetvā pubbacaritāpadānaṃ pakāsento tiādimāha tattha lokassa nātho padhānoti lokanātho lokattayasāmīti attho lokanāthe siddhatthamhi nibbuteti sambandho ti pāvacane piṭakattaye vitthārite patthaṭe pākaṭeti attho ti sikkhattayasaṅgahite buddhasāsane anekasatasahassakoṭikhīṇāsavasaṅkhātehi bahujanehi ñāte adhigateti attho
ti tadā ahaṃ buddhassa dharamānakāle asampatto nibbute tasmiṃ devalokā cavitvā manussalokaṃ upapanno tassa bhagavato sārīrikadhātucetiyaṃ disvā pasannacitto saddhāsampayuttamano sundaramano aho mamāgamanaṃ svāgamananti sañjātapasādabahumāno mayā nibbānādhigamāya ekaṃ puññaṃ kātuṃ vaṭṭatīti cintetvā bhagavato cetiyasamīpe bhagavantaṃ uddissa hiraññasuvaṇṇaratanādīhi alaṅkaritvāva sīhāsanaṃ akāsi tatra nisinnassa pādaṭṭhapanatthāya pādapīṭhañca kāresi sīhāsanassa atemanatthāya tassupari gharañca kāresi tena vuttaṃ  nti ti dharamānassa viya bhagavato sīhāsanaṃ mayā kataṃ tena cittappasādena nti tusitabhavane upapajjinti attho
ti tatrupapannassa devabhūtassa sato mayhaṃ sukataṃ puññena nibbattitaṃ pātubhūtaṃ āyāmena uccato catubbīsayojanaṃ  tiriyato catuddasayojanaṃ tāvadeva nibbattikkhaṇeyeva  ahosīti attho sesaṃ suviññeyyameva
ti ito kappato catunavute kappe yaṃ kammaṃ  akāsiṃ tadā tato paṭṭhāya puññabalena kañci duggatiṃ nābhijānāmi na anubhūtapubbā kāci duggatīti attho
ti ito kappato tesattatikappe ti indanāmakā tayo cakkavattirājāno ekasmiṃ kappe tīsu jātīsu indo nāma cakkavattī rājā ahosinti attho ti ito dvesattatikappe sumananāmakā tayo janā tikkhattuṃ cakkavattirājāno ahesuṃ
ti ito kappato anūnādhike sattatime kappe  varuṇo cakkavattīti evaṃnāmakā tayo  cakkaratanasampannā catudīpamhi issarā ahesunti attho sesaṃ suviññeyyamevāti


tiādikaṃ āyasmato ekatthambhadāyakatherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto siddhatthassa bhagavato kāle vanakammiko hutvā ekasmiṃ vibhavasampanne kule nibbatto tasmiṃ samaye sabbe saddhā pasannā upāsakā ekacchandā bhagavato upaṭṭhānasālaṃ karomāti dabbasambhāratthāya vanaṃ pavisitvā taṃ upāsakaṃ disvā amhākaṃ ekaṃ thambhaṃ dethāti yāciṃsu so taṃ pavattiṃ sutvā tumhe mā cintayitthāti te sabbe uyyojetvā ekaṃ sāramayaṃ thambhaṃ gahetvā satthu dassetvā tesaṃyeva adāsi so teneva somanassajāto tadeva mūlaṃ katvā aññāni dānādīni puññāni katvā tato cuto devaloke nibbatto aparāparaṃ chasu kāmāvacaresu dibbasampattiyo anubhavitvā manussesu ca aggacakkavattisampattiṃ anekavāraṃ anubhavitvā asaṅkhyeyyaṃ padesarajjasampattiñca anubhavitvā imasmiṃ buddhuppāde saddhāsampanne ekasmiṃ  kule nibbatto mātāpitūhi saddhiṃ bhagavato santike dhammaṃ sutvā paṭiladdhasaddho pabbajitvā laddhūpasampado kammaṭṭhānaṃ gahetvā manasikaronto nacirasseva arahā ahosi
 so  evaṃ pattaarahatto attano pubbakammaṃ saritvā somanassajāto pubbacaritāpadānaṃ pakāsento tiādimāha tattha siddhatthassa  bhagyasampannassa sammāsambuddhassa ti mahāupāsakasamūho  ahosīti attho nti buddhaṃ saraṇanti gatā bhajiṃsu jāniṃsu vā te upāsakā  buddhaguṇaṃ attano cittasantāne ṭhapentīti attho
ti sabbe samāgamma sannipatitvā mantetvā aññamaññaṃ saññāpetvā ekacchandā hutvā  upaṭṭhānasālaṃ satthuno atthāya  karontīti attho dabbasambhāresu ekatthambhaṃ alabhantā  mahāvane vicinantīti sambandho
ti ahaṃ te upāsake araññe disvāna  samūhaṃ  samīpaṃ gantvā  dasaṅgulisamodhānaṃ añjaliṃ sirasi katvā ahaṃ  upāsakasamūhaṃ tumhe imaṃ vanaṃ kimatthaṃ āgatatthāti  tasmiṃ kāle paripucchinti sambandho
 sīlavanto upāsakā  mayā puṭṭhā māḷaṃ mayaṃ kattukāmā hutvā ekatthambho amhehi na labbhatīti  visesena kathayiṃsūti sambandho
 mayhaṃ ekatthambhaṃ detha ahaṃ taṃ dassāmi satthuno santikaṃ ahaṃ thambhaṃ āharissāmi  bhavanto thambhaharaṇe  ussāharahitā bhavantūti sambandho
ti yaṃ yaṃ yoniṃ devattaṃ atha mānusaṃ upagacchāmīti attho bhummatthe vā upayogavacanaṃ yasmiṃ yasmiṃ devaloke vā manussaloke vāti attho sesaṃ uttānatthamevāti


tiādikaṃ āyasmato nandattherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto padumuttarassa bhagavato kāle haṃsavatīnagare ekasmiṃ kule nibbattitvā viññutaṃ patto bhagavato santike dhammaṃ suṇanto satthāraṃ ekaṃ bhikkhuṃ indriyesu guttadvārānaṃ aggaṭṭhāne ṭhapentaṃ disvā sayaṃ taṃ ṭhānantaraṃ patthento bhagavato bhikkhusaṅghassa ca pūjāsakkārabahulaṃ mahādānaṃ pavattetvā ahaṃ bhante anāgate tumhādisassa buddhassa evarūpo sāvako bhaveyyanti paṇidhānaṃ akāsi
so tato paṭṭhāya devamanussesu saṃsaranto atthadassissa bhagavato kāle dhammatāya nāma nadiyā mahanto kacchapo hutvā nibbatto ekadivasaṃ satthāraṃ nadiṃ tarituṃ tīre ṭhitaṃ disvā sayaṃ bhagavantaṃ tāretukāmo satthu pādamūle nipajji satthā tassa ajjhāsayaṃ ñatvā piṭṭhiṃ abhiruhi so haṭṭhatuṭṭho vegena sotaṃ chindanto sīghataraṃ paratīraṃ pāpesi bhagavā tassa anumodanaṃ vadanto bhāviniṃ sampattiṃ kathetvā pakkāmi
so tena puññakammena sugatīsuyeva saṃsaranto  imasmiṃ buddhuppāde kapilavatthusmiṃ suddhodanamahārājassa aggamahesiyā mahāpajāpatigotamiyā kucchimhi nibbatto tassa nāmaggahaṇadivase ñātisaṅghaṃ nandayanto jātoti tveva nāmaṃ akaṃsu tassa vayappattakāle bhagavā pavattitavaradhammacakko lokānuggahaṃ karonto anukkamena kapilavatthuṃ gantvā ñātisamāgame pokkharavassaṃ aṭṭhuppattiṃ katvā vessantarajātakaṃ (jā 2221655 ādayo) kathetvā dutiyadivase piṇḍāya paviṭṭho uttiṭṭhe nappamajjeyyāti (dha pa 168) gāthāya pitaraṃ sotāpattiphale patiṭṭhāpetvā nivesanaṃ gantvā dhammañcare sucaritanti (dha pa 169) gāthāya mahāpajāpatiṃ sotāpattiphale rājānaṃ sakadāgāmiphale patiṭṭhāpetvā tatiyadivase nandakumārassa abhisekagehapavesanaāvāhamaṅgalesu vattamānesu piṇḍāya pāvisi satthā nandakumārassa hatthe pattaṃ datvā maṅgalaṃ vatvā tassa hatthato pattaṃ aggahetvāva vihāraṃ gato  taṃ pattahatthaṃ vihāraṃ āgataṃ anicchamānaṃyeva pabbājetvā tathāpabbājitattāyeva anabhiratiyā pīḷitaṃ ñatvā upāyena tassa taṃ anabhiratiṃ vinodesi so yoniso paṭisaṅkhāya vipassanaṃ paṭṭhapetvā nacirasseva arahattaṃ pāpuṇi thero puna divase bhagavantaṃ upasaṅkamitvā evamāha  yaṃ me bhante bhagavā pāṭibhogo pañcannaṃ accharāsatānaṃ paṭilābhāya  kakuṭapādānaṃ muñcāmahaṃ bhante bhagavantaṃ etasmā paṭissavāti bhagavāpi yadeva te nanda anupādāya āsavehi cittaṃ vimuttaṃ tadāhaṃ mutto etasmā paṭissavāti āha athassa bhagavā savisesaṃ indriyesu guttadvārataṃ ñatvā taṃ guṇaṃ vibhāvento etadaggaṃ bhikkhave mama sāvakānaṃ bhikkhūnaṃ indriyesu guttadvārānaṃ yadidaṃ nandoti (a ni 1219 230) indriyesu guttadvārabhāvena naṃ etadagge ṭhapesi thero hi indriyāsaṃvaraṃ nissāya imaṃ vippakāraṃ patto tamahaṃ suṭṭhu niggaṇhissāmīti ussāhajāto balavahirottappo tattha ca katādhikārattā indriyasaṃvare ukkaṃsapāramiṃ agamāsi
 evaṃ so etadaggaṭṭhānaṃ patvā attano pubbakammaṃ saritvā somanassappatto pubbacaritāpadānaṃ pakāsento tiādimāha nti khomaraṭṭhe jātaṃ vatthaṃ bhagavati cittappasādena gāravabahumānena mayā paramasukhumaṃ khomavatthaṃ dinnanti attho ti  sayameva bhūtassa jātassa ariyāya jātiyā nibbattassa ti mahante sīlasamādhipaññāvimuttivimuttiñāṇadassanakkhandhe esi gavesīti mahesi tassa mahesino sayambhussa cīvaratthāya khomavatthaṃ mayā dinnanti sambandho
ti ettha nti sāmyatthe upayogavacanaṃ tassa vatthadāyakassa me dānaphalaṃ visesena akāsi kathesi buddhoti attho ti padumuttaranāmako jalaruttamanāyakotipi pāṭho tassa jalamānānaṃ devabrahmānaṃ uttamanāyako padhānoti attho ti iminā vatthadānassa nissandena tvaṃ anāgate  suvaṇṇavaṇṇo bhavissasi
ti dibbamanussasaṅkhātā dve sampattiyo anubhavitvā ti kusalāvayavehi kusalakoṭṭhāsehi codito pesito tvaṃ iminā puññena satthu kulaṃ pasavāhīti pesito viyāti attho gotamassa bhagavato kaniṭṭho tvaṃ bhavissasīti byākāsīti sambandho
ti kilesakāmehi ratto allīno kāyasukhacittasukhānubhavanasabhāvo ti vatthukāmesu gedhasaṅkhātāya taṇhāya āyuto yojitoti attho nti yasmā kāmesu gedhito  tasmā  tvaṃ attano bhātukena gotamabuddhena codito pabbajjāya uyyojito tassa santike pabbajissasīti sambandho
ti tasmiṃ gotamassa bhagavato sāsane tvaṃ pabbajitvā  mūlabhūtena puññasambhārena  bhāvanāyaṃ niyojito  sakalāsave  jānitvā pajahitvā anāmayo niddukkho  adassanaṃ pāpessasi apaṇṇattikabhāvaṃ gamissasīti attho
ti ito kappato pubbe satakappādhike sahassame kappamhi ceḷanāmakā cattāro cakkavattirājāno ahesunti attho ti kappasahassāni saṭṭhi ca atikkamitvā heṭṭhā ekasmiṃ kappe cattāro janā upaceḷā nāma cakkavattirājāno catūsu jātīsu ahesunti attho
ti pañcakappādhike sahassame kappamhi ceḷā nāma cattāro janā cakkavattirājāno sattahi ratanehi sampannā samaṅgībhūtā jambudīpaaparagoyānauttarakurupubbavidehadīpasaṅkhāte  padhānā visuṃ ahesunti attho sesaṃ vuttanayamevāti


tiādikaṃ āyasmato cūḷapanthakattherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto padumuttarassa bhagavato kāle yadettha aṭṭhuppattivasena vattabbaṃ taṃ aṭṭhakanipāte mahāpanthakavatthusmiṃ (theragā 510 ādayo) vuttameva ayaṃ pana viseso  mahāpanthakatthero arahattaṃ patvā phalasamāpattisukhena vītināmento cintesi  kathaṃ nu kho sakkā cūḷapanthakampi imasmiṃ sukhe patiṭṭhāpetunti so attano ayyakaṃ dhanaseṭṭhiṃ upasaṅkamitvā āha  sace mahāseṭṭhi  anujānātha ahaṃ cūḷapanthakaṃ pabbājeyyanti pabbājetha bhanteti thero taṃ pabbājesi so dasasu sīlesu patiṭṭhito bhātu santike 
padumaṃ yathā kokanadaṃ sugandhaṃ pāto siyā phullamavītagandhaṃ
aṅgīrasaṃ passa virocamānaṃ tapantamādiccamivantalikkheti (saṃ ni 1123 a ni 5195) 
gāthaṃ uggaṇhanto catūhi māsehi uggahetuṃ nāsakkhi gahitampi hadaye na tiṭṭhati atha naṃ mahāpanthako cūḷapanthaka tvaṃ imasmiṃ sāsane abhabbo catūhi māsehi ekaṃ gāthampi gahetuṃ na sakkosi pabbajitakiccaṃ pana tvaṃ kathaṃ matthakaṃ pāpessasi nikkhama itoti so therena paṇāmiko dvārakoṭṭhakasamīpe rodamāno aṭṭhāsi
tena ca samayena satthā jīvakambavane viharati atha jīvako purisaṃ pesesi  gaccha pañcahi bhikkhusatehi saddhiṃ satthāraṃ nimantehīti tena ca samayena āyasmā mahāpanthako bhattuddesako hoti so pañcannaṃ bhikkhusatānaṃ bhikkhaṃ paṭicchathāti vutto cūḷapanthakaṃ ṭhapetvā sesānaṃ paṭicchāmīti āha taṃ sutvā cūḷapanthako bhiyyosomattāya domanassappatto ahosi satthā tassa cittakkhedaṃ ñatvā cūḷapanthako mayā katena upāyena bujjhissatīti  tassa avidūraṭṭhāne attānaṃ dassetvā kiṃ panthaka rodasīti pucchi bhātā maṃ bhante paṇāmetīti āha panthaka mā cintayi mama sāsane  tuyhaṃ pabbajjā ehi imaṃ gahetvā rajoharaṇaṃ rajoharaṇanti manasi karohīti iddhiyā suddhaṃ coḷakkhaṇḍaṃ abhisaṅkharitvā adāsi so satthārā dinnaṃ coḷakkhaṇḍaṃ rajoharaṇaṃ rajoharaṇanti hatthena parimajjanto nisīdi tassa taṃ parimajjantassa kiliṭṭhadhātukaṃ jātaṃ puna parimajjantassa ukkhaliparipuñchanasadisaṃ jātaṃ so ñāṇaparipākattā evaṃ cintesi  idaṃ coḷakkhaṇḍaṃ pakatiyā parisuddhaṃ imaṃ upādiṇṇakasarīraṃ nissāya kiliṭṭhaṃ aññathā jātaṃ tasmā aniccaṃ yathāpetaṃ evaṃ cittampīti khayavayaṃ paṭṭhapetvā tasmiṃyeva nimitte jhānāni nibbattetvā jhānapādakaṃ katvā vipassanaṃ paṭṭhapetvā saha paṭisambhidāhi arahattaṃ pāpuṇi arahattapattassevassa tepiṭakaṃ pañcābhiññā ca āgamiṃsu
satthā ekūnehi pañcabhikkhusatehi saddhiṃ gantvā jīvakassa nivesane paññatte āsane nisīdi cūḷapanthako pana attano bhikkhāya appaṭicchitattā eva na gato jīvako yāguṃ dātuṃ  ārabhi satthā hatthena pattaṃ pidahi kasmā bhante na gaṇhathāti vutte vihāre eko bhikkhu atthi jīvakāti so purisaṃ pesesi  gaccha bhaṇe vihāre nisinnaṃ ayyaṃ gahetvā ehīti cūḷapanthakattheropi rūpena kiriyāya ca ekampi ekena asadisaṃ bhikkhusahassaṃ nimminitvā nisīdi so puriso vihāre bhikkhūnaṃ bahubhāvaṃ disvā gantvā jīvakassa kathesi  imasmā bhikkhusaṅghā vihāre bhikkhusaṅgho bahutaro pakkositabbaṃ ayyaṃ na jānāmīti jīvako satthāraṃ pucchi  ko nāmo bhante vihāre nisinno bhikkhūti cūḷapanthako nāma jīvakāti gaccha bhaṇe cūḷapanthako nāma kataroti pucchitvā taṃ ānehīti so vihāraṃ gantvā cūḷapanthako nāma kataro bhanteti pucchi ahaṃ cūḷapanthako ahaṃ cūḷapanthakoti ekappahārena bhikkhusahassampi kathesi so punāgantvā taṃ pavattiṃ jīvakassa ārocesi jīvako paṭividdhasaccattā iddhimā maññe ayyoti nayato ñatvā gaccha bhaṇe paṭhamaṃ kathentaṃ ayyameva tumhe satthā pakkosatīti vatvā cīvarakaṇṇe gaṇhāhīti āha so vihāraṃ gantvā tathā akāsi tāvadeva nimmitabhikkhū antaradhāyiṃsu so theraṃ gahetvā agamāsi
satthā  tasmiṃ khaṇe yāguñca khajjakādibhedañca paṭiggaṇhi katabhattakicco bhagavā āyasmantaṃ cūḷapanthakaṃ āṇāpesi anumodanaṃ karohīti so pabhinnapaṭisambhido sineruṃ gahetvā  mahāsamuddaṃ manthento viya tepiṭakaṃ buddhavacanaṃ saṅkhobhento satthu ajjhāsayaṃ gaṇhanto anumodanaṃ akāsi dasabale bhattakiccaṃ katvā vihāraṃ gate dhammasabhāyaṃ kathā udapādi aho buddhānaṃ ānubhāvo yatra hi nāma cattāro māse ekagāthaṃ gahetuṃ asakkontampi lahukena khaṇeneva evaṃ mahiddhikaṃ akaṃsūti tathā hi jīvakassa nivesane nisinno bhagavā evaṃ cūḷapanthakassa cittaṃ samāhitaṃ vīthipaṭipannā vipassanāti ñatvā yathānisinnoyeva attānaṃ dassetvā panthaka nevāyaṃ pilotikā kiliṭṭhā rajānukiṇṇā ito pana aññopi ariyassa vinaye saṃkileso rajoti dassento 
rāgo rajo na ca pana reṇu vuccati rāgassetaṃ adhivacanaṃ rajoti
etaṃ rajaṃ vippajahitvā bhikkhavo viharanti te vigatarajassa sāsane
doso rajo vigatarajassa sāsane
moho  rajo vigatarajassa sāsaneti (mahāni 209 cūḷani udayamāṇavapucchāniddesa 74) 
imā tisso gāthāyo abhāsi gāthāpariyosāne cūḷapanthako sahapaṭisambhidāhi arahattaṃ pāpuṇīti satthā tesaṃ bhikkhūnaṃ kathāsallāpaṃ sutvā āgantvā buddhāsane nisīditvā kiṃ vadetha bhikkhaveti pucchitvā imaṃ nāma bhanteti vutte bhikkhave cūḷapanthakena idāni mayhaṃ ovāde ṭhatvā lokuttharadāyajjaṃ laddhaṃ pubbe pana lokiyadāyajjaṃ laddhanti vatvā tehi yācito cūḷaseṭṭhijātakaṃ (jā 114) kathesi aparabhāge naṃ satthā ariyagaṇaparivuto dhammāsane nisinno manomayaṃ kāyaṃ abhinimminantānaṃ bhikkhūnaṃ cetovivaṭṭakusalānañca aggaṭṭhāne ṭhapesi
 evaṃ so pattaetadaggaṭṭhāno attano pubbakammaṃ saritvā pītisomanassavasena pubbacaritāpadānaṃ pakāsento tiādimāha tattha purimapadadvayaṃ vuttatthameva ti so padumuttaro nāma satthā gaṇamhā mahatā bhikkhusamūhato vūpakaṭṭho visuṃ bhūto vivekaṃ upagato  mama tāpasakāle  himālayapabbatasamīpe  vāsaṃ kappesi catūhi iriyāpathehi vihāsīti attho
ti yadā so bhagavā himavantaṃ upagantvā vasi tadā ahampi himavantasamīpe kataassame  samantato kāyacittapīḷāsaṅkhātā parissayā samanti etthāti ti laddhanāme araññāvāse vasāmīti sambandho nti aciraṃ āgataṃ mahāvīriyavantaṃ  padhānaṃ taṃ bhagavantaṃ upesinti sambandho āgatakkhaṇeyeva upāgaminti attho
ti evaṃ upagacchanto ca padumuppalapupphādīhi chāditaṃ pupphamayaṃ chattaṃ gahetvā  narānaṃ seṭṭhaṃ bhagavantaṃ chādento  samīpaṃ gatosmīti attho nti rūpāvacarasamādhijjhānaṃ samāpajjantaṃ appetvā nisinnassa antarāyaṃ ahaṃ akāsinti sambandho
ti taṃ susajjitaṃ pupphacchattaṃ dvīhi hatthehi ukkhipitvā ahaṃ  bhagavato adāsinti sambandho ti taṃ mayā dinnaṃ pupphacchattaṃ padumuttaro bhagavā sampaṭicchi sādaraṃ sādiyīti attho
ti ekekasmiṃ padumapupphe satasatapattānaṃ vasena satapattehi padumapupphehi chāditaṃ pupphacchattaṃ pakārena ādarena gahetvā tāpaso mama adāsīti attho ti taṃ tāpasaṃ ahaṃ kittayissāmi pākaṭaṃ karissāmīti attho mama  bhāsamānassa vacanaṃ suṇotha manasi karotha
ti iminā pupphacchattadānena pañcavīsativāre tāvatiṃsabhavane sakko hutvā devarajjaṃ karissatīti sambandho ti catuttiṃsativāre manussaloke cakkavattī rājā bhavissati
nti manussayoniādīsu yaṃ yaṃ jātiṃ  gacchati upapajjati tattha tattha yoniyaṃ  suññaṭṭhāne  nisinnaṃ ṭhitaṃ vā padumaṃ  upari chādayissatīti attho
ti tena bhagavato sakalapiṭakattaye pakāsite dīpite  manussajātiṃ  upapajjissati ti manena jhānacittena nibbattoti manomayo yathā cittaṃ pavattati tathā kāyaṃ pavatteti cittagatikaṃ karotīti  attho tamhi manomaye kāyamhi so tāpaso cūḷapanthako nāma hutvā uttamo aggo bhavissatīti attho sesaṃ heṭṭhā vuttattā uttānattā ca suviññeyyameva
nti ahaṃ bhagavato nimmitacoḷakaṃ parimajjanto kokanadaṃ padumaṃ sarinti attho ti tasmiṃ kokanade padume mayhaṃ cittaṃ adhimucci allīno tato ahaṃ arahattaṃ pāpuṇinti sambandho
 ahaṃ manomayesu cittagatikesu kāyesu  sabbesu  pariyosānaṃ  pattoti sambandho sesaṃ vuttanayamevāti


tiādikaṃ āyasmato pilindavacchattherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto padumuttarassa bhagavato kāle haṃsavatīnagare mahābhogakule nibbatto heṭṭhā vuttanayena satthu santike dhammaṃ suṇanto satthāraṃ ekaṃ bhikkhuṃ devatānaṃ piyamanāpabhāvena aggaṭṭhāne ṭhapentaṃ disvā taṃ ṭhānantaraṃ patthetvā yāvajīvaṃ kusalaṃ katvā tato cuto devamanussesu saṃsaranto sumedhassa bhagavato kāle kulagehe nibbatto parinibbute bhagavati tassa thūpaṃ pūjetvā saṅghassa mahādānaṃ pavattetvā tato cavitvā devamanussesu ubhayasampattiyo  anubhavitvā anuppanne buddhe cakkavattī rājā hutvā mahājanaṃ pañcasīlesu patiṭṭhāpetvā saggaparāyanaṃ akāsi so anuppanneyeva amhākaṃ bhagavati sāvatthiyaṃ brāhmaṇakule nibbatti tissa nāmaṃ akaṃsu ti gottaṃ so aparabhāge ti paññāyittha saṃsāre pana saṃvegabahulatāya paribbājakapabbajjaṃ pabbajitvā cūḷagandhāraṃ nāma vijjaṃ sādhetvā tāya vijjāya ākāsacārī paracittavidū ca hutvā rājagahe lābhaggayasaggapatto paṭivasati
atha amhākaṃ bhagavā abhisambuddho hutvā anukkamena rājagahaṃ upagato tato paṭṭhāya buddhānubhāvena tassa sā vijjā na sampajjati attano kiccaṃ na sādheti so cintesi  sutaṃ kho panetaṃ ācariyapācariyānaṃ bhāsamānānaṃ yattha mahāgandhāravijjā dharati  tattha cūḷagandhāravijjā na sampajjatīti samaṇassa pana gotamassa āgatakālato paṭṭhāya nāyaṃ mama vijjā sampajjati nissaṃsayaṃ samaṇo gotamo mahāgandhāravijjaṃ jānāti yaṃnūnāhaṃ taṃ payirupāsitvā tassa santike taṃ vijjaṃ pariyāpuṇeyyanti so bhagavantaṃ upasaṅkamitvā etadavoca  ahaṃ mahāsamaṇa tava santike ekaṃ vijjaṃ pariyāpuṇitukāmo okāsaṃ me karohīti tena hi mama santike pabbajāhīti āha so vijjāya parikammaṃ pabbajjāti maññamāno pabbaji tassa bhagavā dhammaṃ kathetvā caritānukūlaṃ kammaṭṭhānaṃ adāsi so upanissayasampannatāya nacirasseva vipassanaṃ paṭṭhapetvā arahattaṃ pāpuṇi
 yā pana purimajātiyaṃ tassovāde ṭhatvā sagge nibbattā devatā tā kataññutaṃ nissāya tasmiṃ sañjātabahumānā sāyaṃ pātaṃ theraṃ payirupāsitvā gacchanti tasmā naṃ bhagavā devatānaṃ ativiya piyamanāpabhāvena aggabhāve ṭhapesi etadaggaṃ bhikkhave mama sāvakānaṃ bhikkhūnaṃ  devatānaṃ piyamanāpānaṃ yadidaṃ pilindavacchoti (a ni 1209 215) evaṃ so pattaaggaṭṭhāno attano pubbakammaṃ anussaritvā pītisomanassavasena pubbacaritāpadānaṃ pakāsento tiādimāha
tattha  kāmarūpārūpalokassa nātho padhānoti  medhā vuccanti sabbaññutaññāṇaanāvaraṇañāṇādayo sundarā pasaṭṭhā vā medhā yassa so  aggo ca so puggalo cāti  tasmiṃ sumedhe lokanāyake aggapuggale khandhaparinibbānena nibbute satīti sambandho ti saddhāya pasāditacitto somanassena sundaramano ahaṃ tassa sumedhassa bhagavato  cetiyapūjaṃ akāsinti attho
ti tasmiṃ samāgame ye ca khīṇāsavā pahīnakilesā  chahi abhiññāhi samannāgatā  mahantehi iddhīhi samannāgatā santi  sabbe khīṇāsave ahaṃ tattha  suṭṭhu ādarena ānetvā  sakalasaṅghassa dātabbabhattaṃ  tesaṃ bhojesinti attho
ti tadā mama saṅghabhattadānakāle sumedhassa bhagavato nāmena sumedho nāma upaṭṭhākasāvako ahu ahosīti attho so sāvako mayhaṃ pūjāsakkāraṃ  anumodito ānisaṃsaṃ kathesīti attho
ti tena thūpapūjākaraṇavasena uppannena  cittappasādena devaloke dibbavimānaṃ  upagato asmīti attho tattha nibbattomhīti vuttaṃ hoti ti tasmiṃ vimāne cha asītisahassāni devaccharāyo  mayhaṃ cittaṃ  ramāpesunti sambandho
ti  accharāyo  dibbehi rūpādivatthukāmehi upaṭṭhahantiyo mamaṃ eva anuvattanti mama vacanaṃ anukaronti  niccakālanti attho sesaṃ suviññeyyamevāti


tiādikaṃ āyasmato rāhulattherassa apadānaṃ ayampi āyasmā purimajinavaresu katādhikāro tattha tattha bhave vivaṭṭūpanissayāni puññāni upacinanto padumuttarassa bhagavato kāle kulagehe nibbatto viññutaṃ patvā satthu dhammadesanaṃ suṇanto satthāraṃ ekaṃ bhikkhuṃ sikkhākāmānaṃ aggaṭṭhāne ṭhapentaṃ disvā sayampi taṃ ṭhānantaraṃ patthento senāsanavisodhanavijjotanādikaṃ uḷāraṃ puññaṃ katvā paṇidhānaṃ akāsi so tato cavitvā devamanussesu saṃsaranto ubhayasampattiyo anubhavitvā imasmiṃ buddhuppāde amhākaṃ bodhisattaṃ paṭicca yasodharāya deviyā kucchimhi nibbattitvā ti laddhanāmo mahatā khattiyaparivārena vaḍḍhi tassa pabbajjāvidhānaṃ khandhake (mahāva 105) āgatameva so pabbajitvā satthu santike anekehi suttapadehi suladdhovādo paripakkañāṇo vipassanaṃ ussukkāpetvā arahattaṃ pāpuṇi arahā pana hutvā attano paṭipattiṃ paccavekkhitvā aññaṃ byākaronto 
ubhayeneva sampanno rāhulabhaddoti maṃ vidū
yañcamhi putto buddhassa yañca dhammesu cakkhumā
yañca me āsavā khīṇā yañca natthi punabbhavo
arahā dakkhiṇeyyomhi tevijjo amataddaso
kāmandhā jālapacchannā taṇhāchadanachāditā
pamattabandhunā bandhā macchāva kuminā mukhe
taṃ kāmaṃ ahamujjhitvā chetvā mārassa bandhanaṃ
samūlaṃ taṇhamabbuyha sītibhūtosmi nibbutoti (theragā 295-298)
catasso gāthā abhāsi tattha ti jātisampadā paṭipattisampadāti ubhayasampattiyāpi sampanno samannāgato ti rāhulabhaddoti maṃ sabrahmacārino  sañjānanti tassa hi jātasāsanaṃ sutvā bodhisattena rāhu jāto bandhanaṃ jātanti vuttavacanaṃ upādāya suddhodanamahārājā rāhuloti nāmaṃ  gaṇhi tattha ādito pitarā vuttapariyāyameva gahetvā āha  rāhulabhaddoti maṃ vidūti ti pasaṃsāvacanameva aparabhāge satthā taṃ sikkhākāmabhāvena aggaṭṭhāne ṭhapesi etadaggaṃ bhikkhave mama sāvakānaṃ bhikkhūnaṃ sikkhākāmānaṃ yadidaṃ rāhuloti (a ni 1209)
 evaṃ so pattaetadaggaṭṭhāno attano pubbakammaṃ saritvā somanassajāto pubbacaritāpadānaṃ pakāsento tiādimāha ti pasādaṃ somanassaṃ janetīti pāsādo uparūpari ṭhitā satta bhūmiyo yasmiṃ pāsāde soyaṃ sattabhūmi tasmiṃ sattabhūmimhi pāsāde nti ādāsatalaṃ nipphādetvā lokajeṭṭhassa bhagavato tādino ahaṃ santharaṃ adāsiṃ santharitvā pūjesinti attho
ti arahantasahassehi parikiṇṇo parivuto  dvipadānaṃ indo sāmi narāsabho mahāmuni gandhakuṭiṃ tehi saha  pāvisīti attho
nti taṃ gandhakuṭiṃ sobhayamāno devānaṃ devo  narānaṃ āsabho  jeṭṭho satthā bhikkhusaṅghamajjhe nisīditvā imā byākaraṇagāthāyo  kathesīti sambandho
ti yena upāsakena ayaṃ pāsādasaṅkhātā seyyā jotitā pabhāsitā pajjalitā  kaṃsalohamayaṃ ādāsatalaṃ iva suṭṭhu samaṃ katvā santhatā  upāsakaṃ  pākaṭaṃ karissāmīti attho sesaṃ suviññeyyameva
ti yaṃ yena kāraṇena tādī iṭṭhāniṭṭhesu akampiyasabhāvattā tādī  gharāvāse  allīnabhāvaṃ  pāpuṇi  kāraṇaṃ aṭṭhānaṃ akāraṇanti attho
ti gharāvāsato nikkhamitvā taṃ tiṇadalamiva pariccajitvā  susikkhito pabbajissati ti suddhodanamahārājena pesitaṃ  kumārassa jātasāsanaṃ sutvā pitarā siddhatthena rāhu jāto bandhanaṃ jātanti vuttanāmattā rāhulo nāmāti attho yathā candasūriyānaṃ vimānapabhāya kiliṭṭhakaraṇena rāhu asurindo upeti gacchati evamevāyaṃ mama abhinikkhamanapabbajjādīnaṃ antarāyaṃ karontoriva jātoti adhippāyena rāhu jātoti āhāti daṭṭhabbaṃ ti so tādiso upanissayasampanno vipassanāyaṃ yuttappayutto arahā khīṇāsavo bhavissatīti attho
ti aṇḍaṃ bījaṃ rakkhamānā kikī sakuṇī iva appamatto sīlaṃ rakkheyya nti vālaṃ rakkhamānā kaṇḍakesu vāle laggante bhindanabhayena anākaḍḍhitvā maramānā cāmarī viya jīvitampi pariccajitvā sīlaṃ abhinditvā rakkheyya ti nepakkaṃ vuccati paññā tena nepakkena samannāgato nipako khaṇḍachiddādibhāvaṃ apāpetvā rakkhaṇato sīlasampanno bhavissatīti evaṃ so bhagavā byākaraṇamakāsi so evaṃ pattaarahattaphalo ekadivasaṃ vivekaṭṭhāne nisinno somanassavasena tiādimāha taṃ suviññeyyamevāti


ntiādikaṃ āyasmato upasenavaṅgantaputtattherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto padumuttarassa bhagavato kāle haṃsavatīnagare kulagehe nibbattitvā vayappatto satthu santikaṃ gantvā dhammaṃ suṇanto satthāraṃ ekaṃ bhikkhuṃ samantapāsādikānaṃ aggaṭṭhāne ṭhapentaṃ disvā satthu adhikārakammaṃ katvā taṃ ṭhānantaraṃ patthetvā yāvajīvaṃ kusalaṃ katvā  devamanussesu saṃsaranto imasmiṃ buddhuppāde nālakagāme rūpasārī brāhmaṇiyā kucchimhi nibbatti tissa nāmaṃ ahosi so vayappatto tayo vede uggaṇhitvā satthu santike dhammaṃ sutvā paṭiladdhasaddho pabbajitvā upasampadāya ekavassiko ariyagabbhaṃ vaḍḍhemīti ekaṃ kulaputtaṃ attano santike upasampādetvā tena saddhiṃ satthu santikaṃ gato satthārā cassa tassa avassikassa bhikkhuno saddhivihārikabhāvaṃ sutvā atilahuṃ kho tvaṃ moghapurisa bāhullāya āvattoti (mahāva 75) garahito idānāhaṃ yadi parisaṃ nissāya satthārā garahito parisaṃyeva pana nissāya  satthu  pasādaṃ karissāmīti vipassanāya kammaṃ karonto nacirasseva arahattaṃ pāpuṇi arahā pana hutvā sayampi sabbe dhutaṅgadhamme samādāya vattati aññepi tadatthāya samādapesi tena naṃ bhagavā samantapāsādikānaṃ aggaṭṭhāne ṭhapesi so aparena samayena kosambiyaṃ kalahe uppanne bhikkhusaṅghe ca dvidhābhūte ekena bhikkhunā taṃ kalahaṃ parivajjitukāmena etarahi kho kalaho uppanno bhikkhusaṅgho ca dvidhābhūto kathaṃ nu kho mayā paṭipajjitabbanti puṭṭho vivekavāsato paṭṭhāya tassa paṭipattiṃ kathesi evaṃ thero tassa bhikkhuno ovādadānāpadesena attano tathā paṭipannabhāvaṃ dīpento aññaṃ byākāsi
 so evaṃ pattaetadaggaṭṭhāno attano pubbakammaṃ saritvā somanassavasena pubbacaritāpadānaṃ pakāsento ntiādimāha nti purato bhāraṃ namitaṃ onamitanti pabbhāraṃ vivekakāmaṃ vanamajjhe sayaṃjātapabbatapabbhāre nisinnaṃ  bhagavantaṃ ahaṃ  samīpaṃ gatoti attho
ti tathā upagacchanto tasmiṃ padese supupphitaṃ kaṇikāraṃ disvā ti tasmiṃ tathāgatassa diṭṭhakāle taṃ pupphaṃ vaṇṭe vaṇṭasmiṃ chetvāna chinditvāna ti tena pupphena chattaṃ chādetvā nti pabbhāre nisinnassa buddhassa muddhani akāsinti attho
nti tasmiṃyeva nisinnassa bhagavato piṇḍapātaṃ pakārena adāsiṃ bhojesinti attho nti sundarabhojanasaṅkhātaṃ paramannaṃ uttamāhāraṃ ti tasmiṃ vivekaṭṭhāne buddhena saha navame aṭṭha  samitapāpe khīṇāsavabhikkhū bhojesinti attho
ti yaṃ gotamasammāsambuddhaṃ  pathavisamānaṃ paññaṃ  sundaraṃ sabbaññutādipaññavantaṃ sumedho iti sundarapañño iti vadanti paṇḍitā ito kappato satasahasse kappe eso gotamo sammāsambuddho bhavissatīti sambandho sesaṃ suviññeyyamevāti


tiādikaṃ āyasmato raṭṭhapālattherassa apadānaṃ ayampāyasmā purimabuddhesu katādhikāro tattha tattha bhave vivaṭṭūpanissayāni puññāni upacinanto padumuttarassa bhagavato uppattito puretarameva haṃsavatīnagare gahapatimahāsālakule nibbattitvā vayappatto pitu accayena gharāvāse patiṭṭhito ratanakoṭṭhāgārakammikena dassitaṃ aparimāṇaṃ vaṃsānugataṃ dhanaṃ disvā imaṃ ettakaṃ dhanarāsiṃ mayhaṃ pituayyakapayyakādayo attanā saddhiṃ gahetvā gantuṃ nāsakkhiṃsu mayā pana gahetvā gantuṃ vaṭṭatīti cintetvā kapaṇaddhikādīnaṃ mahādānaṃ adāsi so abhiññālābhiṃ ekaṃ tāpasaṃ upasaṅkamitvā tena devalokādhipacce niyojito yāvajīvaṃ puññāni katvā tato cuto devaloke nibbattitvā dibbasampattiṃ anubhavanto tattha yāvatāyukaṃ ṭhatvā tato cuto manussaloke bhinnaṃ raṭṭhaṃ sandhāretuṃ samatthassa kulassa ekaputtako hutvā nibbatti tena samayena padumuttaro bhagavā loke uppajjitvā pavattitavaradhammacakko veneyyasatte nibbānamahānagarasaṅkhātaṃ khemantabhūmiṃ sampāpesi atha so kulaputto anukkamena viññutaṃ patto ekadivasaṃ upāsakehi saddhiṃ vihāraṃ gantvā satthāraṃ dhammaṃ desentaṃ disvā pasannacitto parisapariyante nisīdi
tena  kho pana samayena satthā ekaṃ bhikkhuṃ saddhāpabbajitānaṃ aggaṭṭhāne ṭhapesi so taṃ disvā pasannamānaso satasahassabhikkhuparivutassa bhagavato sattāhaṃ mahādānaṃ datvā taṃ ṭhānaṃ patthesi satthā anantarāyena samijjhanabhāvaṃ disvā ayaṃ anāgate gotamassa nāma sammāsambuddhassa sāsane saddhāpabbajitānaṃ aggo bhavissatīti byākāsi so satthāraṃ bhikkhusaṅghañca vanditvā uṭṭhāyāsanā pakkāmi so yāvatāyukaṃ puññāni katvā tato cavitvā devamanussesu saṃsaranto ito dvenavute kappe phussassa bhagavato kāle satthu vemātikesu tīsu rājaputtesu satthāraṃ upaṭṭhahantesu tesaṃ puññakiriyāsu sahāyakiccaṃ akāsi evaṃ tattha tattha bhave bahuṃ kusalaṃ upacinitvā sugatīsuyeva saṃsaranto imasmiṃ buddhuppāde kururaṭṭhe thullakoṭṭhikanigame raṭṭhapālaseṭṭhino gehe nibbatti tassa bhinnaṃ raṭṭhaṃ sandhāretuṃ samatthakule nibbattattā ti vaṃsānugatameva nāmaṃ ahosi so mahatā parivārena vaḍḍhanto anukkamena yobbanappatto mātāpitūhi patirūpena dārena saṃyojito mahante  ca yase patiṭṭhāpito dibbasampattisadisasampattiṃ paccanubhoti
atha  bhagavā kururaṭṭhe janapadacārikaṃ caranto thullakoṭṭhikaṃ anupāpuṇi taṃ sutvā raṭṭhapālo kulaputto satthāraṃ upasaṅkamitvā satthu santike dhammaṃ sutvā paṭiladdhasaddho pabbajitukāmo sattāhaṃ bhattacchedaṃ katvā kicchena kasirena mātāpitaro anujānāpetvā satthāraṃ upasaṅkamitvā pabbajjaṃ yācitvā satthu āṇattiyā aññatarassa santike pabbajitvā yonisomanasikārena kammaṃ karonto vipassanaṃ vaḍḍhetvā arahattaṃ pāpuṇi arahattaṃ pana patvā satthāraṃ anujānāpetvā mātāpitaro passituṃ thullakoṭṭhikaṃ gantvā tattha sapadānaṃ piṇḍāya caranto pitu nivesane ābhidosikaṃ kummāsaṃ labhitvā taṃ amataṃ viya paribhuñjanto pitarā nimantito svātanāya adhivāsetvā dutiyadivase pitu nivesane piṇḍapātaṃ paribhuñjitvā alaṅkatapaṭiyatte itthāgārajane upagantvā kīdisā nāma tā ayyaputta accharāyo yāsaṃ tvaṃ hetu brahmacariyaṃ carasītiādīni (ma ni 2301) vatvā palobhanakammaṃ kātuṃ āraddhe tassādhippāyaṃ viparivattetvā aniccatādipaṭisaṃyuttaṃ dhammaṃ kathento 
passa  cittakataṃ bimbaṃ arukāyaṃ samussitaṃ
āturaṃ bahusaṅkappaṃ yassa natthi dhuvaṃ ṭhiti
passa cittakataṃ rūpaṃ maṇinā kuṇḍalena ca
aṭṭhiṃ tacena onaddhaṃ saha vatthehi sobhati
alattakakatā pādā mukhaṃ cuṇṇakamakkhitaṃ
alaṃ bālassa mohāya no ca pāragavesino
aṭṭhāpadakatā kesā nettā añjanamakkhitā
alaṃ bālassa mohāya no ca pāragavesino
añjanīva navā cittā pūtikāyo alaṅkato
alaṃ bālassa mohāya no ca pāragavesino
odahi  migavo pāsaṃ nāsadā vāguraṃ migo
bhutvā nivāpaṃ gacchāma kandante migabandhake
chinno  pāso migavassa nāsadā vāguraṃ migo
bhutvā nivāpaṃ gacchāma socante migaluddaketi (ma ni 2302 theragā 769-775)
imā gāthāyo abhāsi imā gāthā vatvā vehāsaṃ abbhuggantvā rañño korabyassa migājinavanuyyāne maṅgalasilāpaṭṭe nisīdi therassa kira pitā sattasu dvārakoṭṭhakesu aggaḷaṃ dāpetvā malle āṇāpesi nikkhamituṃ mā detha kāsāyāni apanetvā setakāni nivāsāpethāti tasmā thero ākāsena agamāsi atha rājā korabyo therassa tattha nisinnabhāvaṃ sutvā taṃ upasaṅkamitvā sammodanīyaṃ kathaṃ sāraṇīyaṃ vītisāretvā idha bho raṭṭhapāla pabbajanto byādhipārijuññaṃ vā jarābhogañātipārijuññaṃ vā patto pabbajati tvaṃ pana kiñcipi pārijuññaṃ anupagato eva kasmā pabbajasīti pucchi athassa thero upaniyyati loko addhuvo atāṇo loko anabhissaro asaraṇo loko sabbaṃ pahāya gamanīyaṃ ūno loko atitto taṇhādāsoti (ma ni 2305) imesaṃ catunnaṃ dhammuddesānaṃ attanā viditabhāvaṃ kathetvā tassā desanāya anugītiṃ kathento 
passāmi  loke sadhane manusse laddhāna vittaṃ na dadanti mohā
luddhā dhanaṃ sannicayaṃ karonti bhiyyova kāme abhipatthayanti
rājā pasayhappathaviṃ vijetvā sasāgarantaṃ mahimāvasanto
oraṃ samuddassa atittarūpo pāraṃ samuddassapi patthayetha
rājā ca aññe ca bahū manussā avītataṇhā maraṇaṃ upenti
ūnāva hutvāna jahanti dehaṃ kāmehi lokamhi na hatthi titti
kandanti  naṃ ñātī pakiriya kese aho vatā no amarāti cāhu
vatthena naṃ pārutaṃ nīharitvā citaṃ samodhāya tato ḍahanti
so ḍayhati sūlehi tujjamāno ekena vatthena pahāya bhoge
na mīyamānassa bhavanti tāṇā ñātī ca mittā atha vā sahāyā
dāyādakā  tassa dhanaṃ haranti satto pana gacchati yena kammaṃ
na mīyamānaṃ dhanamanveti kiñci puttā ca dārā ca dhanañca raṭṭhaṃ
na dīghamāyuṃ labhate dhanena na cāpi vittena jaraṃ vihanti
appaṃ hidaṃ jīvitamāhu dhīrā asassataṃ vippariṇāmadhammaṃ
aḍḍhā  daliddā ca phusanti phassaṃ bālo ca dhīro ca tatheva phuṭṭho
bālo hi bālyā vadhitova seti dhīro ca no vedhati phassaphuṭṭho
tasmā hi paññāva dhanena seyyā yāya vosānamidhādhigacchati
abyositattā hi bhavābhavesu pāpāni kammāni karoti mohā
upeti gabbhañca parañca lokaṃ saṃsāramāpajjaparamparāya
tassappapañño abhisaddahanto upeti gabbhañca parañca lokaṃ
coro  yathā sandhimukhe gahīto sakammunā haññati pāpadhammo
evaṃ pajā pecca paramhi loke sakammunā haññati pāpadhammo
kāmā hi citrā madhurā manoramā virūparūpena mathenti cittaṃ
ādīnavaṃ kāmaguṇesu disvā tasmā ahaṃ pabbajitomhi rāja
dumapphalānīva patanti māṇavā daharā ca vuḍḍhā ca sarīrabhedā
etampi disvāna pabbajitomhi rāja apaṇṇakaṃ sāmaññameva seyyo
saddhāyāhaṃ pabbajito upeto jinasāsane
avañjhā mayhaṃ pabbajjā anaṇo bhuñjāmi bhojanaṃ
kāme ādittato disvā jātarūpāni satthato
gabbhāvokkantito dukkhaṃ nirayesu mahabbhayaṃ
etamādīnavaṃ  ñatvā saṃvegaṃ alabhiṃ tadā
sohaṃ viddho tadā santo sampatto āsavakkhayaṃ
pariciṇṇo mayā satthā kataṃ buddhassa sāsanaṃ
ohito garuko bhāro bhavanetti samūhatā
yassatthāya pabbajito agārasmānagāriyaṃ
so me attho anuppatto sabbasaṃyojanakkhayoti (theragā 776-793) 
imā gāthā avoca evaṃ thero rañño korabyassa dhammaṃ desetvā satthu santikameva gato satthā ca aparabhāge ariyagaṇamajjhe nisinno theraṃ saddhāpabbajitānaṃ aggaṭṭhāne ṭhapesi
 evaṃ  so thero pattaetadaggaṭṭhāno pubbakammaṃ saritvā somanassajāto pubbacaritāpadānaṃ pakāsento tiādimāha ti tassa bhagavato rūpakāye pasīditvā varo uttamo seṭṭho  rathīsāsadisadanto urūḷhavā bhāravaho rājāraho vā ti hatthikkhandhe ussāpitasetacchattena upasevito sobhamāno punapi kiṃ visiṭṭho varanāgo  hatthālaṅkārasahito  buddhappamukhassa bhikkhusaṅghassa vasanatthāya ārāmaṃ vihāraṃ  kāresiṃ
ti tasmiṃ kārāpite vihārabbhantare catupaññāsasahassāni pāsādāni ca ahaṃ akārayiṃ kāresinti attho ti sabbaparikkhārasahitaṃ mahoghasadisaṃ mahādānaṃ sajjetvā  munino niyyādesinti attho
ti caturāsaṅkhyeyyasatasahassesu kappesu abbocchinnaussāhasaṅkhātena vīriyena mahāvīro  sayameva bhūto jāto laddhasabbaññutaññāṇo aggo seṭṭho puggalo  vihārānumodanaṃ akāsi ti sakalānantāparimāṇe devamanusse hāsayanto santuṭṭhe  amatanibbānapaṭisaṃyuttaṃ catusaccadhammadesanaṃ  pakāsesi vivari vibhaji uttānī akāsīti attho
ti taṃ mayhaṃ katapuññaṃ balaṃ visesena pākaṭaṃ akāsi ti jale jātaṃ jalajaṃ padumaṃ padumuttaranāmakoti attho jalanuttamanāyakotipi pāṭho tattha attano pabhāya jalantīti jalanā candimasūriyadevabrahmāno tesaṃ jalanānaṃ uttamoti jalanuttamo sabbasattānaṃ nāyako uttamoti nāyako sambhāravante satte nibbānaṃ neti pāpetīti vā nāyako jalanuttamo ca so nāyako cāti ti bhikkhusaṅghassa majjhe nisinno  pākaṭaṃ katvā kathesīti attho sesaṃ uttānatthamevāti


tiādikaṃ āyasmato sopākattherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto siddhatthassa bhagavato  kāle aññatarassa kuṭumbikassa putto hutvā nibbatti ekadivasaṃ satthāraṃ disvā bījapūraphalāni satthu upanesi paribhuñji bhagavā tassānukampaṃ upādāya so bhikkhu satthari saṅghe ca abhippasanno salākabhattaṃ paṭṭhapetvā saṅghuddesavasena tiṇṇaṃ bhikkhūnaṃ yāvatāyukaṃ khīrabhattaṃ adāsi so tehi puññehi aparāparaṃ devamanussesu sampattiyo anubhavanto ekadā manussayoniyaṃ nibbatto ekassa paccekabuddhassa khīrabhattaṃ adāsi
evaṃ tattha tattha puññāni katvā sugatīsuyeva paribbhamanto imasmiṃ buddhuppāde purimakammanissandena sāvatthiyaṃ aññatarāya duggatitthiyā kucchimhi paṭisandhiṃ gaṇhi sā taṃ dasamāse kucchinā pariharitvā paripakke gabbhe vijāyanakāle vijāyituṃ asakkontī mucchaṃ āpajjitvā bahuvelaṃ matā viya nipajji ñātakā matāti saññāya susānaṃ netvā citakaṃ āropetvā  devatānubhāvena vātavuṭṭhiyā uṭṭhitāya aggiṃ adatvā pakkamiṃsu dārako pacchimabhavikattā devatānubhāveneva arogo hutvā mātukucchito nikkhami mātā pana kālamakāsi devatā manussarūpenupagamma taṃ gahetvā susānagopakassa gehe ṭhapetvā katipāhaṃ kālaṃ patirūpena āhārena posesi tato paraṃ susānagopako attano puttaṃ katvā vaḍḍhesi so  tathā vaḍḍhento tassa puttena suppiyena nāma dārakena saddhiṃ kīḷanto vicari tassa susāne jātasaṃvaḍḍhabhāvato ti samaññā ahosi
athekadivasaṃ sattavassikaṃ taṃ bhagavā paccūsavelāyaṃ ñāṇajālaṃ pattharitvā veneyyabandhave olokento ñāṇajālassa antogataṃ disvā susānaṭṭhānaṃ agamāsi dārako pubbahetunā codiyamāno pasannamānaso satthāraṃ upasaṅkamitvā vanditvā aṭṭhāsi satthā tassa dhammaṃ kathesi so dhammaṃ sutvā pabbajjaṃ yācitvā pitarā anuññātosīti vutto pitaraṃ satthu santikaṃ ānesi tassa pitā satthāraṃ vanditvā imaṃ dārakaṃ pabbājetha bhanteti anujāni taṃ pabbājetvā bhagavā mettābhāvanāya niyojesi so mettākammaṭṭhānaṃ gahetvā susāne viharanto nacirasseva mettājhānaṃ pādakaṃ katvā vipassanaṃ vaḍḍhetvā arahattaṃ sacchākāsi arahā hutvāpi aññesaṃ sosānikabhikkhūnaṃ mettābhāvanāvidhiṃ dassento nti (theragā 33) gāthaṃ abhāsi idaṃ  vuttaṃ hoti  yathā ekaputtake piye manāpe mātā pitā ca kusalī ekantahitesī bhaveyya evaṃ puratthimādibhedāsu sabbāsu disāsu kāmabhavādibhedesu vā sabbesu bhavesu daharādibhedāsu sabbāsu avatthāsupi ṭhitesu sabbesu sattesu ekantahitesitāya kusalī bhaveyya mitto udāsino paccatthikoti sīmaṃ akatvā sīmāya sambhedavasena sabbattha ekarasaṃ mettaṃ bhāveyyāti imaṃ pana gāthaṃ vatvā sace tumhe āyasmanto evaṃ mettaṃ bhāveyyātha ye te bhagavatā sukhaṃ supatītiādinā (a ni 1115 pari 331 mi pa 446) ekādasa mettānisaṃsā ca vuttā ekaṃsena tesaṃ bhāgino bhavathāti ovādaṃ adāsi
 evaṃ  so pattaphalādhigamo attano katapuññaṃ paccavekkhitvā sañjātasomanasso pubbacaritāpadānaṃ dassento tiādimāha tattha nti silāpabbatassa vivekaṭṭhānaṃ taṃ pabbajitānurūpattā iṭṭhakapākāraṃ katvā dvārakavāṭaṃ yojetvā bhikkhūnaṃ vasanatthāya adāsi pakārena bharo patthetabboti pabbhāro taṃ sodhayantassa mama santikaṃ siddhattho nāma bhagavā  pāpuṇi
ti evaṃ mama santikaṃ āgataṃ disvā  iṭṭhāniṭṭhesu akampiyasabhāvattā tādiguṇayuttassa  buddhassa  tiṇapaṇṇādisantharaṃ kaṭṭhattharaṃ  niṭṭhāpetvā  pupphamayaṃ āsanaṃ ahaṃ adāsiṃ
ti tasmiṃ paññatte pupphāsane nisīditvā lokanāyako siddhattho bhagavā ti mayhaṃ gatiṃ āyatiṃ uppattiṭṭhānaṃ aññāya jānitvā  aniccabhāvaṃ  kathesi
ti vata ekantena saṅkhārā paccayehi samecca samāgantvā karīyamānā sabbe sappaccayadhammā hutvā abhāvaṭṭhena aniccā ti uppajjitvā vinassanasabhāvā  pātubhavitvā ete saṅkhārā  vinassantīti attho ti tesaṃ saṅkhārānaṃ visesena upasamo sukho tesaṃ vūpasamakaraṃ nibbānameva ekantasukhanti attho
ti sabbadhammajānanako bhagavā lokānaṃ jeṭṭho vuḍḍho narānaṃ āsabho padhāno vīro idaṃ aniccapaṭisaṃyuttaṃ  dhammadesanaṃ  kathetvā  ākāse haṃsarājā iva  ākāsaṃ abbhuggamīti sambandho
 attano laddhiṃ khantiṃ ruciṃ ajjhāsayaṃ  pahāya nti anicce aniccanti pavattasaññaṃ ahaṃ bhāvayiṃ vaḍḍhesiṃ manasi akāsiṃ nti tattha tissaṃ jātiyaṃ tato jātito ahaṃ kālaṃ kato mato
ti manussasampattidibbasampattisaṅkhātā dve sampattiyo anubhavitvā ti purāṇakusalamūlena mūlabhūtena kusalena vā codito sañcodito ti pariyosāne bhave sampatte pāpuṇite nti sakaṃ pacitabhattaṃ sapākaṃ yoniṃ upāgamiṃ yassa kulassa attano pacitabhattaṃ aññehi abhuñjanīyaṃ tasmiṃ caṇḍālakule nibbattosmīti attho atha vā sā vuccati sunakho sunakhocchiṭṭhabhattabhuñjanakacaṇḍālakule jātoti attho sesaṃ uttānatthamevāti


tiādikaṃ āyasmato sumaṅgalattherassa apadānaṃ ayampāyasmā purimabuddhesu katādhikāro tattha tattha bhave vivaṭṭūpanissayāni puññāni upacinanto piyadassissa bhagavato kāle rukkhadevatā hutvā nibbatti so ekadivasaṃ satthāraṃ nhatvā ekacīvaraṃ ṭhitaṃ disvā somanassappatto apphoṭesi so tena puññena devamanussesu saṃsaranto imasmiṃ buddhuppāde sāvatthiyā avidūre aññatarasmiṃ gāmake tādisena kammanissandena daliddakule nibbatti tassa ti nāmaṃ ahosi so vayappatto khujjakāsitanaṅgalakuddālaparikkhāro hutvā kasiyā jīvikaṃ kappesi so ekadivasaṃ raññā pasenadinā kosalena bhagavato bhikkhusaṅghassa ca mahādāne pavattiyamāne dānūpakaraṇāni gahetvā āgacchantehi manussehi saddhiṃ dadhighaṭaṃ gahetvā āgato bhikkhūnaṃ sakkārasammānaṃ disvā ime samaṇā sakyaputtiyā sukhumavatthanivatthā subhojanāni bhuñjitvā nivātesu senāsanesu viharanti yaṃnūnāhampi pabbajeyyanti cintetvā aññataraṃ mahātheraṃ upasaṅkamitvā attano pabbajādhippāyaṃ nivedesi so taṃ karuṇāyanto pabbājetvā kammaṭṭhānaṃ  ācikkhi so araññe  viharanto ekakavihāre nibbinno ukkaṇṭhito hutvā vibbhamitukāmo ñātigāmaṃ gacchanto antarāmagge kacchaṃ bandhitvā khettaṃ kasante kiliṭṭhavatthanivatthe samantato rajokiṇṇasarīre vātātapena sussante khettaṃ kassake manusse disvā mahantaṃ vatime sattā jīvikanimittaṃ dukkhaṃ paccanubhavantīti saṃvegaṃ paṭilabhi ñāṇassa paripākagatattā cassa yathāgahitaṃ kammaṭṭhānaṃ upaṭṭhāsi so aññataraṃ rukkhamūlaṃ upagantvā vivekaṃ labhitvā yonisomanasikaronto vipassanaṃ vaḍḍhetvā maggapaṭipāṭiyā arahattaṃ pāpuṇi
 evaṃ so pattaarahattaphalo attano pubbakammaṃ saritvā somanassavasena pubbacaritāpadānaṃ pakāsento ntiādimāha tattha nti annapānādianekavidhaṃ pūjāsakkārūpakaraṇaṃ ti yajitukāmo dānaṃ dātukāmo ahaṃ nti āhāraṃ paṭiyādetvā nipphādetvā ti paṭiggāhake suddhapabbajite pariyesanto ti parisuddhapaṇḍarapulinatalābhirāme vipule māḷake ṭhito
ntiādīsu  mahāparivāraṃ  sakalasattalokaṃ  visesena netāraṃ nibbānasampāpakaṃ  sayameva bhūtaṃ anācariyakaṃ  seṭṭhapuggalaṃ bhagavantaṃ bhagyavantādiguṇayuttaṃ  nīlapītādipabhāsampannaṃ sāvakehi  parivāritaṃ  sūriyamiva  sobhamānaṃ  vīthiyaṃ paṭipannakaṃ gacchantaṃ piyadassiṃ nāma  addasinti sambandho ti bandhañjalipuṭaṃ sirasi katvā  attano cittaṃ  itthambhūtassa bhagavato guṇe pasādesiṃ pasannamakāsinti attho nti cittena pavāresiṃ ti mahito pūjāraho muni bhagavā mama nivesanaṃ āgacchatu
ti mayhaṃ cittasaṅkappaṃ ñatvā  sattaloke  uttaravirahito satthā  arahantasahassehi  parivuto  mayhaṃ gehadvāraṃ  sampāpuṇi
 tassa sampattassa satthuno evaṃ namakkāramakāsiṃ  purisānaṃ ājañña seṭṭha mama namakkāro  tuyhaṃ  bhavatu  purisānaṃ uttama adhikaguṇavisiṭṭha  tuyhaṃ mama namakkāro atthu  pasādajanakaṃ mama nivesanaṃ  abhiruhitvā  uttamāsane nisīdatanti āyācinti attho
ti sayaṃ dvārattayena danto tathā dantāhi bhikkhubhikkhunīupāsakaupāsikāsaṅkhātāhi catūhi parisāhi parivārito ti sayaṃ tiṇṇo saṃsārato uttiṇṇo nikkhanto tārayataṃ tārayantānaṃ visiṭṭhapuggalānaṃ varo uttamo bhagavā mamārādhanena pāsādaṃ abhiruhitvā  uttamāsane  nisajjaṃ kappesi
ti attano gehe yaṃ āmisaṃ  sampāditaṃ rāsikataṃ atthi nti buddhassa buddhappamukhassa saṅghassa taṃ āmisaṃ pādāsiṃ pa-kārena ādarena vā adāsinti attho ti attano dvīhi hatthehi passannacitto gahetvā pādāsinti attho
 pasāditamanasaṅkappo sumano sundaramano  jātavedo uppannasomanasso  sirasi ṭhapitaañjalipuṭo  seṭṭhassa buddhassa paṇāmaṃ karomīti attho ti paṭividdhacatusaccassa satthuno uḷāratā mahantabhāvo aho acchariyanti attho
nti payirupāsantānaṃ  bhuñjantānaṃ aṭṭhannaṃ ariyapuggalānaṃ antare  arahantova bahūti attho ti eso ākāsacaraṇaummujjananimujjanādiānubhāvo tuyheva tuyhaṃ eva ānubhāvo nāññesaṃ nti taṃ itthambhūtaṃ tuvaṃ saraṇaṃ tāṇaṃ leṇaṃ parāyananti upemi gacchāmi jānāmi vāti attho
 lokajeṭṭho  narāsabho piyadassī bhagavā bhikkhusaṅghamajjhe nisīditvā imā byākaraṇagāthā abhāsatha kathesīti attho sesaṃ suviññeyyamevāti


