

 samathakkhandhake ti ettha -saddūpapado -saddo tosanavisiṭṭhe avabodhane vattatīti āha ti

nti pañcimānīti etaṃ desanāmattaṃ sativepullappattassa khīṇāsavassa dātabbo vinayo  amūḷhassa dātabbo vinayo  paṭiññātena karaṇaṃ 
ti taṃsadisatāya tabbohāroti dasseti yathā esa brahmadattoti

ntiādīsu ti vivādassa mūlāni ti kujjhanalakkhaṇena kodhena samannāgato ti veraappaṭinissaggalakkhaṇena upanāhena samannāgato ti  gāravavirahito ti appatissayo anīcavutti ettha pana yo bhikkhu satthari dharamāne tīsu kālesu upaṭṭhānaṃ na yāti satthari anupāhane caṅkamante saupāhano caṅkamati nīce caṅkame caṅkamante ucce caṅkamati heṭṭhā vasante upari vasati satthu dassanaṭṭhāne ubho aṃse pārupati chattaṃ dhāreti upāhanaṃ dhāreti nahāyati uccāraṃ vā passāvaṃ vā karoti parinibbute  vā pana cetiyaṃ vandituṃ na gacchati cetiyassa paññāyanaṭṭhāne satthudassanaṭṭhāne vuttaṃ sabbaṃ karoti aññehi ca bhikkhūhi kasmā evaṃ karosi na idaṃ vaṭṭati sammāsambuddhassa nāma lajjituṃ vaṭṭatīti vutte tuṇhī hohi buddho buddhoti vadasi kiṃ buddho nāmāti bhaṇati ayaṃ  nāma
yo  pana dhammasavane saṅghuṭṭhe sakkaccaṃ na gacchati sakkaccaṃ dhammaṃ na suṇāti niddāyati vā sallapanto vā nisīdati sakkaccaṃ na gaṇhāti na vāceti kiṃ dhamme agāravaṃ karosīti vutte tuṇhī hohi dhammo dhammoti vadasi kiṃ dhammo nāmāti vadati ayaṃ  nāma yo pana therena bhikkhunā anajjhiṭṭho dhammaṃ deseti uddisati pañhaṃ katheti vuḍḍhe bhikkhū ghaṭṭento gacchati tiṭṭhati nisīdati dussapallatthikaṃ vā hatthapallatthikaṃ vā karoti saṅghamajjhe ubho aṃse pārupati chattupāhanaṃ dhāreti bhikkhusaṅghassa lajjituṃ vaṭṭatīti vuttepi tuṇhī hohi saṅgho saṅghoti vadasi kiṃ saṅgho migasaṅgho ajasaṅghotiādīni vadati ayaṃ  nāma ekabhikkhusmimpi hi agārave kate saṅghe katoyeva hoti tisso sikkhā pana apūrayamāno  nāma
nti  ekasmiṃ vihāre dvinnaṃ bhikkhūnaṃ uppannavivādo kathaṃ devamanussānaṃ ahitāya dukkhāya saṃvattati kosambakakkhandhake viya hi dvīsu bhikkhūsu vivādaṃ āpannesu tasmiṃ vihāre tesaṃ antevāsikā vivadanti tesaṃ ovādaṃ gaṇhanto bhikkhunisaṅgho vivadati tato tesaṃ upaṭṭhākā vivadanti atha manussānaṃ ārakkhadevatā dve koṭṭhāsā honti tattha dhammavādīnaṃ ārakkhadevatā dhammavādiniyo honti adhammavādīnaṃ adhammavādiniyo tato ārakkhadevatānaṃ mittā bhummadevatā bhijjanti evaṃ paramparāya yāva brahmalokā ṭhapetvā ariyasāvake sabbe devamanussā dve koṭṭhāsā honti dhammavādīhi pana adhammavādinova bahutarā honti tato yaṃ bahukehi gahitaṃ taṃ tacchanti dhammaṃ vissajjetvā bahutarā adhammaṃ gaṇhanti te adhammaṃ purakkhatvā viharantā apāyesu nibbattanti evaṃ ekasmiṃ vihāre dvinnaṃ bhikkhūnaṃ uppanno vivādo bahūnaṃ ahitāya dukkhāya hoti ti attani vā attano parisāya vā ti parasmiṃ vā parassa parisāya vā ti āyatiṃ anuppādāya
ti  paresaṃ guṇamakkhanalakkhaṇena makkhena samannāgato ti yugaggāhalakkhaṇena paḷāsena samannāgato ti parasakkārādīnaṃ issāyanalakkhaṇāya  issāya samannāgato ti āvāsamacchariyādīhi samannāgato ti kerāṭiko ti katapāpapaṭicchādako ti asantasambhāvanicchako dussīlo ti natthikavādī ahetukavādī akiriyavādī ti sayaṃ diṭṭhameva parāmasati gaṇhāti ti daḷhaggāhī ti na sakkā hoti gahitaṃ nissajjāpetuṃ ettha ca tiādinā puggalādhiṭṭhānanayena kodhūpanāhādayo akusaladhammā vivādamūlānīti dassitāni tathā tiādinā lobhadosamohā tiādinā ca alobhādayo vivādamūlānīti dassitāni
ti paṃsupisācako viya jhāmakhāṇuvaṇṇo ti vijātamātuyāpi amanāpadassano ti lakuṇḍako ti ekakkhikāṇo vā ubhayakkhikāṇo vā ti ekahatthakuṇī vā ubhayahatthakuṇī vā ti ekapādakhañjo vā ubhayapādakhañjo vā ti hatapakkho pīṭhasappī
nti vivādādhikaraṇaṃ kiṃ kusalaṃ akusalaṃ udāhu abyākatanti pucchati ntiādi vissajjanaṃ esa nayo sesesupi vivadanti etenāti ti āha ti kathaṃ pana so cittuppādo adhikaraṇaṃ nāmāti āha nti samathehi sametabbatāya adhikaraṇanti attho vivādahetubhūtassa hi cittuppādassa vūpasamena tappabhavassa saddassapi vūpasamo hotīti cittuppādassa samathehi adhikaraṇīyatā pariyāyo sambhavati
nti ayaṃ vikappo paññattivajjaṃyeva sandhāya vutto na lokavajjanti dassetuṃ tiādimāha kasmā panettha sandhāyabhāsitavasena attho veditabboti āha tiādi ti ettha -saddena bhūtagāmapātabyatādipaññattivajjaṃ sikkhāpadaṃ  saṅgaṇhāti yo vinaye apakataññutāya vattasīsena sammuñjaniādinā pathavīkhaṇanādīni karoti tadā tassuppannacittaṃ sandhāya vuttaṃ ti ti ca vattasīsena karontassapi imaṃ pathaviṃ khaṇāmītiādinā vītikkamajānanavasena  pavattattā taṃ kusalacittaṃ āpattādhikaraṇaṃ kusalacittaṃ āpattiyā kāraṇaṃ hotīti attho na hi vītikkamaṃ ajānantassa pathavīkhaṇanādīsu āpatti sambhavati ti tasmiṃ kusalacitte āpattibhāvena gahite satīti adhippāyo ti yasmā kusalacitte āpattibhāvena gahite sati natthi āpattādhikaraṇaṃ kusalanti na sakkā vattuṃ tasmā nti āpattādhikaraṇaṃ siyā akusalaṃ siyā abyākataṃ natthi āpattādhikaraṇaṃ kusalanti idaṃ āpattisamuṭṭhāpakabhāvena aṅgappahonakaṃ āpattiyā kāraṇabhūtaṃ cittaṃ sandhāya na vuttaṃ kiṃ pana sandhāya vuttanti āha tiādi bhikkhumhi kammaṭṭhānagatacittena nipanne niddāyante vā mātugāmo ce seyyaṃ kappeti tasmiṃ khaṇe seyyākārena vattamānarūpameva āpatti na kusalādivasappavattaṃ cittanti āha   ti tasmiñhi khaṇe uṭṭhātabbe jāte anuṭṭhānato tadākārapavatto rūpakkhandhova āpatti
āpattiṃ āpajjanto kusalacitto vā āpajjati akusalābyākatacitto vāti vacanato kusalampi āpattādhikaraṇaṃ siyāti ce na yo hi āpattiṃ āpajjatīti vuccati so tīsu cittesu aññataracittasamaṅgī hutvā āpajjati na aññathāti dassanatthaṃ tiādi vuttaṃ ayañhettha attho  pathavīkhaṇanādīsu kusalacittakkhaṇe vītikkamādivasena pavattarūpasambhavato kusalacitto vā tathāpavattarūpasaṅkhātaṃ abyākatāpattiṃ āpajjati tathā abyākatacitto vā abyākatarūpasaṅkhātaṃ abyākatāpattiṃ āpajjati pāṇātipātādiṃ akusalacitto vā akusalāpattiṃ āpajjati rūpaṃ panettha abbohārikaṃ supinante ca pāṇātipātādiṃ karonto sahaseyyādivasena āpajjitabbāpattiṃ āpajjanto akusalacitto abyākatāpattiṃ āpajjatīti
ti eḷakalomaṃ gahetvā kammaṭṭhānamanasikārena tiyojanaṃ atikkamantassa paññattiṃ ajānitvā padaso dhammaṃ vācentassa ca āpajjitabbāpattiyā kusalacittaṃ āpajjeyya nti tasmiṃ vijjamānampi kusalacittaṃ āpattiyā aṅgaṃ na hoti sayaṃ āpatti na hotīti attho nti calitānaṃ pavattānañca calito kāyo pavattā vācā nti kāyavācānaṃ aññatarameva āpattīti attho nti iminā abyākatamāpattādhikaraṇaṃ nāññanti dasseti
yadi  evaṃ sāpattikassa bhikkhave nirayaṃ vā vadāmi tiracchānayoniṃ vāti vacanato abyākatassapi vipākadhammatā āpajjeyyāti nāpajjeyya asañcicca āpannā hi āpattiyo yāva so na jānāti tāva anantarāyakarā jānitvā chādento pana chādanappaccayā aññaṃ dukkaṭasaṅkhātaṃ akusalamāpattādhikaraṇamāpajjati tañca akusalasabhāvattā saggamokkhānaṃ antarāyakaraṇanti sāpattikassa apāyagāmitā vuttā abyākataṃ pana āpattādhikaraṇaṃ avipākadhammamevāti niṭṭhamettha gantabbaṃ teneva pi puthujjano kalyāṇaputhujjano sekkho arahāti cattāro puggale dassetvā tesu arahato āpattādhikaraṇaṃ abyākatameva tathā sekkhānaṃ tathā kalyāṇaputhujjanassa asañcicca vītikkamakāle abyākatameva itarassa akusalampi hoti abyākatampi yasmā cassa sañcicca vītikkamakāle akusalameva hoti tasmā vuttaṃ natthi āpattādhikaraṇaṃ kusalanti sabbattha evaṃ abyākatanti vipākābhāvamattaṃ sandhāya vuttanti likhitaṃ yañca āpattādhikaraṇaṃ akusalaṃ tampi desitaṃ vuṭṭhitaṃ vā anantarāyakaraṃ yathā hi ariyūpavādakammaṃ akusalampi samānaṃ accayaṃ desetvā khamāpanena payogasampattipaṭibāhitattā avipākadhammataṃ āpannaṃ ahosikammaṃ hoti evamidampi desitaṃ vuṭṭhitaṃ vā payogasampattipaṭibāhitattā avipākadhammatāya ahosikammabhāvena anantarāyakaraṃ jātaṃ teneva sāpattikassa bhikkhave nirayaṃ vā vadāmi tiracchānayoniṃ vāti sāpattikasseva apāyagāmitā vuttā

 vivādasaṅkhāte  atthe paccatthikā 
nti sammukhāvinayabhāve
ti kāraṇena
 ubbāhikāya khīyanake pācitti na vuttā tattha chandadānassa natthitāya
nti ettha nti nipātamattaṃ
 kā  ca tattha tassapāpiyasikāyāti potthakesu likhanti kā ca tassapāpiyasikāti evaṃ panettha pāṭho veditabbo
ti ettha kiccameva kiccādhikaraṇanti  vacanato apalokanakammādīnametaṃ adhivacanaṃ taṃ vivādādhikaraṇādīni viya samathehi sametabbaṃ na hoti kintu sammukhāvinayena sampajjati tasmā ti ettha sampajjatīti attho gahetabbo sesamettha suviññeyyameva

