

 sāvatthinidānaṃ  catasso imā bhikkhave nāgayoniyo katamā catasso aṇḍajā nāgā jalābujā nāgā saṃsedajā nāgā opapātikā nāgā  imā kho bhikkhave catasso nāgayoniyoti paṭhamaṃ

 sāvatthinidānaṃ catasso imā bhikkhave nāgayoniyo katamā catasso aṇḍajā nāgā jalābujā nāgā saṃsedajā nāgā opapātikā nāgā tatra  bhikkhave aṇḍajehi nāgehi jalābujā ca saṃsedajā ca opapātikā ca nāgā paṇītatarā tatra bhikkhave aṇḍajehi ca jalābujehi ca nāgehi saṃsedajā ca opapātikā ca nāgā paṇītatarā tatra bhikkhave aṇḍajehi ca jalābujehi ca saṃsedajehi ca nāgehi opapātikā nāgā paṇītatarā imā kho bhikkhave catasso nāgayoniyoti dutiyaṃ

 ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme atha kho aññataro bhikkhu yena bhagavā tenupasaṅkami upasaṅkamitvā bhagavantaṃ abhivādetvā ekamantaṃ nisīdi ekamantaṃ nisinno kho so bhikkhu bhagavantaṃ etadavoca  ko nu kho bhante hetu ko paccayo yena midhekacce aṇḍajā nāgā uposathaṃ upavasanti vossaṭṭhakāyā ca bhavantīti
idha  bhikkhu ekaccānaṃ  aṇḍajānaṃ nāgānaṃ evaṃ hoti  mayaṃ kho pubbe kāyena dvayakārino ahumha vācāya dvayakārino manasā dvayakārino te mayaṃ kāyena dvayakārino vācāya dvayakārino manasā dvayakārino kāyassa bhedā paraṃ maraṇā aṇḍajānaṃ nāgānaṃ sahabyataṃ upapannā sacajja mayaṃ kāyena sucaritaṃ careyyāma vācāya sucaritaṃ careyyāma manasā sucaritaṃ careyyāma evaṃ mayaṃ  kāyassa bhedā paraṃ maraṇā sugatiṃ saggaṃ lokaṃ upapajjeyyāma handa mayaṃ etarahi kāyena sucaritaṃ carāma vācāya sucaritaṃ carāma manasā sucaritaṃ carāmāti ayaṃ kho bhikkhu hetu ayaṃ paccayo yena midhekacce aṇḍajā nāgā uposathaṃ upavasanti vossaṭṭhakāyā ca bhavantīti tatiyaṃ

 sāvatthinidānaṃ  atha kho aññataro bhikkhu yena bhagavā ekamantaṃ nisinno kho so bhikkhu bhagavantaṃ etadavoca  ko nu kho bhante hetu ko paccayo yena midhekacce jalābujā nāgā uposathaṃ upavasanti vossaṭṭhakāyā ca bhavantīti idha bhikkhu ayaṃ kho bhikkhu hetu ayaṃ paccayo yena midhekacce jalābujā nāgā uposathaṃ upavasanti vossaṭṭhakāyā ca bhavantīti catutthaṃ

 sāvatthinidānaṃ ekamantaṃ nisinno kho so bhikkhu bhagavantaṃ etadavoca  ko nu kho bhante hetu ko paccayo yena midhekacce saṃsedajā nāgā uposathaṃ upavasanti vossaṭṭhakāyā ca bhavantīti idha bhikkhu ayaṃ  kho bhikkhu hetu ayaṃ paccayo yena midhekacce saṃsedajā nāgā uposathaṃ upavasanti vossaṭṭhakāyā ca bhavantīti pañcamaṃ

 sāvatthinidānaṃ ekamantaṃ nisinno kho so bhikkhu bhagavantaṃ etadavoca  ko  nu kho bhante hetu ko paccayo yena midhekacce opapātikā nāgā uposathaṃ upavasanti vossaṭṭhakāyā ca bhavantīti
idha bhikkhu ekaccānaṃ opapātikānaṃ nāgānaṃ evaṃ hoti  mayaṃ kho pubbe kāyena dvayakārino ahumha vācāya dvayakārino manasā dvayakārino te mayaṃ kāyena dvayakārino vācāya dvayakārino manasā dvayakārino kāyassa bhedā paraṃ maraṇā opapātikānaṃ nāgānaṃ sahabyataṃ upapannā sacajja  mayaṃ kāyena sucaritaṃ careyyāma  vācāya manasā sucaritaṃ careyyāma evaṃ mayaṃ kāyassa bhedā paraṃ maraṇā sugatiṃ saggaṃ lokaṃ upapajjeyyāma handa mayaṃ etarahi kāyena sucaritaṃ carāma vācāya manasā sucaritaṃ carāmāti ayaṃ kho bhikkhu hetu ayaṃ paccayo yena midhekacce opapātikā nāgā uposathaṃ upavasanti vossaṭṭhakāyā ca bhavantīti chaṭṭhaṃ

 sāvatthinidānaṃ ekamantaṃ nisinno kho so bhikkhu bhagavantaṃ etadavoca  ko nu kho bhante hetu ko paccayo yena midhekacco kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjatīti 
idha bhikkhu ekacco kāyena dvayakārī hoti vācāya dvayakārī hoti manasā dvayakārī hoti tassa sutaṃ hoti  aṇḍajā nāgā dīghāyukā vaṇṇavanto sukhabahulāti tassa evaṃ hoti  aho vatāhaṃ kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjeyyanti so kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjati ayaṃ kho bhikkhu hetu ayaṃ paccayo yena midhekacco kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjatīti sattamaṃ

 sāvatthinidānaṃ ekamantaṃ nisinno kho so bhikkhu bhagavantaṃ etadavoca  ko  nu kho bhante hetu ko paccayo yena midhekacco kāyassa bhedā paraṃ maraṇā jalābujānaṃ nāgānaṃ sahabyataṃ upapajjatīti ayaṃ  kho bhikkhu hetu ayaṃ paccayo yena midhekacco kāyassa bhedā paraṃ maraṇā jalābujānaṃ nāgānaṃ sahabyataṃ upapajjatīti aṭṭhamaṃ

 sāvatthinidānaṃ ekamantaṃ nisinno kho so bhikkhu bhagavantaṃ etadavoca  ko nu kho bhante hetu ko paccayo yena midhekacco kāyassa  bhedā paraṃ maraṇā saṃsedajānaṃ nāgānaṃ sahabyataṃ upapajjatīti ayaṃ kho bhikkhu hetu ayaṃ paccayo yena midhekacco kāyassa bhedā paraṃ maraṇā saṃsedajānaṃ nāgānaṃ sahabyataṃ upapajjatīti navamaṃ

 sāvatthinidānaṃ ekamantaṃ nisinno kho so bhikkhu bhagavantaṃ etadavoca  ko nu kho bhante hetu ko paccayo yena midhekacco kāyassa  bhedā paraṃ maraṇā opapātikānaṃ nāgānaṃ sahabyataṃ upapajjatīti
idha bhikkhu ekacco kāyena dvayakārī hoti vācāya dvayakārī manasā dvayakārī tassa sutaṃ hoti  opapātikā nāgā dīghāyukā vaṇṇavanto sukhabahulāti tassa evaṃ hoti  aho vatāhaṃ kāyassa bhedā paraṃ maraṇā opapātikānaṃ nāgānaṃ sahabyataṃ upapajjeyyanti so kāyassa bhedā paraṃ maraṇā opapātikānaṃ nāgānaṃ sahabyataṃ upapajjati ayaṃ kho bhikkhu hetu ayaṃ paccayo yena midhekacco kāyassa bhedā paraṃ maraṇā opapātikānaṃ nāgānaṃ sahabyataṃ upapajjatīti dasamaṃ

 ekamantaṃ  nisinno kho so bhikkhu bhagavantaṃ etadavoca  ko nu kho bhante hetu ko paccayo yena midhekacco  kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjatīti
idha bhikkhu ekacco kāyena dvayakārī hoti vācāya dvayakārī manasā dvayakārī tassa sutaṃ hoti  aṇḍajā nāgā dīghāyukā vaṇṇavanto sukhabahulāti tassa evaṃ hoti  aho vatāhaṃ kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjeyyanti so annaṃ deti so kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjati ayaṃ kho bhikkhu hetu upapajjatīti so pānaṃ deti vatthaṃ deti yānaṃ deti mālaṃ deti gandhaṃ deti vilepanaṃ deti seyyaṃ deti āvasathaṃ deti padīpeyyaṃ  deti so kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjati ayaṃ kho bhikkhu hetu ayaṃ paccayo yena  midhekacco kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjatīti vīsatimaṃ

 sāvatthinidānaṃ ekamantaṃ nisinno kho so bhikkhu bhagavantaṃ etadavoca  ko nu kho bhante hetu ko paccayo yena midhekacco kāyassa bhedā paraṃ maraṇā jalābujānaṃ nāgānaṃ saṃsedajānaṃ nāgānaṃ opapātikānaṃ nāgānaṃ sahabyataṃ upapajjatīti
idha bhikkhu ekacco kāyena dvayakārī hoti vācāya dvayakārī manasā dvayakārī tassa sutaṃ hoti  opapātikā nāgā dīghāyukā vaṇṇavanto sukhabahulāti tassa evaṃ hoti  aho vatāhaṃ kāyassa bhedā paraṃ maraṇā opapātikānaṃ nāgānaṃ sahabyataṃ upapajjeyyanti so annaṃ deti pānaṃ deti padīpeyyaṃ deti so kāyassa bhedā  paraṃ maraṇā opapātikānaṃ nāgānaṃ sahabyataṃ upapajjati ayaṃ kho bhikkhu hetu ayaṃ paccayo yena midhekacco  kāyassa bhedā paraṃ maraṇā opapātikānaṃ nāgānaṃ sahabyataṃ upapajjatīti
(iminā peyyālena dasa dasa suttantā kātabbā evaṃ catūsu yonīsu cattālīsaṃ veyyākaraṇā honti purimehi pana dasahi suttantehi saha honti paṇṇāsasuttantāti)

tassuddānaṃ 
suddhikaṃ  paṇītataraṃ caturo ca uposathā
tassa sutaṃ caturo ca dānūpakārā ca tālīsaṃ
paṇṇāsa piṇḍato suttā nāgamhi suppakāsitāti
