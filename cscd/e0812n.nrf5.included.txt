




 siṅgārādayo vibhāgato dassetumāha ccādi tattha iccādinā uddīpanavibhāvā dassitā nti iminā ālambaṇavibhāvo itthī hi purisassa puriso itthiyā ālambaṇavibhāvo ti aññamaññābhiramaṇavasena āmodarūpo
 idāni siṅgārādināmake teratyādike kamena niddisati iccādinā  ramaṇīyanirāvaraṇasucipavittavāsārahadeso rammagītikādikalā  ratijanakavasantādianurūpakālo mālāgandhādi upasobhitakiriyādi manuññaveso saddena niddiṭṭhabhāsitamihitādiceti imesaṃ diṭṭhasutamutādīsu diṭṭhādimattamakatvā paññāya tena tenākārena punappunānubhavanena  aññamaññaṃ nimittānubyañjanasaṅkappavasenātirattānaṃ  taruṇitthi purisānaṃ  abhiramaṇavasena santoso pīti  ruccanato ratīti vuccatīti imasmiṃ pakkhe rakāro sandhijo deso ca kalā ca kālo ca veso ceti ca te ādayo yesamiti ca rammā ca te desa vesādayo ceti ca tesaṃ paṭi punappunaṃ sevanamiti ca añño ca añño ceti ca tesu rattāti ca vākyaṃ





iccādi  yathāvuttā  ālasiyauggatājigucchāvajjitā ye saṅkāussukkādayo bhāvā taṃbyañjakā tadanurūpā anubhāvā ca ayogādike siṅgāre yathā yathā yuñjanti tādisiyāva yuttiyā nibandhā  ratiṃ samposayanti yevamevaṃ posito siṅgāro nāma raso sampajjate sopi tidhāti sambandho tattha  nāma pubbe asaṅgatānaṃ anurāgena saṅgamamicchantānaṃ itthipurisānamasaṅgamo atisayaviruḷhapemānamubhinnampi sileso  balavakāmāvesavisesānaṃ kāmīnaṃ dassanādisamañjanaṃ 
 idāni  ratiyā puṭṭhakāraṇaṃ puṭṭhapayogañca dasseti iccādinā  niddiṭṭhabyabhicārībhāvesu ratyānurūpabyabhicārībhāvo tappakāsako anubhāvo ceti ime dve  hetubhūtāya ayogavippayogasambhogasaṅkhatānaṃ tiṇṇaṃ siṅgārānaṃ anukūlatthena ratiyā viruddhattā ālasiyauggajigucchādike parivajjetvā saṅkāussukkādīnaṃ ratyānukūlabhāvānaṃ vasena yathāyogaṃ  kavīhi bandhā  ratiṃ  yathā tappakāsanena pūrenti sajjenti evaṃ sajjito ratisiṅgāro nāma raso hoti  sāmaññena niddiṭṭhasiṅgārarasopi  siṅgārānaṃ  bhedena tidhā bhavatīti tattha  nāma pubbe aññamaññasaṅgamarahitānaṃ abhinavānurāgabalena saṅgamaṃ patthentānaṃ thīpumānaṃ asaṅgamo  nāma saṅgamātisayena viruḷhapemānaṃ thīpumānaṃ aññamaññavisileso  nāma balavakāmataṇhāvisesavasena yuttānaṃ kāminikāmukānaṃ aññamaññaṃ dassanādiassādo bhāvo ca anubhāvo ceti ca ayogo ca vippayogo ca sambhogo ceti ca vākyaṃ
imamalaṅkāraṃ karontena ācariyasaṅgharakkhitamahāsāmipādena pana paramamadhurasaddhammāmataluddhasuddhasantānānaṃ tapodhanānaṃ aññarasāvabodhane payojanābhāvepi lokiyesu tesu tesu vohāresu asammohatthaṃ siṅgārādinavavidharasānaṃ lakkhaṇamattasseva dassitattā tadanurūpalakkhiyapariggahe asati lakkhaṇāvabodhassa subyattābhāvato vuttalakkhaṇāvabodhatthaṃ taṃtaṃlakkhaṇakathanānantaraṃ tassa tassa lakkhiyassa mukhamattaṃ dassetabbaṃ hoti heṭṭhā rāgānatabbhutasarojamukhaṃ dharāyātiādinā niddiṭṭhasambhogasiṅgārarasābhāseneva hasābhāsādīnaṃ aṭṭhannaṃ  rasābhāsarūpassa bhāvābhāsassa vibhāvābhāsassa anubhāvābhāsassa ca ñātabbattā siṅgārarasassa lakkhiyamevaṃ veditabbaṃ
gītassarena upakaḍḍhiya nettarasmi
bandhaṃ karaṃva vivasañca karaggahena
yā tādisepi viniyojayi dukkare maṃ
 adhigatā vidhinā mayajjāti
 hatthīnaṃ gītikāya piyattā gītikādhaninā  attano samīpaṃ ākaḍḍhitvā  nettasaṅkhātahatthācariyassa rajjunā bandhaṃ  hatthaggāhena soṇḍaggahaṇena  apagataicchācāraṃ paravasaṃ  hatthaṃ iva  attano līlopetagītikādhaninā  attano samīpaṃ netvā  attano nayanakantiyā paṭibandhaṃ  hatthaggāhena vivasañca apagatadhitiṃ mūḷhaṃ  kantā tādisepi dukkare viniyojayi  irandatī nāma nāgamānavikā mayā ajja  bhāgyena  laddhāti
ettha gītassaranettarasmikaraggahasaṅkhatāhi imāhi padāvalīhi uddīpanavibhāvo dassito thiyā puriso ca purisassa thī ca ālambaṇaṃ hotīti sā irandatī mayāti iminā ārammaṇavibhāvo dassito upakaḍḍhiya bandhaṃ vivasanti imehi kāmena uddīpitaṭhāyībhāvasaṅkhatā rati dassitā tādisepi dukkare viniyojayīti imehi ussāhādikā ca vidhinā adhigatā mayajjāti imehi harisādikā ca byabhicārībhāvā dassitā ratiyā viruddhe nibbedaālasiyauggatajigucchādike byabhicārībhāve vajjetvā vuttappakāravibhāvādike pakāsanto gītassareneccādikā ratippatītiyā anurūpaṃ payuttā kavippayogā idha anubhāvā nāma honti nāṭakādidassanīyasatthe abhinayo  anubhāvo rammadesarammakālarammavesādayo tadabhāve ratiyā anuppajjanato sāmatthiyā gamyā bhavantīti evaṃ lakkhaṇānugatalakkhiyapariggāho sabbattha kātabbo evaṃ satibandhatthāvabodhakānaṃ sabbhānaṃ uppajjamānāyapītiyā kāraṇattā kāriyopacārena eso bandho raso nāma hotīti uparipi evameva








ccādi  desavayādīnaṃ viparīto kesabandhanādi so ādi yesaṃ aññākatyādinaccanādīnaṃ tehi vibhāvehi  cetovikāso sopi attano sambandhī vā atha parassa sambandhī vā tattha yo vibhāvasāmatthiyāyevābhibyattiṃ yāti so attaṭṭho yo pana vibhāvadassanā uppannāpi purisassa gambhīrattādinā chādito samāno purisantare hasatyābhibyatto so paraṭṭho so hāso niddādīhi byabhicārīhiyeva anubhāvapakkhe saddena akkhiphandanādayo gahitā paripose sati hasso nāma raso siyā so hasso bhiyyo itthipabhutīnaṃ siyāti sambandho ettha saddena nīcapakatayo saṅgaṇhanti
 idāni hassarasassa posanākāraṃ dassetumāha iccādi  desavayoliṅgānaṃ  viparītehi kesabandhagatiṭṭhitiādikehi naccagītaādikehi ca duvidhehi ākatisaṅkhatehi hetubhūtehi attano vā atha parassa vā sambandhī so  ceto vikāsalakkhaṇo  niddāsamaālasyamucchāakkhiphandanādīhi anubhāvehi sutasambandhena teheva niddāsamālasyamucchāsaṅkhatabyabhicārīhi karaṇabhūtehi paripose sati  hasso nāma raso siyā  hasso bhiyyo itthipabhutīnaṃ nīcapakatīnañca siyāti vikārā ca sā ākati ceti ca so ādi yesanti ca niddā ca samo ca ālasyañca mucchā ceti ca te ādi yesaṃ akkhiphandanādīnaṃ anubhāvānanti ca te ca byabhicārino ceti ca itthī pabhuti yesaṃ nīcapakatīnanti ca vākyaṃ











 hasse bhedamāha miccādinā  hasse vikāsīni nayanāni yassa taṃ sitaṃ kiñci ālakkhiyā  dantā yassa taṃ hasitaṃ evaṃ madhuro saro saddo yassa taṃ vihasitaṃ aṃsasirokampena saha vattamānaṃ upahasitaṃ saha  assunā vattamānāni akkhīni  yassa taṃ apahasitaṃ vikkhittāni ito tato pasāritāni aṅgāni yassa taṃ atihasitaṃ nāma esañca sitādīnaṃ majjhe dve dve hassā ādito paṭṭhāya  yathākkamena jeṭṭhe majjhe adhamepi ca kathitāti sambandho purātanehīti viññāyati
 idāni hassabhedaṃ dasseti miccādinā  imasmiṃ hassavisaye  vivaṭanayanaṃ sitaṃ nāma  kiñci dissamānadantaṃ taṃ hasitaṃ nāma  madhuranādaṃ vihasitaṃ nāma  aṃsasirokampasahitaṃ upahasitaṃ nāma  assuvilocanasahitaṃ apahasitaṃ nāma  aṭṭhāne pasāraṇavasena vikkhittahatthapādādiavayavavantaṃ atihasitaṃ nāma bhavati  channaṃ  kamena dve dve jeṭṭhe majjhe adhamepi visaye kathitā purātanehi bhāsitāti vikāsīni nayanāni asseti ca kiñci īsakaṃ ālakkhiyā dijā yasseti ca madhuro saro asseti ca aṃso ca siro ceti ca aṃsasiraso kampoti ca tena saha vattatīti ca saha jalena vattamānāni akkhīni yasseti ca anusvarāgamo vikkhittāni aṅgāni yasseti ca vākyaṃ sitahasitadvayaṃ uttame vihasitaupahasitadvayaṃ majjhime apahasitaatihasitadvayaṃ adhame vattate evaṃ sitādayo anurūpavibhāvādinā payuttā ime rasāvatthaṃ pāpuṇantīti adhippāyo
hassarasassa evamudāharaṇaṃ ñātabbaṃ 
pūjesi kaṇṭhamaṇinā api yo pasanno
dhamme purāsamadhuraṃ vidhuraṃ sa hantuṃ
gopentiyāpi vacanena thiyā sabhāvaṃ
bhattiṃ akāsi pharuse mayi nāgarājāti
yo  pubbe  tassa dhammakathane  attano anagghakaṇṭhamaṇināpi taṃ pūjesi  nāgarājā  attano adhippāyaṃ gopentiyā api thiyā  itthiyā vacanena  tulyarahitaṃ  vidhurapaṇḍitaṃ  vināsanatthaṃ  caṇḍe mayi bhattiṃ akāsīti iha ekasmiṃyeva vatthuni nāgarājassa pasādavadhavidhānādiviparītappavatti ālambaṇavibhāvo paṭhamaṃ anagghapiyavatthūhi pūjitabhāvo ca bodhisattassa atulyabhāvo ca itthivacanassa sampaṭicchanabhāvo ca tassādhippāyassa aññātabhāvo ca puṇṇakassa caṇḍabhāvo ceti imehi sabbavacanehi uddīpanavibhāvo dassito imehi uddīpitaṭhāyībhāvasaṅkhato hāso vākyasāmatthiyā pakāsito hāsavirodhinibbedādivajjitā samālasiyasantosaassuvepathādikā byabhicārībhāvā sāttikābhāvā ca evaṃ sāmatthiyena dīpitā tadanurūpavibhāvādipakāsakā yathāvuttakavippayogā anubhāvā nāma honti hassabhedena majjhime purise vattabbāpi hasitaupahasitā dve imā daṭṭhabbā








ccādi  puttaviyogādino desanikkaḍḍhanādino patti ca  dhammassa dhanādino vā nāso ca tato vibhāvabhūtehi sampanno  sokasabhāvo tu karuṇo raso nāma tattha uttamānaṃ soko puttaviyogādianiṭṭhuppattito dhammādiiṭṭhanāsato ca jāyate nīcānaṃ tu desanikkaḍḍhanādianiṭṭhuppattito dhanādiiṭṭhanāsato ca paresaṃ dhanādināsato tu uttamasseva mahākāruṇikattā sesaṃ subodhaṃ anubhāvo panettha yathocityaṃ nirūpayitabbo
 idāni karuṇārasaposanakkamaṃ dasseti iccādinā  puttaviyogādino desacāgādino vā aniṭṭhassa uppatti ca sīlādino dhanādino vā  kantivatthuno vināso cāti imehi ālambaṇavibhāvehi karaṇabhūtehi uppanno  sokasabhāvo pana  karuṇāraso nāma hoti  karuṇārase  rudito palayo thambhotiādayo anubhāvā nāma bhavantīti thambhādīnaṃ sarūpo heṭṭhā vuttova visādaālasyamaraṇacintādayo byabhicārino tasmiṃyeva byabhicārino bhavanti iha puttaviyogādianiṭṭhappattiyā ca sīladhammādiiṭṭhanāsanena ca uttamānaṃ soko uppajjati desacāgādianiṭṭhappattiyā ca dhanādiiṭṭhanāsanena ca nīcānaṃ aññesaṃ dhanādivināsanena pana mahākaruṇikattā uttamasseva uppajjati tasmiṃ visaye so soko sesānaṃ nuppajjati tasmā yathārahaṃ payogo kātabbo sokassa rūpo sabhāvoti ca aniṭṭhassa pattīti ca iṭṭhassa nāsoti ca aniṭṭhappatti ca iṭṭhanāso ceti ca ruditañca palayo ca thambhako ceti ca te ādi yesamiti ca visādo ca ālasyañca maraṇañca cintā ceti ca tā ādi yesamiti ca vākyaṃ imassa karuṇārasassa lakkhiyamevaṃ daṭṭhabbaṃ 
ākaḍḍhitekasatarājapurakkhato  yo
dhammena āsanamalaṃkurute jinova
so assavālamavalambiya dāni nīto
yakkhena lokatilako kurute kimekoti
yo  rājūnaṃ ekasatena parivārito  buddho iva  madhuradhammakathanena  dhammāsanaṃ  sajjeti  lokassa piyatāya tilakālaṅkārabhūto  vidhurapaṇḍito  puṇṇakena ākaḍḍhito hutvā nīto assavālaṃ avalambiya idāni eko kiṃ kuruteti ihānītoti dassitapiyavatthuviyogo sokassa ālambaṇavibhāvo hoti ākaḍḍhitekasatarājeccādinā sakalena vākyena uddīpanavibhāvo dassito uddīpitasokasaṅkhātaṭhāyībhāvo ca visādālasyacintādiko byabhicārībhāvo ca ruditapalayathambhakādikā vibhāvādibodhakaanubhāvā ca vākyasāmatthiyena dīpitā honti




iccādi subodhaṃ ettha paṭhamena saddena avikkhepaupahāsādayo vibhāvā gahitā dutiyena uggasambhamādayo byabhicārino tatiyena bhūkuṭipuraṇaoṭṭhanippīḷanādayo anubhāvā
 idāni ruddarasassa posanakkamaṃ dasseti iccādinā kodho  macchariyaavikkhepaupahāsādīhi ālambaṇādīhi vibhāvehi ca hetubhūtehi  tāsamadauggatasambhamādīhi byabhicārībhāvehi  nettarattasubhaṅgaoṭṭhapīḷanādīhi anubhāvehi ca karaṇabhūtehi pose sati ruddo nāma raso bhaveti macchariyaṃ ādi yesanti ca tāso ca mado ceti ca te ādi yesamiti ca nayanāni ca tāni aruṇāni cāti ca tesaṃ bhāvoti ca sā ādi yesamiti ca vākyaṃ
ruddarasassa udāharaṇamevaṃ daṭṭhabbaṃ 
yakkhena bho adhigatosi manussabhakkhe
nāssassa vālamavalamba puraṃ avekkha
verambhavātamukhacuṇṇitasabbagatto
macco kathaṃ punapi passati jīvalokanti
bho manussabhakkhena yakkhena  gahito asi assassa  vāladhiṃ gahetvā idāneva  tuyhaṃ nagaraṃ olokehi tatheva hi  verambhavātassa abhimukhicuṇṇitasakalasarīro  manusso  sattalokaṃ punapi kathaṃ passatīti iha macchariyādivibhāvā ca kodhādisaṅkhāto ṭhāyībhāvo ca vākyasāmatthiyā dīpitā honti aparaddhena tāsamadauggatādibyabhicārībhāvā vibhāvitā honti samudāyena nayanāruṇatādayo anubhāvā sūcitā honti





ccādi  sattusantāpakārī tejo  paramaṇḍalakkamantaṃ te ādayo yesaṃ balāvikkhepādīnaṃ  paṭipuggalagatānaṃ vibhāvānaṃ tehi jāto  rasattamāpanno vīro rasoti saññito ayaṃ vīro raṇadānadayāyogā tividho bhave yuddhavīro dānavīro dayāvīroti  yuddhakaraṇādayo eva tattha anubhāvā bhavanti dhitimatiuggatādayo byabhicārino bhavantīti
 idāni vīrarasabhedaṃ posanakkamañca dasseti iccādinā  aññarājūnaṃ daṇḍajatejasaṅkhatapatāpo tesameva paramaṇḍalakkamanasaṅkhātavikkamo phalabhedo cetiādīhi uppanno ussāho  vīrarasoti  kavīhi ñāto ayaṃ vīraraso  yuddhacāgakaruṇāyogena hetubhūtena tividho bhave  raṇadānadayā eva imā anubhāvā nāma honti  dhitimatiuggatagabbādayo byabhicārino bhāvā hontīti yuddhavīradānavīradayāvīravasena vīraraso tividho hoti patāpo ca vikkamo ceti ca te ādi yesamiti ca raṇo ca dānañca dayā ceti ca tāhi yogoti ca tayo vidhā pakārā assāti ca dhiti ca mati ceti ca tā ādi yesamiti ca vākyaṃ
vīrarasassa udāharaṇamevaṃ daṭṭhabbaṃ 
viññāpetvā kuveraṃ sumahati
mapi cekovakumbhaṇḍasenaṃ
uttāsetvā gahetvā maṇiratanavaraṃ
lakkhamādhāya jūte
jetvā korabyarājaṃ sacivaratana
muddhacca raññaṃ satamhā
etthānetvādiyissaṃ suyuvatiratanaṃ
ko mametthatthi bhāroti
 vessavaṇamahārājaṃ  bodhetvā  atimahantiṃ kumbhaṇḍasenaṃ ekova  bhayaṃ janetvā maṇiratanavaraṃ gahetvā  akkhakīḷāyaṃ lakkhaṃ  ṭhapetvā korabyarājaṃ jetvā  rājasambandhinā satena  amaccaratanaṃ  uddharitvā etthānetvā  sobhanaitthiratanaṃ  gaṇhissāmi  yathāvuttesu mama ko bhāro atthīti ettha ko mametthatthi bhāroti iminā ussāhasaṅkhāto ṭhāyībhāvo pakāsito etassa uppattiuddīpanesu kāraṇabhūtassa itthiratanassa ādānakhyātanāgarājagatapatāpavikkamādivibhāvo ca taṃtaṃrūpappakāsakakavivacanasaṅkhātānubhāvo ca viññāpetvāiccādinā vākyasāmatthiyena paṭipādanīyā honti sumahatimapi kumbhaṇḍasenaṃ ekoti ca raññaṃ satamhā sacivaratanamuddhaccāti ca imehi dhitiuggatagabbādayo ca viññāpetvā kuveranti ca uttāsetvā korabyarājanti ca etthānetvā iccādayoti ca imehi matyādayo ca byabhicārino bhāvā vibhāvitā honti imehi vibhāvānubhāvabyabhicārībhāvehi yuddhavīraraso positoti daṭṭhabbo imināyeva nayena dānavīrādayo viññātabbā






ccādi  asabhāvappavatto viruddho  saddo satto ca te ādayo yesaṃ suññāraññādīnaṃ  itthinīcappakatisambhavantānaṃ vibhāvānaṃ guruādīnaṃ vā uttamānaṃ tehi jātassa bhayassa kittimassa vā ukkaṃso bhayānako nāma raso ettha sedakampanapādacalanādayo anubhāvā tāsādayo byabhicārino
 idāni bhayānakarasassa posanakkamaṃ dasseti ccādinā  pakativirahena vikāravantehi viruddhehi asanisaddādisaddehi rakkhasādisattehi vā vibhāvehi hetubhūtehi sañjāto sābhāviko kittimo vā bhayapaṭibandho ukkaṃso bhayānakaraso nāma hoti  bhayānakarasavisaye  dāhasarīrakampanādayo  kāyikavācasikappayogasaṅkhatā anubhāvā honti  tāsasaṅkādayo iha byabhicārībhāvā hontīti sano ca satto ceti ca vikāro etesaṃ atthīti ca vikārino ca te sanasattā ceti ca te ādayo yesaṃ suññāraññādīnamiti ca tehi jātaṃ bhayamiti ca majjhe padalopo tassa ukkaṃsoti ca sedo ādi yesaṃ kampanādīnamiti ca tāso ādi yesaṃ saṅkādīnamiti ca vākyaṃ itthinīcappakatikānaṃ bhayahetu vikārisanasattādi uttamānaṃ guruādi
ettha lakkhiyamevaṃ veditabbaṃ 
yaṃ diṭṭhisatthapatanena paripphurantī
kumbhaṇḍarakkhasacamū gamitā samantā
ācakkavāḷanagamassagataṃ purīva
bhoto muhuṃ muhumapassi sa puṇṇakohanti
 diṭṭhisallasampātanena  kampamānā  parisamantato  cakkavāḷapabbatāvadhi  palāpitā  kumbhaṇḍarakkhasānaṃ  senā yaṃ  assapiṭṭhe nisinnakaṃ  bhavataṃ tumhākaṃ  puriyā dassanamiva  khaṇe khaṇe apassittha  ahaṃ puṇṇako nāma yakkhoti ettha diṭṭhisatthapatanenāti diṭṭhisatthāropanena ca sa puṇṇako ahanti iminā ca bhayajananassa hetubhūtaviruddhasattasaṅkhātā vibhāvā niddiṭṭhā muhuṃ muhumapassīti rasāvatthasampattabhayukkaṃsasaṅkhato ṭhāyībhāvo vibhāvito kumbhaṇḍarakkhasacamū gamitā samantā ācakkavāḷanaganti tāsasaṅkādikā byabhicārino bhāvā jotitā paripphurantīti sedakampādayo anubhāvā dassitā honti








iccādi rudhirantādīhi pūtikimiādīhi virāgato ca jātā  garahā kamena khobhano ubbegī karuṇāyuto ca bībhaccho bhavati nāsāvikunanamukhacchadanādīhi anubhāvehi saṅkāvegādīhi byabhicārīhi ca assa posanaṃ bhavatīti
 idāni bībhaccharasassa posanakkamaṃ dasseti iccādinā  rattantaguṇādīhi ca  pūtikimiādīhi ca  virattabhāvena cāti imehi tīhi vibhāvehi hetubhūtehi uppajjamānā jigucchā  rudhirādīnaṃ tiṇṇaṃ vibhāvānaṃ paṭipāṭiyā  anavaṭṭhāno asamāhito  ubbegavā  sokarūpena sahito cāti evaṃ bībhaccho raso nāma hoti  nāsasaṅkocanamukhapidahanādīhi anubhāvehi ca  ca saṅkāāvegādīhi byabhicārībhāvehi ca karaṇabhūtehi  bībhaccharasassa posanaṃ hotīti rudhirādīsu tīsu padesu khobhanādīsu tīsu ca gamyamānattā avuttopi saddo yojetabbo tasmā khobhanādīhi tīhi yuttova bībhaccharaso nāmāti daṭṭhabbo rudhiraṃ ādi yesaṃ antādīnamiti ca pūtiādi yesaṃ kimiādīnamiti ca ubbego assa bībhacchassa atthīti ca karuṇena āyutoti ca nāsāya vikunanaṃ saṅkocanamiti ca taṃ ādi yesaṃ mukhacchādanādīnamiti ca saṅkā ādi yesaṃ āvegādīnamiti ca vākyaṃ
imassa bībhacchassodāharaṇamevaṃ veditabbaṃ 
yakkhā maccakaraṅkakaṅkanadharā ye nimmitā puṇṇake
nuttaṃsīkatapāṇipallavadharā hārīkatantoragā
littā lohitakuṅkumehi vidhurenete pivantā vasā
majjaṃ sīsakapālapātihi pure dhuttā viyopekkhitāti
 yakkhena nimmitā  manussaṭṭhisaṅkhātakarabhūsanadhārino  matthakamālikatahatthatalasaṅkhatapallavadhārino  muttāhārīkatamanussantasaṅkhātauragasampayuttā  rudhirasaṅkhātakuṅkumakakkehi littā  sīsakapālasaṅkhātehi sarāvehi  vasāsaṅkhātasuraṃ  abhimukhe pivantā ye yakkhā siyuṃ ete yakkhā  paṇḍitena  nagare surādhuttā viya upekkhitā hontīti iha littā lohitakuṅkumehīti ca uttaṃsīkatapāṇipallavadharāti ca  hārīkatantoragāti ca imehi cittakkhobhakāraṇabhūto rudhirādivibhāvo ca maccakaraṅkakaṅkanaroti ca sīsakapālapātihi vasāmajjaṃ pivantāti ca imehi ubbegavantasabhāvassa hetubhūto pūtyādivibhāvo ca pakāsito karuṇāyutasabhāvassa kāraṇabhūtavirajjanavibhāvo ca nāsāvikunanādianubhāvo ca saṅkāvegādibyabhicārībhāvo ca bībhacchasaṅkhātaṭhāyībhāvo cāti ime sabbe vākyasāmatthiyena gammāti veditabbā








ccādi  lokātivuttīhi māyādibbagehārāmādīhi padatthehi jāto ayaṃ  cittavikārasaṅkhāto ṭhāyībhāvo abbhuto raso nāma sedaassusādhuvādaromañcādayo tassa anubhāvā siyuṃ tāsādayo byabhicārino hontīti
 idāni vimhayarasassa posanakkamaṃ dasseti iccādinā  lokaṭṭhitimatikkamma pavattehi māyādibbabhavanaārāmavimānādipadatthehi hetubhūtehi uppajjamāno ayaṃ  cittabyāpanasaṅkhāto ṭhāyībhāvo  abbhutaraso nāma bhave sedassusādhuvādādayo  abbhutarasassa anubhāvā siyuṃ tāsāvegadhitippaññā  abbhutarasavisaye byabhicārino bhāvā hontīti atikkantā lokamiti ca te ca te padatthā ceti ca sādhuiti vādoti ca sedo ca assu ca sādhuvādo ceti ca te ādi yesaṃ romañcādīnamiti ca tāso ca āvego ca dhiti ca paññā ceti ca vākyaṃ
imassa abbhutarasassodāharaṇamevaṃ daṭṭhabbaṃ 
sa puṇṇakenāhaṭanekabhiṃsane
svaho naṭeneva suniccalocalā
nipātito tena avaṃsiropataṃ
asantasaṃ taṃ mini diṭṭhiyaṭṭhiyāti
 vidhurapaṇḍito  yakkhena  iva anekavikāradassanakena nāṭakena viya  bhayattamānītānekavidhabhiṃsanesu vattamānesu suniccalo  puṇṇakena  saṭṭhiyojanubbedhakāḷāgiripabbatamatthakato nipātito  adhosīsaṃ patanto  evaṃ appatiṭṭhepi anuttasanto  pabbataṃ diṭṭhiyaṭṭhiyā  pamāṇamakāsi  acchariyanti ettha bhayahetumhi sati bhītiyā ca tattha parijānanābhāvassa ca lokasabhāvattā tamatikkamma bhayakaraṇe asantāsassa ca diṭṭhiyā pabbataminanassa ca pavattabhāvakathanena lokātikkantapadatthasaṅkhāto vibhāvo asantasaṃ taṃ mini diṭṭhiyaṭṭhiyāti iminā pakāsito ahoti vacanena tassa sāmatthiyena ca sādhuvādasedaassuādayo anubhāvā vibhāvitā tāsaāvegadhiticcādibyabhicārībhāvā vimhayasaṅkhātaṭhāyībhāvo ca samuditavākyasāmatthiyena jotito










ccādi mettādisambhavo  upasamasaṅkhāto ṭhāyībhāvo bhavati tadanurūpehi bhāvānubhāvehi tassa ukkaṃso yassa so santo nāma raso bhavati so ca santanisevitoti


 idāni santarasassa posanakkamaṃ dasseti ccādinā  mettākaruṇāpītiādivibhāvehi sambhūto  kāyacittopasamo ṭhāyībhāvo nāma hoti  byabhicārībhāvādīhi karaṇabhūtehi apica tassa samassa anurūpehi byabhicārībhāvānubhāvehi  tassa ṭhāyībhāvassa ukkaṃsayutto  sādhūhi sevito  santaraso nāma hotīti mettā ca dayā ca modo ceti ca te ādayo yesamiti ca tehi sambhavo yasseti ca tassa ukkaṃso assa santasseti ca sataṃ nisevitoti ca vākyaṃ
assa  santarasassodāharaṇamevaṃ daṭṭhabbaṃ 
entesu kesarikarīsvapi veṭhayante
nāge nagaṃ madagaje viya veḷugumbaṃ
yakkhe vicālayati nocali īsakampi
santiṃ gatova vidhuro madhurāpi bhāvoti
 sīhahatthīsu  bhiṃsanākārena samīpamāgacchantesupi  nāgesu sarīraṃ veṭhayantesupi jātyāpekkhāyekavacanaṃ veḷugumbaṃ  madagaḷitahatthimhi cālente iva  puṇṇake  kāḷāgiripabbataṃ  anekappakāre cālentepi  paṇḍito  nibbānaṃ ālambaṇakaraṇavasena sampatto viya phalasamāpattisamāpanno iva atha vā diṭṭhadhammanibbānasaṅkhatanirodhasamāpattisamāpanno viya  appakampi  madhurasabhāvatopi no cali nisinnaṭṭhānato pagevāti adhippāyo ettha dhāvanarodanakampanādīnaṃ karaṇabhūtaṃ sīhādīnamāgamanaṃ nāgaveṭhanaṃ pabbatakampanantiādīsu vattamānesupi nibbikārattena santiṃ gatoti iminā santarasassa pakatibhūte uddese dassito navamo ṭhāyībhāvo dassito hoti etassa uppattiuddīpanānaṃ kāraṇabhūtā mettādayāmodādivibhāvā sāmatthiyā dassitā hontīti dhitimatisatiādayo tadanurūpabyabhicārībhāvā ca tādisānubhāvā ca entesu veṭhayante vicālayatīti iminā sakalavākyasāmatthiyena ca pakāsitāti daṭṭhabbā



