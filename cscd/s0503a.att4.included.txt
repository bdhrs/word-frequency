

 meghiyavaggassa  paṭhame nti evaṃ nāmake nagare tassa kira nagarassa dvāraṭṭhānaṃ muñcitvā samantato calapaṅkaṃ hoti taṃ calapaṅkaṃ nissāya ṭhitattā olokentānaṃ calamānaṃ viya upaṭṭhāti tasmā cālikāti vuccati ti tassa nagarassa avidūre eko pabbato sopi sabbasetattā kālapakkhauposathe olokentānaṃ calamāno viya upaṭṭhāti tasmā cālikapabbatoti saṅkhaṃ gato tattha bhagavato mahantaṃ vihāraṃ kārayiṃsu bhagavā tadā taṃ nagaraṃ gocaragāmaṃ katvā tasmiṃ cālikapabbatamahāvihāre viharati tena vuttaṃ  cālikāyaṃ viharati cālike pabbateti ti tassa therassa nāmaṃ ti paricārako hoti bhagavato hi paṭhamabodhiyaṃ upaṭṭhākā anibaddhā ahesuṃ ekadā nāgasamālo ekadā nāgito ekadā upavāno ekadā sunakkhatto tadāpi meghiyattherova upaṭṭhāko tenāha  tena kho pana samayena āyasmā meghiyo bhagavato upaṭṭhāko hotīti
nti evaṃ nāmakaṃ tasseva vihārassa aparaṃ gocaragāmaṃ jattugāmantipi pāṭho ti kāḷakimīnaṃ bahulatāya kimikāḷāti laddhanāmāya nadiyā nti ciranisajjāya jaṅghāsu uppannakilamathavinodanatthaṃ vicaraṇaṃ nti aviraḷarukkhatāya siniddhapattatāya ca passantānaṃ pasādamāvahatīti pāsādikaṃ sandacchāyatāya  manuññabhūmibhāgatāya ca  anto paviṭṭhānaṃ pītisomanassajananaṭṭhena cittaṃ rametīti nti pariyattaṃ yuttantipi attho ti yogena bhāvanāya atthikassa ti samaṇadhammakaraṇāya nti āgaccheyyaṃ ahaṃ therena kira pubbe taṃ ṭhānaṃ anupaṭipāṭiyā pañca jātisatāni raññā eva satā anubhūtaṃ uyyānaṃ ahosi tenassa diṭṭhamatteyeva tattha viharituṃ cittaṃ nami ti  satthā therassa vacanaṃ sutvā upadhārento na tāvassa ñāṇaṃ paripākaṃ gatanti ñatvā paṭikkhipanto evamāha  ti idaṃ panassa evamayaṃ gantvāpi kamme anipphajjamāne nirāsaṅko hutvā pemavasena puna āgacchissatīti cittamaddavajananatthaṃ āha ti añño koci bhikkhu mama santikaṃ yāva āgacchati tāva āgamehīti attho koci bhikkhu dissatītipi pāṭho āgacchatūtipi paṭhanti tathā dissatūti
nti catūsu saccesu catūhi maggehi pariññādīnaṃ soḷasannaṃ kiccānaṃ katattā abhisambodhiyā vā adhigatattā tato aññaṃ uttari karaṇīyaṃ nāma natthi ti katassa vā puna paticayopi natthi na hi bhāvitamaggo puna bhāvīyati pahīnakilesānaṃ vā puna pahānena kiccaṃ atthi ti mayhaṃ santāne nipphāditassa sīlādidhammassa ariyamaggassa anadhigatattā tadatthaṃ puna vaḍḍhanasaṅkhāto paticayo atthi icchitabboti attho ti samaṇadhammaṃ karomīti taṃ vadamānaṃ mayaṃ aññaṃ kiṃ nāma vadeyyāma
ti divāvihāratthāya nisīdi nisinno ca yasmiṃ maṅgalasilāpaṭṭe pubbe anupaṭipāṭiyā pañca jātisatāni rājā hutvā uyyānakīḷaṃ kīḷanto vividhanāṭakaparivāro nisinnapubbo tasmiṃyeva ṭhāne nisīdi athassa nisinnakālato paṭṭhāya samaṇabhāvo vigato viya ahosi rājavesaṃ gahetvā nāṭakaparivāraparivuto setacchattassa heṭṭhā mahārahe pallaṅke nisinno viya jāto athassa taṃ sampattiṃ assādayato kāmavitakko udapādi so tasmiṃyeva khaṇe sahoḍḍhaṃ gahite dve core ānetvā purato ṭhapite viya addasa tesu ekassa vadhaṃ āṇāpanavasena byāpādavitakko uppajji ekassa bandhanaṃ āṇāpanavasena vihiṃsāvitakko evaṃ so latājālena rukkho viya madhumakkhikāhi madhughātako viya ca akusalavitakkehi parikkhitto samparikiṇṇo ahosi taṃ sandhāya tiādi vuttaṃ
ti garahaṇacchariyaṃ nāma kiretaṃ yathā āyasmā ānando bhagavato valiyagattaṃ disvā avoca acchariyaṃ bhante abbhutaṃ bhanteti (saṃ ni 5511) apare pana tasmiṃ samaye pupphaphalapallavādīsu lobhavasena kāmavitakko kharassarānaṃ pakkhiādīnaṃ saddassavanena byāpādavitakko leḍḍuādīhi tesaṃ paṭibāhanādhippāyena vihiṃsāvitakko idhevāhaṃ vaseyyanti tattha sāpekkhatāvasena kāmavitakko vanacarake tattha tattha  disvā tesu cittadubbhanena byāpādavitakko tesaṃ viheṭhanādhippāyena vihiṃsāvitakko tassa uppajjītipi vadanti yathā vā tathā vā tassa micchāvitakkuppattiyeva acchariyakāraṇaṃ ti anulaggā vokiṇṇā attani garumhi ca ekattepi bahuvacanaṃ dissati anusantotipi pāṭho
ti evaṃ micchāvitakkehi samparikiṇṇo kammaṭṭhānasappāyaṃ kātuṃ asakkonto idaṃ vata disvā dīghadassī bhagavā paṭisedhesīti sallakkhetvā imaṃ kāraṇaṃ dasabalassa ārocessāmīti nisinnāsanato  vuṭṭhāya yena bhagavā tenupasaṅkami upasaṅkamitvā ca tiādinā attano pavattiṃ ārocesi
tattha ti bahulaṃ abhikkhaṇaṃ ti lāmakā ti akosallasambhūtā duggatisampāpanaṭṭhena vā pāpakā kusalapaṭipakkhatāya akusalā vitakketi ūhati ārammaṇaṃ cittaṃ abhiniropetīti vitakko kāmasahagato vitakko  kilesakāmasampayutto vatthukāmārammaṇo vitakkoti attho byāpādasahagato vitakko  vihiṃsāsahagato vitakko  tesu kāmānaṃ abhinandanavasena pavatto nekkhammapaṭipakkho kāmavitakko ime sattā haññantu vā vinassantu vā mā vā ahesunti sattesu sampadussanavasena pavatto mettāpaṭipakkho byāpādavitakko pāṇileḍḍudaṇḍādīhi sattānaṃ viheṭhetukāmatāvasena pavatto karuṇāpaṭipakkho vihiṃsāvitakko
kasmā panassa bhagavā tattha gamanaṃ anujāni ananuññātopi cāyaṃ maṃ ohāya gacchissateva paricārakāmatāya maññe bhagavā gantuṃ na detīti  cassa siyā aññathattaṃ tadassa dīgharattaṃ ahitāya dukkhāya saṃvatteyyāti anujāni
evaṃ tasmiṃ attano pavattiṃ ārocetvā nisinne athassa bhagavā sappāyaṃ dhammaṃ desento tiādimāha tattha ti paripākaṃ appattāya ti kilesehi cetaso vimuttiyā pubbabhāge hi tadaṅgavasena ceva vikkhambhanavasena ca kilesehi cetaso vimutti hoti aparabhāge samucchedavasena ceva paṭipassaddhivasena ca sāyaṃ vimutti heṭṭhā vitthārato kathitāva tasmā tattha vuttanayena veditabbā tattha vimuttiparipācanīyehi dhammehi āsaye paripācite pabodhite vipassanāya maggagabbhaṃ  gaṇhantiyā paripākaṃ gacchantiyā cetovimutti paripakkā nāma hoti tadabhāve aparipakkā
katame pana vimuttiparipācanīyā dhammā saddhindriyādīnaṃ visuddhikaraṇavasena pannarasa dhammā veditabbā vuttañhetaṃ 
assaddhe puggale parivajjayato saddhe puggale sevato bhajato payirupāsato pasādanīye suttante paccavekkhato   imehi tīhākārehi saddhindriyaṃ visujjhati
kusīte puggale parivajjayato āraddhavīriye puggale sevato bhajato payirupāsato sammappadhāne paccavekkhato  imehi tīhākārehi vīriyindriyaṃ visujjhati
muṭṭhassatī puggale parivajjayato upaṭṭhitassatī puggale sevato bhajato payirupāsato satipaṭṭhāne paccavekkhato  imehi tīhākārehi satindriyaṃ visujjhati
asamāhite puggale parivajjayato samāhite puggale sevato bhajato payirupāsato jhānavimokkhe paccavekkhato  imehi tīhākārehi samādhindriyaṃ visujjhati
duppaññe puggale parivajjayato paññavante puggale sevato bhajato payirupāsato gambhīrañāṇacariyaṃ paccavekkhato  imehi tīhākārehi paññindriyaṃ visujjhati
iti  ime pañca puggale parivajjayato pañca puggale sevato bhajato payirupāsato pañca suttante paccavekkhato  imehi pannarasahi ākārehi imāni pañcindriyāni visujjhantīti (paṭi ma 1185)
aparepi pannarasa dhammā vimuttiparipācanīyā  saddhāpañcamāni indriyāni aniccasaññā dukkhasaññā anattasaññā pahānasaññā virāgasaññāti imā pañca nibbedhabhāgiyā  saññā kalyāṇamittatā sīlasaṃvaro abhisallekhatā vīriyārambho nibbedhikapaññāti tesu vineyyadamanakusalo satthā vineyyassa meghiyattherassa ajjhāsayavasena idha kalyāṇamittatādayo vimuttiparipācanīye dhamme dassento ti vatvā te vitthārento tiādimāha
tattha ti kalyāṇo bhaddo sundaro mitto etassāti kalyāṇamitto yassa sīlādiguṇasampanno aghassa ghātā hitassa vidhātāti evaṃ sabbākārena upakāro mitto hoti so puggalo kalyāṇamittova yathāvuttehi kalyāṇapuggaleheva sabbiriyāpathesu saha ayati pavattati na vinā tehītikalyāṇapuggalesu eva cittena  ceva kāyena ca ninnapoṇapabbhārabhāvena pavattatīti  padattayena kalyāṇamittasaṃsagge ādaraṃ uppādeti
tatridaṃ kalyāṇamittalakkhaṇaṃ  idha kalyāṇamitto saddhāsampanno hoti sīlasampanno sutasampanno cāgasampanno vīriyasampanno satisampanno samādhisampanno paññāsampanno tattha saddhāsampattiyā saddahati tathāgatassa bodhiṃ kammaphalañca tena sammāsambodhihetubhūtaṃ sattesu hitesitaṃ na pariccajati sīlasampattiyā sabrahmacārīnaṃ piyo hoti manāpo garu bhāvanīyo codako pāpagarahī vattā vacanakkhamo sutasampattiyā saccapaṭiccasamuppādādipaṭisaṃyuttānaṃ gambhīrānaṃ kathānaṃ kattā hoti cāgasampattiyā appiccho hoti santuṭṭho pavivitto asaṃsaṭṭho vīriyasampattiyā āraddhavīriyo hoti sattānaṃ hitappaṭipattiyā satisampattiyā upaṭṭhitassati hoti samādhisampattiyā avikkhitto  hoti samāhitacitto paññāsampattiyā aviparītaṃ jānāti so satiyā kusalānaṃ dhammānaṃ gatiyo samanvesamāno paññāya sattānaṃ hitāhitaṃ yathābhūtaṃ jānitvā samādhinā tattha ekaggacitto hutvā vīriyena satte ahitā nisedhetvā hite niyojeti tenāha 
piyo garu bhāvanīyo vattā ca vacanakkhamo
gambhīrañca kathaṃ kattā no caṭṭhāne niyojayeti (a ni 737)
ti ayaṃ kalyāṇamittatāsaṅkhāto brahmacariyavāsassa ādibhāvato sabbesañca kusalānaṃ dhammānaṃ bahukāratāya padhānabhāvato ca imesu pañcasu dhammesu ādito vuttattā paṭhamo anavajjadhammo avisuddhānaṃ saddhādīnaṃ visuddhikaraṇavasena  cetovimuttiyā paripākāya saṃvattati ettha ca kalyāṇamittassa bahukāratā padhānatā ca upaḍḍhamidaṃ bhante brahmacariyassa yadidaṃ kalyāṇamittatāti vadantaṃ dhammabhaṇḍāgārikaṃ mā hevaṃ ānandāti dvikkhattuṃ paṭisedhetvā sakalameva hidaṃ ānanda brahmacariyaṃ yadidaṃ kalyāṇamittatā kalyāṇasahāyatātiādisuttapadehi (saṃ ni 1129 52) veditabbā
nti puna ca aparaṃ dhammajātaṃ ti  ettha kenaṭṭhena sīlaṃ sīlanaṭṭhena sīlaṃ kimidaṃ sīlanaṃ nāma samādhānaṃ kāyakammādīnaṃ susīlyavasena avippakiṇṇatāti attho atha vā upadhāraṇaṃ jhānādikusalānaṃ dhammānaṃ patiṭṭhānavasena ādhārabhāvoti attho tasmā sīleti sīlatīti vā sīlaṃ ayaṃ tāva saddalakkhaṇanayena sīlattho apare pana siraṭṭho sītalaṭṭho sīlaṭṭho saṃvaraṭṭhoti niruttinayena atthaṃ vaṇṇenti tayidaṃ pāripūrito atisayato vā sīlaṃ assa atthīti sīlavā sīlasampannoti attho
yathā ca sīlavā hoti sīlasampanno taṃ dassetuṃ tiādimāha tattha nti sikkhāpadasīlaṃ tañhi yo naṃ pāti rakkhati taṃ mokkheti moceti āpāyikādīhi dukkhehīti pātimokkhaṃ saṃvaraṇaṃ saṃvaro kāyavācāhi avītikkamo pātimokkhameva  saṃvaro pātimokkhasaṃvaro tena saṃvuto pihitakāyavācoti pātimokkhasaṃvarasaṃvuto idamassa tasmiṃ sīle patiṭṭhitabhāvaparidīpanaṃ ti tadanurūpavihārasamaṅgibhāvaparidīpanaṃ ti heṭṭhā pātimokkhasaṃvarassa upari visesānaṃ yogassa ca upakārakadhammaparidīpanaṃ ti pātimokkhasīlato acavanadhammatāparidīpanaṃ ti sikkhāpadānaṃ anavasesato ādānaparidīpanaṃ ti sikkhāya samaṅgibhāvaparidīpanaṃ ti sikkhitabbadhammaparidīpanaṃ
aparo nayo  kilesānaṃ balavabhāvato pāpakiriyāya sukarabhāvato puññakiriyāya ca dukkarabhāvato bahukkhattuṃ apāyesu patanasīloti pātī puthujjano aniccatāya vā bhavādīsu kammavegakkhitto ghaṭīyantaṃ viya anavaṭṭhānena paribbhamanato gamanasīloti pātī maraṇavasena vā tamhi tamhi sattanikāye attabhāvassa patanasīloti vā pātī sattasantāno cittameva vā taṃ pātinaṃ saṃsāradukkhato mokkhetīti pātimokkhaṃ cittassa  hi vimokkhena satto vimuttoti vuccati vuttañhi cittavodānā sattā visujjhantīti (saṃ ni 3100) anupādāya āsavehi cittaṃ vimuttanti (mahāva 28) ca
atha  vā avijjādihetunā saṃsāre patati gacchati pavattatīti pāti avijjānīvaraṇānaṃ sattānaṃ taṇhāsaṃyojanānaṃ sandhāvataṃ saṃsaratanti (saṃ ni 2124) hi vuttaṃ tassa pātino sattassa taṇhādisaṃkilesattayato mokkho etenāti pātimokkho kaṇṭhekālotiādīnaṃ viya samāsasiddhi veditabbā
atha vā pāteti vinipāteti dukkhehīti pāti cittaṃ vuttañhi cittena niyyatī loko cittena parikassatīti (saṃ ni 162) tassa pātino mokkho etenāti pātimokkho patati vā etena apāyadukkhe saṃsāradukkhe cāti pāti taṇhādisaṃkilesā vuttañhi  taṇhā janeti purisaṃ (saṃ ni 155-57) taṇhādutiyo purisoti (itivu 15 105) cādi tato pātito mokkhoti pātimokkho
atha  vā patati etthāti pāti cha ajjhattikabāhirāni āyatanāni vuttañhi  chasu loko samuppanno chasu kubbati santhavanti (su ni 171) tato cha ajjhattikabāhirāyatanasaṅkhātapātito mokkhoti pātimokkho atha vā pāto vinipāto assa atthīti pātī saṃsāro tato mokkhoti pātimokkho
atha vā sabbalokādhipatibhāvato dhammissaro bhagavā patīti vuccati muccati etenāti mokkho patino mokkho tena paññattattāti patimokkho patimokkho eva pātimokkho sabbaguṇānaṃ vā tammūlabhāvato uttamaṭṭhena pati ca so yathāvuttaṭṭhena mokkho cāti patimokkho patimokkho eva pātimokkho tathā hi vuttaṃ pātimokkhantiādimetaṃ mukhametanti vitthāro
atha vā iti pakāre ti accantatthe nipāto tasmā pakārehi accantaṃ mokkhetīti pātimokkhaṃ idañhi sīlaṃ sayaṃ tadaṅgavasena samādhisahitaṃ paññāsahitañca vikkhambhanavasena samucchedavasena ca accantaṃ mokkheti mocetīti pātimokkhaṃ pati mokkhoti vā patimokkho tamhā tamhā vītikkamadosato paccekaṃ mokkhoti attho patimokkho  eva pātimokkho mokkhoti vā nibbānaṃ tassa mokkhassa paṭibimbabhūtoti patimokkho sīlasaṃvaro hi sūriyassa aruṇuggamanaṃ viya nibbānassa udayabhūto tappaṭibhāgo ca yathārahaṃ saṃkilesanibbāpanato patimokkho eva pātimokkho pativattati mokkheti  dukkhanti vā patimokkhaṃ patimokkhameva pātimokkhanti evaṃ tāvettha pātimokkhasaddassa attho veditabbo
saṃvarati pidahati etenāti saṃvaro pātimokkhameva saṃvaro pātimokkhasaṃvaro atthato pana tato tato vītikkamitabbato viratiyo cetanā ca tena pātimokkhasaṃvarena upeto samannāgato pātimokkhasaṃvarasaṃvutoti vutto vuttañhetaṃ vibhaṅge 
iminā  pātimokkhasaṃvarena upeto hoti samupeto upāgato samupāgato upapanno samupapanno samannāgato tena vuccati pātimokkhasaṃvarasaṃvutoti (vibha 511)
ti iriyāpathavihārena viharati irīyati vattati
ti veḷudānādimicchājīvassa kāyapāgabbhiyādīnañca akaraṇena sabbaso anācāraṃ vajjetvā kāyiko avītikkamo vācasiko avītikkamo kāyikavācasiko avītikkamoti evaṃ vuttabhikkhusāruppaācārasampattiyā vesiyādiagocaraṃ vajjetvā piṇḍapātādiatthaṃ upasaṅkamituṃ yuttaṭṭhānasaṅkhātena gocarena ca sampannattā ācāragocarasampanno
apica yo bhikkhu satthari sagāravo sappatisso sabrahmacārīsu sagāravo sappatisso hirottappasampanno sunivattho supāruto pāsādikena abhikkantena paṭikkantena ālokitena vilokitena samiñjitena pasāritena iriyāpathasampanno indriyesu guttadvāro bhojane mattaññū jāgariyamanuyutto satisampajaññena samannāgato appiccho santuṭṭho pavivitto asaṃsaṭṭho ābhisamācārikesu sakkaccakārī garucittīkārabahulo viharati ayaṃ vuccati ācārasampanno
gocaro pana upanissayagocaro ārakkhagocaro upanibandhagocaroti tividho tattha yo dasakathāvatthuguṇasamannāgato vuttalakkhaṇo kalyāṇamitto yaṃ nissāya asutaṃ suṇāti sutaṃ pariyodāpeti kaṅkhaṃ vitarati diṭṭhiṃ ujuṃ karoti cittaṃ pasādeti yañca anusikkhanto saddhāya vaḍḍhati  sīlena sutena cāgena paññāya vaḍḍhati ayaṃ vuccati 
yo  bhikkhu antaragharaṃ paviṭṭho vīthiṃ paṭipanno okkhittacakkhu yugamattadassāvī cakkhundriyasaṃvutova gacchati na hatthiṃ olokento na assaṃ na rathaṃ na pattiṃ na itthiṃ na purisaṃ olokento na uddhaṃ olokento na adho olokento na disāvidisaṃ pekkhamāno gacchati ayaṃ 
 pana cattāro satipaṭṭhānā yattha bhikkhu attano cittaṃ upanibandhati vuttañhetaṃ bhagavatā 
ko ca bhikkhave bhikkhuno gocaro sako pettiko visayo yadidaṃ cattāro satipaṭṭhānāti (saṃ ni 5372)
tattha upanissayagocarassa pubbe vuttattā itaresaṃ vasenettha gocaro veditabbo iti yathāvuttāya ācārasampattiyā imāya ca gocarasampattiyā samannāgatattā ācāragocarasampanno
ti appamattakattā aṇuppamāṇesu assatiyā asañcicca āpannasekhiyaakusalacittuppādādibhedesu vajjesu bhayadassanasīlo yo hi bhikkhu paramāṇumattaṃ vajjaṃ aṭṭhasaṭṭhiyojanapamāṇādhikayojanasatasahassubbedhasinerupabbatarājasadisaṃ katvā passati yopi sabbalahukaṃ dubbhāsitamattaṃ pārājikasadisaṃ katvā passati ayampi aṇumattesu vajjesu bhayadassāvī nāma ti yaṃkiñci sikkhāpadesu sikkhitabbaṃ taṃ sabbena sabbaṃ sabbathā sabbaṃ anavasesaṃ sammā ādiyitvā sikkhati pavattati paripūretīti attho
ti ativiya kilesānaṃ sallekhanī tesaṃ tanubhāvāya pahānāya yuttarūpā ti cetaso paṭicchādakānaṃ nīvaraṇānaṃ dūrībhāvakaraṇena cetovivaraṇasaṅkhātānaṃ samathavipassanānaṃ sappāyā samathavipassanācittasseva vā vivaraṇāya pākaṭīkaraṇāya vā sappāyā upakārikāti cetovivaraṇasappāyā
idāni  yena nibbidādiāvahanena ayaṃ kathā abhisallekhikā cetovivaraṇasappāyā ca nāma hoti taṃ dassetuṃ tiādi vuttaṃ tattha ti ekaṃseneva vaṭṭadukkhato nibbindanatthāya ti tasseva virajjanatthāya ca nirujjhanatthāya  ca ti sabbakilesūpasamāya ti sabbassāpi abhiññeyyassa abhijānanāya ti catumaggasambodhāya ti anupādisesanibbānāya etesu hi ādito tīhi padehi vipassanā vuttā dvīhi maggo dvīhi nibbānaṃ vuttaṃ samathavipassanā ādiṃ  katvā nibbānapariyosāno ayaṃ sabbo uttarimanussadhammo dasakathāvatthulābhino sijjhatīti dasseti
idāni taṃ kathaṃ vibhajitvā dassento tiādimāha tattha ti na iccho tassa kathā appicchakathā appicchabhāvappaṭisaṃyuttā kathā vā appicchakathā ettha ca atriccho pāpiccho mahiccho appicchoti icchāvasena cattāro puggalā tesu attanā yathāladdhena lābhena atitto uparūpari lābhaṃ icchanto  nāma yaṃ sandhāya vuttaṃ 
catubbhi aṭṭhajjhagamā aṭṭhabhi cāpi soḷasa
soḷasabhi ca dvattiṃsa atricchaṃ cakkamāsado
icchāhatassa posassa cakkaṃ bhamati matthaketi (jā 15103)
atricchā atilobhena atilobhamadena cāti ca (jā 12168)
lābhasakkārasilokanikāmayatāya asantaguṇasambhāvanādhippāyo  yaṃ sandhāya vuttaṃ 
tattha katamā kuhanā lābhasakkārasilokasannissitassa pāpicchassa icchāpakatassa paccayappaṭisevanasaṅkhātena vā sāmantajappitena vā iriyāpathassa vā aṭhapanātiādi (vibha 861)
santaguṇasambhāvanādhippāyo  paṭiggahaṇe amattaññū  yaṃ sandhāya vuttaṃ 
idhekacco saddho samāno saddhoti maṃ jano jānātūti icchati sīlavā samāno sīlavāti maṃ jano jānātūti icchatītiādi (vibha 851)
duttappiyatāya hissa vijātamātāpi cittaṃ gahetuṃ na sakkoti tenetaṃ vuccati 
aggikkhandho  samuddo ca mahiccho cāpi puggalo
sakaṭehi paccaye dentu tayopete atappiyāti
ete  pana atricchatādayo dose ārakā parivajjetvā santaguṇanigūhanādhippāyo paṭiggahaṇe ca mattaññū appiccho so attani vijjamānampi guṇaṃ paṭicchādetukāmatāya saddho samāno saddhoti maṃ jano jānātūti na icchati sīlavā bahussuto pavivitto āraddhavīriyo upaṭṭhitassati samāhito paññavā samāno paññavāti maṃ jano jānātūti na icchati
svāyaṃ paccayappiccho dhutaṅgappiccho pariyattiappiccho adhigamappicchoti catubbidho tattha  paccayadāyakaṃ deyyadhammaṃ attano thāmañca oloketvā sacepi hi deyyadhammo bahu hoti dāyako appaṃ dātukāmo dāyakassa vasena appameva gaṇhāti deyyadhammo ce appo dāyako bahuṃ dātukāmo deyyadhammassa vasena appameva gaṇhāti deyyadhammopi ce bahu dāyakopi bahuṃ dātukāmo attano thāmaṃ ñatvā pamāṇayuttameva gaṇhāti evarūpo hi bhikkhu anuppannaṃ lābhaṃ uppādeti uppannaṃ lābhaṃ thāvaraṃ karoti dāyakānaṃ cittaṃ ārādheti dhutaṅgasamādānassa pana attani atthibhāvaṃ na jānāpetukāmo  yo attano bahussutabhāvaṃ jānāpetuṃ na icchati ayaṃ  yo pana sotāpannādīsu aññataro hutvā sabrahmacārīnampi attano sotāpannādibhāvaṃ jānāpetuṃ na icchati ayaṃ  evametesaṃ appicchānaṃ yā appicchatā tassā saddhiṃ sandassanādividhinā anekākāravokāraānisaṃsavibhāvanavasena tappaṭipakkhassa atricchādibhedassa icchācārassa ādīnavavibhāvanavasena ca pavattā kathā 
ti  ettha ti sakena attanā laddhena tuṭṭhi santuṭṭhi atha vā visamaṃ paccayicchaṃ pahāya samaṃ tuṭṭhi santuṭṭhi santena vā vijjamānena tuṭṭhi santuṭṭhi vuttañcetaṃ 
atītaṃ nānusocanto nappajappamanāgataṃ
paccuppannena yāpento santuṭṭhoti pavuccatīti
sammā vā ñāyena bhagavatā anuññātavidhinā paccayehi tuṭṭhi santuṭṭhi atthato itarītarapaccayasantoso  so dvādasavidho hoti kathaṃ  cīvare yathālābhasantoso yathābalasantoso yathāsāruppasantosoti tividho evaṃ piṇḍapātādīsu
tatrāyaṃ pabhedavaṇṇanā  idha bhikkhu cīvaraṃ labhati sundaraṃ vā asundaraṃ vā so teneva yāpeti aññaṃ na pattheti labhantopi na gaṇhāti ayamassa cīvare  atha pana pakatidubbalo vā hoti ābādhajarābhibhūto vā garuṃ cīvaraṃ pārupanto kilamati so sabhāgena bhikkhunā saddhiṃ taṃ parivattetvā lahukena yāpentopi santuṭṭhova hoti ayamassa cīvare  aparo paṭṭacīvarādīnaṃ aññataraṃ mahagghacīvaraṃ labhitvā idaṃ therānaṃ cirapabbajitānaṃ idaṃ bahussutānaṃ anurūpaṃ idaṃ gilānānaṃ dubbalānaṃ idaṃ appalābhīnaṃ vā hotūti tesaṃ datvā attanā saṅkārakūṭādito nantakāni uccinitvā saṅghāṭiṃ katvā tesaṃ vā purāṇacīvarāni gahetvā dhārentopi santuṭṭhova hoti ayamassa cīvare 
idha pana bhikkhu piṇḍapātaṃ labhati lūkhaṃ vā paṇītaṃ vā so teneva yāpeti aññaṃ na pattheti labhantopi na gaṇhāti ayamassa piṇḍapāte  atha pana ābādhiko hoti lūkhaṃ pakativiruddhaṃ vā byādhiviruddhaṃ vā piṇḍapātaṃ bhuñjitvā gāḷhaṃ rogātaṅkaṃ pāpuṇāti so sabhāgassa bhikkhuno datvā tassa hatthato sappāyabhojanaṃ bhuñjitvā samaṇadhammaṃ karontopi santuṭṭhova hoti ayamassa piṇḍapāte  aparo bhikkhu paṇītaṃ piṇḍapātaṃ labhati so ayaṃ piṇḍapāto cirapabbajitādīnaṃ anurūpoti cīvaraṃ viya tesaṃ datvā tesaṃ vā santakaṃ gahetvā attanā piṇḍāya caritvā missakāhāraṃ vā paribhuñjantopi santuṭṭhova hoti ayamassa piṇḍapāte 
idha pana bhikkhuno senāsanaṃ pāpuṇāti manāpaṃ vā amanāpaṃ vā antamaso tiṇakuṭikāpi tiṇasanthārakampi so teneva santussati puna aññaṃ sundarataraṃ vā pāpuṇāti taṃ na gaṇhāti ayamassa senāsane  atha pana ābādhiko hoti dubbalo vā so byādhiviruddhaṃ vā pakativiruddhaṃ vā senāsanaṃ labhati yatthassa vasato aphāsu hoti so taṃ sabhāgassa bhikkhuno datvā tassa santake sappāyasenāsane vasitvā samaṇadhammaṃ karontopi santuṭṭhova hoti ayamassa  senāsane  aparo sundaraṃ senāsanaṃ pattampi na sampaṭicchati paṇītasenāsanaṃ pamādaṭṭhānanti mahāpuññatāya vā leṇamaṇḍapakūṭāgārādīni paṇītasenāsanāni labhati so tāni cīvarādīni viya cirapabbajitādīnaṃ  datvā yattha katthaci vasantopi santuṭṭhova hoti ayamassa senāsane 
idha pana bhikkhu bhesajjaṃ labhati lūkhaṃ vā paṇītaṃ vā so teneva tussati aññaṃ na pattheti labhantopi na gaṇhāti ayamassa gilānapaccaye  atha pana telena atthiko phāṇitaṃ labhati so taṃ sabhāgassa bhikkhuno datvā tassa hatthato telaṃ gahetvā bhesajjaṃ katvā samaṇadhammaṃ karontopi santuṭṭhova hoti ayamassa gilānapaccaye  aparo mahāpuñño bahuṃ telamadhuphāṇitādipaṇītabhesajjaṃ labhati so taṃ cīvarādīni viya cirapabbajitādīnaṃ datvā tesaṃ ābhatena yena kenaci bhesajjaṃ karontopi santuṭṭhova hoti yo pana ekasmiṃ bhājane muttaharītakaṃ ekasmiṃ catumadhuraṃ ṭhapetvā gaṇhatha bhante yadicchasīti vuccamāno sacassa tesu aññatarenapi rogo vūpasammati  muttaharītakaṃ nāma buddhādīhi vaṇṇitaṃ pūtimuttabhesajjaṃ nissāya pabbajjā tattha te yāvajīvaṃ ussāho karaṇīyoti (mahāva 128) vacanamanussaranto catumadhuraṃ paṭikkhipitvā muttaharītakena bhesajjaṃ karonto paramasantuṭṭhova hoti ayamassa gilānapaccaye 
so evaṃpabhedo sabbopi santoso santuṭṭhīti pavuccati tena vuttaṃ atthato itarītarapaccayasantosoti itarītarasantuṭṭhiyā saddhiṃ sandassanādividhinā ānisaṃsavibhāvanavasena tappaṭipakkhassa atricchatādibhedassa icchāpakatattassa ādīnavavibhāvanavasena ca pavattā kathā  ito parāsupi kathāsu eseva nayo visesamattameva vakkhāma
ti ettha kāyaviveko cittaviveko upadhivivekoti tayo vivekā tesu eko gacchati eko tiṭṭhati eko nisīdati eko seyyaṃ kappeti eko gāmaṃ piṇḍāya pavisati eko  paṭikkamati eko abhikkamati eko caṅkamaṃ adhiṭṭhāti eko carati eko viharatīti evaṃ sabbiriyāpathesu sabbakiccesu gaṇasaṅgaṇikaṃ pahāya vivittavāso  nāma aṭṭha samāpattiyo pana  nāma nibbānaṃ  nāma vuttañhetaṃ 
kāyaviveko ca vivekaṭṭhakāyānaṃ nekkhammābhiratānaṃ cittaviveko ca parisuddhacittānaṃ paramavodānappattānaṃ upadhiviveko ca nirupadhīnaṃ puggalānaṃ visaṅkhāragatānanti (mahāni 57)
vivekoyeva  paviveko pavivekappaṭisaṃyuttā kathā 
ti ettha savanasaṃsaggo dassanasaṃsaggo samullapanasaṃsaggo sambhogasaṃsaggo kāyasaṃsaggoti pañca saṃsaggā tesu idhekacco bhikkhu suṇāti asukasmiṃ gāme vā nigame vā itthī abhirūpā dassanīyā pāsādikā paramāya vaṇṇapokkharatāya samannāgatāti so taṃ sutvā  saṃsīdati visīdati na sakkoti brahmacariyaṃ sandhāretuṃ sikkhaṃ paccakkhāya hīnāyāvattati evaṃ visabhāgārammaṇasavanena uppannakilesasanthavo  nāma na heva kho bhikkhu suṇāti apica kho sāmaṃ passati itthiṃ abhirūpaṃ dassanīyaṃ pāsādikaṃ paramāya vaṇṇapokkharatāya samannāgataṃ so taṃ disvā saṃsīdati visīdati na sakkoti brahmacariyaṃ sandhāretuṃ sikkhaṃ paccakkhāya hīnāyāvattati evaṃ visabhāgārammaṇadassanena uppannakilesasanthavo  nāma disvā pana aññamaññaṃ ālāpasallāpavasena uppanno kilesasanthavo  nāma sahajagghanādīnipi eteneva saṅgaṇhāti attano pana santakaṃ yaṃkiñci mātugāmassa datvā vā adatvā vā tena dinnassa vanabhaṅgiyādino paribhogavasena uppannakilesasanthavo  nāma mātugāmassa hatthaggāhādivasena uppannakilesasanthavo  nāma yopi cesa 
gihīhi saṃsaṭṭho viharati ananulomikena saṃsaggena sahasokī sahanandī sukhitesu sukhito dukkhitesu dukkhito  uppannesu kiccakaraṇīyesu attanā uyyogaṃ āpajjatīti (saṃ ni 33 mahāni 164) 
evaṃ vutto ananulomiko gihisaṃsaggo yo ca sabrahmacārīhipi kilesuppattihetubhūto saṃsaggo taṃ sabbaṃ pahāya yvāyaṃ saṃsāre thirataraṃ saṃvegaṃ saṅkhāresu tibbaṃ bhayasaññaṃ sarīre paṭikūlasaññaṃ sabbākusalesu jigucchāpubbaṅgamaṃ hirottappaṃ sabbakiriyāsu satisampajaññanti sabbaṃ paccupaṭṭhapetvā kamaladale jalabindu viya sabbattha alaggabhāvo ayaṃ sabbasaṃsaggappaṭipakkhatāya asaṃsaggo tappaṭisaṃyuttā kathā 
ti ettha vīrassa bhāvo kammanti vā vīriyaṃ vidhinā īrayitabbaṃ pavattetabbanti vā vīriyaṃ vīriyañca taṃ akusalānaṃ dhammānaṃ pahānāya kusalānaṃ dhammānaṃ  upasampadāya ārambhanaṃ vīriyārambho svāyaṃ kāyiko cetasiko cāti duvidho ārambhadhātu nikkamadhātu parakkamadhātu cāti tividho sammappadhānavasena catubbidho so sabbopi yo bhikkhu  gamane uppannaṃ kilesaṃ ṭhānaṃ pāpuṇituṃ na deti ṭhāne uppannaṃ nisajjaṃ nisajjāya uppannaṃ sayanaṃ pāpuṇituṃ na deti tattha tattheva ajapadena daṇḍena kaṇhasappaṃ uppīḷetvā gaṇhanto viya tikhiṇena asinā amittaṃ gīvāya paharanto viya ca sīsaṃ ukkhipituṃ adatvā vīriyabalena niggaṇhāti tassevaṃ āraddhavīriyassa vasena veditabbo tappaṭisaṃyuttā kathā 
dīsu duvidhaṃ sīlaṃ lokiyaṃ lokuttarañca tattha lokiyaṃ pātimokkhasaṃvarādi catupārisuddhisīlaṃ lokuttaraṃ maggasīlaṃ phalasīlañca tathā vipassanāya pādakabhūtā saha upacārena aṭṭha samāpattiyo lokiyo samādhi maggasampayutto panettha lokuttaro samādhi nāma tathā pi lokiyā sutamayā cintāmayā jhānasampayuttā vipassanāñāṇañca visesato panettha vipassanāpaññā gahetabbā lokuttarā maggapaññā phalapaññā ca pi ariyaphalavimutti nibbānañca apare pana tadaṅgavikkhambhanasamucchedavimuttīnampi vasenettha atthaṃ vaṇṇenti mpi ekūnavīsatividhaṃ paccavekkhaṇañāṇaṃ iti imesaṃ sīlādīnaṃ  saddhiṃ sandassanādividhinā anekākāravokāraānisaṃsavibhāvanavasena ceva tappaṭipakkhānaṃ dussīlyādīnaṃ ādīnavavibhāvanavasena ca pavattā kathā tappaṭisaṃyuttā kathā vā  nāma
ettha ca attanā ca appiccho hoti appicchakathañca paresaṃ kattāti (ma ni 1252 a ni 1070) santuṭṭho hoti itarītarena cīvarena itarītaracīvarasantuṭṭhiyā ca vaṇṇavādīti (saṃ ni 2144 cūḷani khaggavisāṇasuttaniddesa 128) ca ādivacanato sayañca appicchatādiguṇasamannāgatena paresampi tadatthāya hitajjhāsayena pavattetabbā tathārūpī kathā yā idha abhisallekhikādibhāvena visesetvā vuttā appicchakathādīti veditabbā kārakasseva hi kathā visesato adhippetatthasādhinī tathā hi vakkhati kalyāṇamittassetaṃ meghiya bhikkhuno pāṭikaṅkhaṃpe  akasiralābhīti
ti īdisāya yathāvuttāya ti yathicchitalābhī yathārucilābhī sabbakālaṃ imā kathā sotuṃ vicāretuñca yathāsukhaṃ labhanto ti niddukkhalābhī ti vipulalābhī
ti paggahitavīriyo ti akosallasambhūtaṭṭhena akusalānaṃ  pāpadhammānaṃ pajahanatthāya nti kucchitānaṃ salanādiatthena anavajjaṭṭhena ca kusalānaṃ sahavipassanānaṃ maggaphaladhammānaṃ ti sampādanāya attano santāne uppādanāya ti ussoḷhisaṅkhātena vīriyathāmena samannāgato ti thiraparakkamo asithilavīriyo ti anorohitadhuro anosakkitavīriyo
ti vipassanāpaññāya paññavā ti pañcannaṃ khandhānaṃ udayañca vayañca paṭivijjhantiyā ti vikkhambhanavasena kilesehi ārakā dūre ṭhitāya niddosāya ti nibbedhabhāgiyāya ti vaṭṭadukkhassa khepanato dukkhakkhayoti laddhanāmaṃ ariyamaggaṃ sammā hetunā ñāyena gacchantiyā
imesu ca pana pañcasu dhammesu sīlaṃ vīriyaṃ paññā ca yogino ajjhattikaṃ aṅgaṃ itaradvayaṃ bāhiraṃ aṅgaṃ tathāpi kalyāṇamittasannissayeneva sesaṃ  catubbidhaṃ ijjhati kalyāṇamittassevettha bahūpakārataṃ dassento satthā ntiādinā desanaṃ vaḍḍheti tattha nti ekaṃsena icchitabbaṃ avassaṃbhāvīti attho nti kiriyāparāmasanaṃ idaṃ vuttaṃ hoti  sīlavā bhavissatīti ettha yadetaṃ kalyāṇamittassa bhikkhuno sīlavantatāya bhavanaṃ sīlasampannattaṃ tassa bhikkhuno sīlasampannattā etaṃ tassa pāṭikaṅkhaṃ avassaṃbhāvī ekaṃseneva tassa tattha niyojanatoti adhippāyo tiādīsupi eseva nayo
evaṃ  bhagavā sadevake loke uttamakalyāṇamittasaṅkhātassa attano vacanaṃ anādiyitvā taṃ vanasaṇḍaṃ pavisitvā tādisaṃ vippakāraṃ pattassa āyasmato meghiyassa kalyāṇamittatādinā sakalaṃ sāsanasampattiṃ dassetvā idānissa tattha ādarajātassa pubbe yehi kāmavitakkādīhi upaddutattā kammaṭṭhānaṃ na sampajji tassa tesaṃ ujuvipaccanīkabhūtattā ca bhāvanānayaṃ pakāsetvā tato paraṃ arahattassa kammaṭṭhānaṃ ācikkhanto tiādimāha tattha ti evaṃ kalyāṇamittasannissayena yathāvuttasīlādiguṇasamannāgatena tenevāha ti ti āraddhataruṇavipassanassa rāgādiparissayā ce uppajjeyyuṃ tesaṃ visodhanatthaṃ tato uddhaṃ  uppādetabbā vaḍḍhetabbā ca
ti  ekādasasu asubhakammaṭṭhānesu yathārahaṃ yattha katthaci asubhabhāvanā ti kāmarāgassa pajahanatthāya ayamattho sālilāyakopamāya vibhāvetabbo  eko hi puriso asitaṃ gahetvā koṭito paṭṭhāya sālikhette sāliyo lāyati athassa vatiṃ bhinditvā gāvo pavisiṃsu so asitaṃ ṭhapetvā yaṭṭhiṃ ādāya teneva maggena gāvo nīharitvā vatiṃ pākatikaṃ katvā puna asitaṃ gahetvā sāliyo lāyi tattha sālikhettaṃ viya buddhasāsanaṃ daṭṭhabbaṃ sālilāyako viya yogāvacaro asitaṃ viya paññā lāyanakālo viya vipassanāya kammakaraṇakālo yaṭṭhi viya asubhakammaṭṭhānaṃ vati viya saṃvaro  vatiṃ bhinditvā gāvīnaṃ pavisanaṃ viya sahasā appaṭisaṅkhāya pamādaṃ āgamma rāgassa uppajjanaṃ asitaṃ ṭhapetvā yaṭṭhiṃ ādāya paviṭṭhamaggeneva gāvo nīharitvā vatiṃ paṭipākatikaṃ katvā puna ṭhitaṭṭhānato paṭṭhāya sālilāyanaṃ viya asubhakammaṭṭhānena rāgaṃ vikkhambhetvā puna vipassanāya kammakaraṇakāloti idamettha upamāsaṃsandanaṃ evaṃbhūtaṃ bhāvanāvidhiṃ sandhāya vuttaṃ asubhā bhāvetabbā rāgassa pahānāyāti
ti  mettākammaṭṭhānaṃ ti vuttanayeneva uppannakopassa pajahanatthāya ti soḷasavatthukā ānāpānassati ti vuttanayeneva uppannānaṃ vitakkānaṃ upacchedanatthāya ti asmīti uppajjanakassa navavidhassa mānassa samucchedanatthāya ti hutvā abhāvato udayabbayavantato pabhaṅguto tāvakālikato niccappaṭipakkhato ca sabbe saṅkhārā aniccāti (dha pa 277 cūḷani hemakamāṇavapucchāniddesa 56) pavattaaniccānupassanāvasena aniccasaññino ti asārakato avasavattanato parato rittato tucchato suññato ca sabbe dhammā anattāti (dha pa 279 cūḷani hemakamāṇavapucchāniddesa 56) evaṃ pavattā anattānupassanāsaṅkhātā anattasaññā citte saṇṭhahati atidaḷhaṃ patiṭṭhāti aniccalakkhaṇe hi diṭṭhe anattalakkhaṇaṃ diṭṭhameva hoti tīsu hi lakkhaṇesu ekasmiṃ diṭṭhe itaradvayaṃ diṭṭhameva hoti tena vuttaṃ  ti anattalakkhaṇe diṭṭhe asmīti uppajjanakamāno suppajahova hotīti āha  ti nti diṭṭheyeva dhamme imasmiṃyeva attabhāve apaccayaparinibbānaṃ pāpuṇāti ayamettha saṅkhepo vitthārato pana asubhādibhāvanānayo visuddhimagge (visuddhi 1102) vuttanayena gahetabbo
ti etaṃ āyasmato meghiyassa micchāvitakkacorehi kusalabhaṇḍupacchedasaṅkhātaṃ atthaṃ jānitvā nti imaṃ kāmavitakkādīnaṃ avinodane vinodane ca ādīnavānisaṃsadīpakaṃ udānaṃ udānesi
tattha ti hīnā lāmakā ti kāmavitakkādayo tayo pāpavitakkā te hi sabbavitakkehi patikiṭṭhatāya idha khuddāti vuttā na ca khuddamācaretiādīsu (khu pā 93 su ni 145) viya ti ñātivitakkādayo adhippetā ñātivitakko janapadavitakko amarāvitakko parānuddayatāya paṭisaṃyutto vitakko lābhasakkārasilokapaṭisaṃyutto vitakko anavaññattipaṭisaṃyutto vitakkoti ete hi vitakkā kāmavitakkādayo viya  dāruṇā na hontīti anoḷārikasabhāvatāya sukhumāti vuttā ti cittena anuvattitā vitakke hi uppajjamāne cittaṃ tadanugatameva hoti tassa ārammaṇābhiniropanato anuggatātipi pāḷi anuuṭṭhitāti attho ti cetaso uppilāvitattakarā
ti ete kāmavitakkādike manovitakke assādādīnavanissaraṇato ñātatīraṇapahānapariññāhi yathābhūtaṃ ajānanto ti appahīnamicchāvitakkattā anavaṭṭhitacitto kadāci rūpe kadāci saddetiādinā tasmiṃ tasmiṃ ārammaṇe assādādivasena aparāparaṃ dhāvati paribbhamati atha vā ti apariññātavitakkattā tannimittānaṃ avijjātaṇhānaṃ vasena paribbhamanamānaso idhalokato paralokaṃ ādānanikkhepehi aparāparaṃ dhāvati saṃsaratīti attho
ti ete yathāvuttappabhede kāmavitakkādike manovitakke assādādito yathābhūtaṃ jānanto ti vīriyavā ti pidahati ti satisampanno ti dullabhavasena anuppanne idaṃ vuttaṃ hoti  ete vuttappakāre kāmavitakkādike manovitakke cittassa uppilāvitahetutāya manaso uppilāve vidvā vipassanāpaññāsahitāya maggapaññāya sammadeva jānanto tassa sahāyabhūtānaṃ sammāvāyāmasatīnaṃ atthitāya ātāpiyo satimā te ariyamaggabhāvanāya āyatiṃ uppattirahe anuggate anuppanne eva maggakkhaṇe saṃvarati ñāṇasaṃvaravasena pidahati āgamanapathaṃ  pacchindati evaṃbhūto ca catusaccappabodhena  ariyasāvako arahattādhigamena  anavasesaṃ  kāmavitakkādike  samucchindīti etthāpi anugatetipi paṭhanti tassattho heṭṭhā vuttoyeva


 dutiye nti kusinārāyaṃ nāma mallarājūnaṃ nagare ti yathā hi anurādhapurassa thūpārāmo evaṃ kusinārāya uyyānaṃ dakkhiṇapacchimadisāya hoti yathā thūpārāmato dakkhiṇadvārena nagarapavisanamaggo pācīnamukho gantvā uttarena nivattati evaṃ uyyānato sālapanti pācīnamukhā gantvā uttarena nivattā tasmā upavattananti vuccati tasmiṃ upavattane mallarājūnaṃ sālavane nti sālapantiyā avidūre rukkhagacchasañchannaṭṭhāne katā kuṭikā taṃ sandhāya vuttaṃ araññakuṭikāyaṃ viharatīti te pana bhikkhū paṭisaṅkhānavirahitā ossaṭṭhavīriyā pamattavihārino tena vuttaṃ tiādi
tattha uddhaccabahulattā avūpasantacittatāya  tucchabhāvena māno naḷo viyāti naḷo mānasaṅkhāto uggato naḷo etesanti  uggatatucchamānāti attho pattacīvaramaṇḍanādicāpallena samannāgatattā bahukatāya vā  pharusavācatāya mukhena kharāti  tiracchānakathābahulatāya vikiṇṇā byākulā vācā etesanti  muṭṭhā naṭṭhā sati etesanti  sativirahitā pamādavihārinoti attho sabbena sabbaṃ sampajaññābhāvato  gaddūhanamattampi  kālaṃ cittasamādhānassa abhāvato na samāhitāti  lolasabhāvattā bhantamigasappaṭibhāgatāya  manacchaṭṭhānaṃ indriyānaṃ asaṃvaraṇato asaññatindriyatāya 
ti etaṃ tesaṃ bhikkhūnaṃ uddhaccādivasena pamādavihāraṃ jānitvā nti imaṃ pamādavihāre appamādavihāre ca yathākkamaṃ ādīnavānisaṃsavibhāvanaṃ udānaṃ udānesi
tattha ti satiārakkhābhāvena aguttena ti chaviññāṇakāyena cakkhuviññāṇena hi rūpaṃ disvā tattha nimittānubyañjanaggahaṇavasena abhijjhādipavattito viññāṇadvārassa satiyā arakkhitabhāvato sotaviññāṇādīsupi eseva nayo evaṃ chaviññāṇakāyassa arakkhitabhāvaṃ sandhāyāha arakkhitena kāyenāti keci pana kāyenāti atthaṃ vadanti tesampi vuttanayeneva atthayojanāya sati yujjeyya apare pana arakkhitena cittenāti paṭhanti tesampi vuttanayo eva attho ti sassatādimicchābhinivesadūsitena ti cittassa akalyatālakkhaṇena thinena kāyassa akalyatālakkhaṇena middhena ca ajjhotthaṭena tena kāyena cittenāti vā sambandho ti kilesamārādikassa sabbassapi mārassa vasaṃ yathākāmakaraṇīyataṃ upagacchati tesaṃ visayaṃ nātikkamatīti attho
imāya hi gāthāya bhagavā ye satiārakkhābhāvena sabbaso arakkhitacittā yonisomanasikārassa hetubhūtāya paññāya abhāvato ayoniso ummujjanena niccantiādinā vipariyesagāhino tato eva kusalakiriyāya vīriyārambhābhāvato kosajjābhibhūtā saṃsāravaṭṭato sīsaṃ na ukkhipissantīti tesaṃ bhikkhūnaṃ pamādavihāragarahāmukhena vaṭṭaṃ dassetvā idāni vivaṭṭaṃ dassetuṃ ti dutiyagāthamāha
tattha ti yasmā arakkhitacitto mārassa yathākāmakaraṇīyo hutvā saṃsāreyeva hoti tasmā satisaṃvarena manacchaṭṭhānaṃ indriyānaṃ rakkhaṇena pidahanena rakkhitacitto assa citte hi rakkhite cakkhādiindriyāni  rakkhitāneva hontīti ti yasmā micchāsaṅkappagocaro tathā tathā ayoniso vitakketvā nānāvidhāni micchādassanāni gaṇhanto micchādiṭṭhihatena cittena  mārassa yathākāmakaraṇīyo hoti tasmā yonisomanasikārena kammaṃ karonto nekkhammasaṅkappādisammāsaṅkappagocaro assa jhānādisampayuttaṃ sammāsaṅkappameva attano cittassa pavattiṭṭhānaṃ kareyya ti sammāsaṅkappagocaratāya vidhūtamicchādassano puretaraṃyeva kammassakatālakkhaṇaṃ tato yathābhūtañāṇalakkhaṇañca sammādiṭṭhiṃ purato katvā pubbe vuttanayeneva sīlasamādhīsu yutto payutto vipassanaṃ ārabhitvā saṅkhāre sammasanto  pañcasu upādānakkhandhesu samapaññāsāya ākārehi uppādanirodhaṃ vavatthapetvā udayabbayañāṇamadhigantvā tato paraṃ bhaṅgānupassanādivasena vipassanaṃ ussukkāpetvā anukkamena ariyamaggaṃ gaṇhanto aggamaggena ti evaṃ so heṭṭhimamaggavajjhānaṃ kilesānaṃ paṭhamameva  pahīnattā diṭṭhivippayuttalobhasahagatacittuppādesu uppajjanakathinamiddhānaṃ adhigatena arahattamaggena samucchindanato tadekaṭṭhānaṃ mānādīnampi pahīnattā sabbaso bhinnakileso khīṇāsavo bhikkhu tividhadukkhatāyogena duggatisaṅkhātā sabbāpi gatiyo ucchinnabhavamūlattā  pajaheyya tāsaṃ parabhāge nibbāne patiṭṭheyyāti attho


 tatiye ti kosalā nāma jānapadino rājakumārā tesaṃ nivāso ekopi janapado kosalātveva vuccati tesu kosalesu janapade ti aturitacārikāvasena  janapadacārikaṃ carati ti guṇamahattenapi mahatā aparicchinnasaṅkhyattā saṅkhyāmahattenapi mahatā ti diṭṭhisīlasāmaññasaṃhatena samaṇagaṇena nti ekato ti maggato apakkamitvā nti ghanapattasākhāviṭapasampannassa sandacchāyassa mahato rukkhassa samīpasaṅkhātaṃ mūlaṃ
ti eko gogaṇarakkhako nāmena pana nando nāma so kira aḍḍho mahaddhano mahābhogo yathā keṇiyo  jaṭilo pabbajjāvasena evaṃ anāthapiṇḍikassa goyūthaṃ rakkhanto gopālakattena rājapīḷaṃ apaharanto attano kuṭumbaṃ rakkhati so kālena kālaṃ pañca gorase gahetvā mahāseṭṭhissa santikaṃ āgantvā niyyātetvā satthu santikaṃ gantvā satthāraṃ passati dhammaṃ suṇāti attano vasanaṭṭhānaṃ āgamanatthāya satthāraṃ yācati satthā tasseva ñāṇaparipākaṃ āgamayamāno agantvā aparabhāge mahatā bhikkhusaṅghena parivuto janapadacārikaṃ caranto idānissa ñāṇaṃ paripakkanti ñatvā tassa vasanaṭṭhānassa avidūre maggā okkamma aññatarasmiṃ rukkhamūle nisīdi tassa āgamanaṃ āgamayamāno nandopi kho satthā kira janapadacārikaṃ caranto ito āgacchatīti sutvā haṭṭhatuṭṭho vegena gantvā satthāraṃ upasaṅkamitvā vanditvā katapaṭisanthāro ekamantaṃ nisīdi athassa bhagavā dhammaṃ desesi so sotāpattiphale patiṭṭhahitvā bhagavantaṃ nimantetvā sattāhaṃ pāyāsadānamadāsi sattame  divase bhagavā anumodanaṃ katvā pakkāmi tena vuttaṃ  ti
tattha ti ime dhammā kusalā ime dhammā akusalātiādinā kusalādidhamme kammavipāke idhalokaparaloke paccakkhato dassento anupubbikathāvasāne cattāri ariyasaccāni sammā dassesi ti saccādhigamāya ime nāma dhammā attani uppādetabbāti sīlādidhamme sammā gaṇhāpetvā tesu taṃ patiṭṭhapesi ti te dhammā samādinnā anukkamena bhāviyamānā nibbedhabhāgiyā hutvā tikkhavisadā yathā khippaṃ ariyamaggaṃ āvahanti tathā sammā uttejesi sammadeva tejesi ti bhāvanāya pubbenāparaṃ visesabhāvadassanena cittassa pamodāpanavasena suṭṭhu pahaṃsesi apicettha sāvajjānavajjadhammesu dukkhādīsu ca sammohavinodanena sandassanaṃ sammāpaṭipattiyaṃ pamādāpanodanena samādapanaṃ cittassālasiyāpattivinodanena samuttejanaṃ sammāpaṭipattisiddhiyā sampahaṃsanaṃ veditabbaṃ evaṃ so bhagavato sāmukkaṃsikāya dhammadesanāya sotāpattiphale patiṭṭhahi ti  tena diṭṭhasaccena adhivāsetu me bhante bhagavātiādinā nimantito kāyaṅgavācaṅgaṃ acopento citteneva adhivāsesi sādiyi tenevāha ti
nti nirudakapāyāsaṃ ti sampādetvā sajjetvā nti navanītaṃ gahetvā tāvadeva vilīnaṃ maṇḍasappiñca paṭiyādāpetvā ti ādarajāto sahattheneva parivisanto ti paṭiyattaṃ bhojanaṃ bhojesi ti alaṃ alanti vācāya paṭikkhipāpesi nti katabhattakiccaṃ nti pattato apanītapāṇiṃ dhotapattapāṇintipi pāṭho dhotapattahatthanti attho nti anuccaṃ āsanaṃ gahetvā āsaneyeva nisīdanaṃ ariyadesavāsīnaṃ cārittaṃ so pana satthu santike upacāravasena paññattassa dāruphalakāsanassa samīpe nisīdi tiādi sattame divase kataṃ anumodanaṃ sandhāya vuttaṃ  so kira sattāhaṃ bhagavantaṃ bhikkhusaṅghañca tattha vasāpetvā mahādānaṃ pavattesi sattame pana divase appodakapāyāsadānaṃ adāsi satthā tassa tasmiṃ attabhāve uparimaggatthāya ñāṇaparipākābhāvato anumodanameva katvā pakkāmi
ti sīmantare tassa gāmassa antaraṃ gāmavāsino kira ekaṃ taḷākaṃ nissāya tena saddhiṃ kalahaṃ akaṃsu so te abhibhavitvā taṃ taḷākaṃ gaṇhi tena baddhāghāto  eko puriso taṃ satthu pattaṃ gahetvā dūraṃ anugantvā nivattāhi upāsakāti vutte bhagavantaṃ vanditvā padakkhiṇaṃ katvā bhikkhusaṅghassa ca añjaliṃ katvā yāva dassanūpacārasamatikkamā dasanakhasamodhānasamujjalaṃ añjaliṃ sirasi paggayha paṭinivattitvā dvinnaṃ gāmānaṃ antare araññappadese ekakaṃ gacchantaṃ sarena vijjhitvā māresi tena vuttaṃ ti kenacideva karaṇīyena ohīyitvā pacchā gacchantā bhikkhū taṃ tathā mataṃ disvā bhagavato tamatthaṃ ārocesuṃ taṃ sandhāya vuttaṃ tiādi
ti yasmā diṭṭhisampannaṃ ariyasāvakaṃ nandaṃ mārentena purisena ānantariyakammaṃ bahulaṃ apuññaṃ pasutaṃ tasmā yaṃ corehi ca verīhi ca kattabbaṃ tatopi ghorataraṃ imesaṃ sattānaṃ micchāpaṇihitaṃ cittaṃ karotīti imamatthaṃ jānitvā tadatthadīpanaṃ imaṃ udānaṃ udānesi
tattha nti dūsako dūsanīyaṃ coro coraṃ disvāti vacanaseso ti yaṃ tassa anayabyasanaṃ kareyya dutiyapadepi eseva nayo idaṃ vuttaṃ hoti  eko ekassa mittadubbhī coro puttadārakhettavatthugomahiṃsādīsu aparajjhanto yassa aparajjhati tampi tatheva attani aparajjhantaṃ coraṃ disvā verī vā pana kenacideva kāraṇena baddhaveraṃ veriṃ disvā attano kakkhaḷatāya dāruṇatāya yaṃ tassa anayabyasanaṃ kareyya puttadāraṃ vā pīḷeyya khettādīni vā nāseyya jīvitā vā voropeyya  dasasu akusalakammapathesu micchāṭhapitattā  naṃ purisaṃ pāpataraṃ tato kareyya vuttappakāro hi diso vā verī vā disassa vā verino vā imasmiṃyeva attabhāve dukkhaṃ vā uppādeyya jīvitakkhayaṃ vā kareyya idaṃ pana akusalakammapathesu micchāṭhapitaṃ cittaṃ diṭṭheva dhamme anayabyasanaṃ pāpeti attabhāvasatasahassesupi catūsu apāyesu khipitvā sīsamassa ukkhipituṃ na detīti


 catutthe nti evaṃnāmake vihāre tasmiṃ kira pabbatakandare pubbe bahū kapotā vasiṃsu tena sā pabbatakandarā kapotakandarāti vuccati aparabhāge tattha katavihāropi kapotakandarātveva paññāyittha tena vuttaṃ  kapotakandarāyanti evaṃnāmake vihāreti ti sukkapakkharattiyaṃ ti aciraohāritehi kesehi itthambhūtalakkhaṇe cetaṃ karaṇavacanaṃ ti yattha uparicchadanaṃ parikkhepo vā natthi tādise ākāsaṅgaṇe
tattha āyasmā sāriputto suvaṇṇavaṇṇo āyasmā mahāmoggallāno nīluppalavaṇṇo ubhopi pana te mahātherā udiccabrāhmaṇajaccā kappānaṃ satasahassādhikaṃ ekaṃ asaṅkhyeyyaṃ abhinīhārasampannā chaḷabhiññāpaṭisambhidāppattā mahākhīṇāsavā samāpattilābhino sattasaṭṭhiyā  sāvakapāramiñāṇānaṃ matthakappattā etaṃ kapotakandaravihāraṃ upasobhayantā ekaṃ kanakaguhaṃ paviṭṭhā dve sīhā viya ekaṃ vijambhanabhūmiṃ otiṇṇā dve byagghā viya ekaṃ supupphitasālavanaṃ paviṭṭhā dve chaddantanāgarājāno viya ekaṃ simbalivanaṃ paviṭṭhā dve supaṇṇarājāno viya ekaṃ naravāhanayānaṃ abhiruḷhā dve vessavaṇā viya ekaṃ paṇḍukambalasilāsanaṃ abhinisinnā dve sakkā  viya ekavimānabbhantaragatā dve mahābrahmāno viya ekasmiṃ gaganaṭṭhāne ṭhitāni dve candamaṇḍalāni viya dve sūriyamaṇḍalāni viya ca virociṃsu tesu āyasmā mahāmoggallāno tuṇhī nisīdi āyasmā pana sāriputto samāpajji tena vuttaṃ  ti
tattha nti upekkhābrahmavihārasamāpattiṃ keci saññāvedayitanirodhasamāpattinti vadanti apare panāhu āruppapādakaṃ phalasamāpattinti imā eva hi tisso kāyarakkhaṇasamatthā samāpattiyo tattha nirodhasamāpattiyā samādhipariyāyasambhavo heṭṭhā vuttova pacchimaṃyeva pana ācariyā vaṇṇenti ti uttarāya disāya yakkhasamāgamaṃ gantvā attano bhavanaṃ gantuṃ dakkhiṇaṃ disaṃ gacchanti nti upaṭṭhāti mama nti hi paṭisaddayogena sāmiatthe upayogavacanaṃ imassa sīse pahāraṃ dātuṃ cittaṃ me uppajjatīti attho so kira purimajātiyaṃ there baddhāghāto tenassa theraṃ disvā paduṭṭhacittassa evaṃ ahosi itaro pana sappaññajātiko tasmā taṃ paṭisedhento tiādimāha tattha ti mā ghaṭṭesi mā pahāraṃ dehīti vuttaṃ hoti ti uḷārehi uttamehi sīlādiguṇehi samannāgato
ti ādaraṃ akatvā tassa vacanaṃ aggahetvā yasmā pana tassa vacanaṃ aggaṇhanto taṃ anādiyanto nāma hoti tasmā vuttaṃ  taṃ yakkhaṃ anādiyitvāti ti sabbathāmena ussāhaṃ janetvā ākāse ṭhitova sīse khaṭakaṃ adāsi muddhani muṭṭhighātaṃ akāsīti attho ti thāmamahattena tattakaṃ mahanto pahāro ahosi ti tena pahārena karaṇabhūtena nti pamāṇamajjhimassa purisassa ratanena sattaratanaṃ nti hatthināgaṃ ti pathaviyaṃ  osīdāpeyya nimujjāpeyya osāreyyātipi  pāṭho cuṇṇavicuṇṇaṃ kareyyāti attho nti aḍḍhena aṭṭhannaṃ pūraṇāni aḍḍhaṭṭhamāni aḍḍhaṭṭhamāni ratanāni pamāṇaṃ etassāti aḍḍhaṭṭhamaratano taṃ aḍḍhaṭṭhamaratanaṃ nti kelāsakūṭappamāṇaṃ vipulaṃ girikūṭaṃ ti sakalikākārena bhindeyya api osādeyya api padāleyyāti sambandho
tāvadeva cassa sarīre mahāpariḷāho uppajji so vedanāturo ākāse ṭhātuṃ asakkonto bhūmiyaṃ pati taṅkhaṇaññeva aṭṭhasaṭṭhisahassādhikayojanasatasahassubbedhaṃ sinerumpi pabbatarājānaṃ sandhārentī catunahutādhikadviyojanasatasahassabahalā mahāpathavī taṃ pāpasattaṃ dhāretuṃ asakkontī viya vivaramadāsi avīcito jālā uṭṭhahitvā kandantaṃyeva taṃ gaṇhiṃsu so kandanto vippalapanto pati tena vuttaṃ  ti tattha ti apati
kiṃ pana so yakkhattabhāveneva nirayaṃ upagacchīti na upagacchi yañhettha diṭṭhadhammavedanīyaṃ pāpakammaṃ ahosi tassa balena yakkhattabhāve mahantaṃ dukkhaṃ anubhavi yaṃ pana upapajjavedanīyaṃ ānantariyakammaṃ tena cutianantaraṃ niraye uppajjīti therassa pana samāpattibalena upatthambhitasarīrassa na koci vikāro ahosi samāpattito avuṭṭhitakāle hi taṃ yakkho pahari tathā paharantaṃ dibbacakkhunā disvā āyasmā mahāmoggallāno dhammasenāpatiṃ upasaṅkami upasaṅkamanasamakālameva ca dhammasenāpati samāpattito uṭṭhāsi atha naṃ mahāmoggallāno sarīravuttiṃ pucchi sopissa byākāsi tena vuttaṃ  nti
tattha nti thokaṃ appamattakaṃ madhurakajātaṃ viya me sīsaṃ dukkhitaṃ dukkhappattanti  attho dukkhādhiṭṭhānañhi sīsaṃ dukkhanti vuttaṃ sīse thokaṃ dukkhantipi pāṭho kathaṃ pana samāpattibalena sarīre upatthambhite therassa sīse thokampi dukkhaṃ ahosīti acireneva vuṭṭhitattā antosamāpattiyaṃ  apaññāyamānadukkhañhi kāyanissitattā niddaṃ upagatassa makasādijanitaṃ viya paṭibuddhassa thokaṃ paññāyittha
mahābalena yakkhena tathā sabbussāhena pahaṭe sarīrepi vikāro nāma natthīti acchariyabbhutacittajātena āyasmatā mahāmoggallānena tiādinā dhammasenāpatino mahānubhāvatāya vibhāvitāya sopissa tiādinā iddhānubhāvamahantatāpakāsanāpadesena attano issāmacchariyāhaṅkārādimalānaṃ suppahīnataṃ dīpeti ti saṅkārakūṭādīsu vicaraṇakakhuddakapetampi na passāma iti adhigamappicchānaṃ aggabhūto mahāthero tasmiṃ kāle anāvajjanena tesaṃ adassanaṃ sandhāya vadati tenevāha ti
bhagavā pana veḷuvane ṭhito ubhinnaṃ aggasāvakānaṃ imaṃ kathāsallāpaṃ dibbasotena assosi tena vuttaṃ  tiādi taṃ vuttatthameva
ti etaṃ āyasmato sāriputtassa samāpattibalūpagataṃ iddhānubhāvamahantataṃ viditvā nti tasseva tādibhāvappattidīpakaṃ imaṃ udānaṃ udānesi
tattha ti yassa khīṇāsavassa cittaṃ ekagghanasilāmayapabbatūpamaṃ sabbesaṃ iñjanānaṃ abhāvato vasībhāvappattiyāva ṭhitaṃ sabbehipi lokadhammehi nānupakampati na pavedhati idānissa akampanākāraṃ saddhiṃ kāraṇena dassetuṃ ntiādi vuttaṃ tattha ti virāgasaṅkhātena ariyamaggena rajanīyesu rāguppattihetubhūtesu sabbesu tebhūmakadhammesu virattaṃ tattha sabbaso samucchinnarāganti attho ti paṭighaṭṭhānīye sabbasmimpi āghātavatthusmiṃ  na dussati na vikāraṃ āpajjati nti yassa yathāvuttassa ariyapuggalassa  cittaṃ evaṃ vuttanayena tādibhāvāvahanabhāvena bhāvitaṃ ti taṃ uttamapuggalaṃ kuto sattato saṅkhārato vā dukkhaṃ upagamissati na tādisassa dukkhaṃ atthīti attho


 pañcame nti kusumbena nāma isinā vasitaṭṭhāne māpitattā kosambīti evaṃladdhanāmake nagare ti ghositaseṭṭhinā kārite ārāme ti bhagavā sambādhappatto viharati kiṃ pana bhagavato sambādho atthi saṃsaggo vāti natthi na hi koci bhagavantaṃ anicchāya upasaṅkamituṃ sakkoti durāsadā hi buddhā bhagavanto sabbattha ca anupalittattā hitesitāya pana sattesu anukampaṃ upādāya mutto mocessāmīti paṭiññānurūpaṃ caturoghanittharaṇatthaṃ aṭṭhannaṃ parisānaṃ attano santikaṃ kālena kālaṃ upasaṅkamanaṃ adhivāseti sayañca mahākaruṇāsamussāhito kālaññū hutvā tattha upasaṅkamati idaṃ sabbabuddhānaṃ āciṇṇaṃ ayamidha ākiṇṇavihāroti adhippeto
idha pana kosambikānaṃ bhikkhūnaṃ kalahajātānaṃ satthā dīghītissa kosalarañño vatthuṃ āharitvā na hi verena verāni sammantīdha kudācanantiādinā (dha pa 5 ma ni 3237 mahāva 464) ovādaṃ adāsi taṃ divasaṃ tesaṃ kalahaṃ karontānaṃyeva ratti vibhātā dutiyadivasepi bhagavā tameva vatthuṃ kathesi taṃ divasampi tesaṃ kalahaṃ karontānaṃyeva ratti vibhātā tatiyadivasepi bhagavā tameva vatthuṃ kathesi athaññataro bhikkhu bhagavantaṃ evamāha  appossukko bhante bhagavā diṭṭhadhammasukhavihāramanuyutto viharatu mayametena bhaṇḍanena kalahena viggahena vivādena  paññāyissāmāti satthā pariyādinnacittā kho ime moghapurisā na dānime sakkā saññāpetuṃ natthi cettha saññāpetabbā yaṃnūnāhaṃ ekacārikavāsaṃ vaseyyaṃ evaṃ ime bhikkhū kalahato oramissantīti cintesi evaṃ tehi kalahakārakehi bhikkhūhi saddhiṃ ekavihāre vāsaṃ vinetabbābhāvato upāsakādīhi upasaṅkamanañca ākiṇṇavihāraṃ katvā vuttaṃ  tena kho pana samayena bhagavā ākiṇṇo viharatītiādi
tattha nti na sukhaṃ anārādhitacittatāya na iṭṭhanti attho tenevāha ti ti pavivekaṭṭho dūrībhūto tathā cintetvāva bhagavā pātova sarīrappaṭijagganaṃ katvā kosambiyaṃ piṇḍāya  caritvā kañci anāmantetvā eko adutiyo gantvā kosalaraṭṭhe pālileyyake vanasaṇḍe bhaddasālamūle vihāsi tena vuttaṃ  ti tattha nti sayaṃ ti paṭisāmetvā ti  etthāpi sāmanti padaṃ ānetvā yojetabbaṃ ti kosambinagaravāsino ghositaseṭṭhiādike upaṭṭhāke vihāre ca aggupaṭṭhākaṃ āyasmantaṃ ānandaṃ anāmantetvā
evaṃ gate satthari pañcasatā bhikkhū āyasmantaṃ ānandaṃ āhaṃsu  āvuso ānanda satthā ekakova gato mayaṃ anubandhissāmāti āvuso yadā bhagavā sāmaṃ senāsanaṃ saṃsāmetvā pattacīvaramādāya anāmantetvā upaṭṭhāke ca anapaloketvā bhikkhusaṅghaṃ adutiyo gacchati tadā ekacāraṃ carituṃ bhagavato ajjhāsayo sāvakena nāma satthu ajjhāsayānurūpaṃ paṭipajjitabbaṃ tasmā na imesu divasesu bhagavā anugantabboti nivāresi sayampi nānugacchi
ti anukkamena gāmanigamapaṭipāṭiyā cārikaṃ caramāno ekacāravāsaṃ tāva vasamānaṃ bhikkhuṃ passissāmīti bālakaloṇakāragāmaṃ gantvā tattha bhaguttherassa sakalaṃ pacchābhattañceva tiyāmañca rattiṃ ekacāravāse ānisaṃsaṃ kathetvā punadivase tena pacchāsamaṇena piṇḍāya caritvā taṃ tattheva nivattetvā samaggavāsaṃ vasamāne tayo kulaputte passissāmīti  pācīnavaṃsamigadāyaṃ gantvā tesampi sakalarattiṃ samaggavāse ānisaṃsaṃ kathetvā tepi tattheva nivattetvā ekakova pālileyyagāmaṃ sampatto pālileyyagāmavāsino paccuggantvā bhagavato dānaṃ datvā pālileyyagāmassa avidūre rakkhitavanasaṇḍo nāma atthi tattha bhagavato paṇṇasālaṃ katvā ettha bhagavā vasatūti yācitvā vāsayiṃsu ti pana tattheko manāpo bhaddako sālarukkho bhagavā taṃ gāmaṃ upanissāya vanasaṇḍe paṇṇasālasamīpe tasmiṃ rukkhamūle vihāsi tena vuttaṃ  ti
ti mahāhatthī yūthapati ti hatthipotakehi ti khīrūpagehi daharahatthipotakehi ye bhiṅkātipi  vuccanti ti purato purato gacchantehi tehi hatthiādīhi chinnaggāni khāditāvasesāni khāṇusadisāni khādati nti tena hatthināgena uccaṭṭhānato bhañjitvā bhañjitvā pātitaṃ nti etassa santakaṃ sākhābhaṅgaṃ te khādanti ti tehi paṭhamataraṃ otaritvā pivantehi āluḷitattā āvilāni kaddamamissāni pānīyāni pivati ti titthato ogāhantipi pāḷiti hatthināgassa ti ghaṭṭentiyo upanighaṃsiyamānopi  attano uḷārabhāvena na kujjhati tena tā taṃ ghaṃsantiyeva ti hatthighaṭā
ti so kira hatthināgo yūthavāse ukkaṇṭhito taṃ vanasaṇḍaṃ paviṭṭho tattha bhagavantaṃ disvā ghaṭasahassena nibbāpitasantāpo viya nibbuto hutvā pasannacitto bhagavato santike aṭṭhāsi tato paṭṭhāya vattasīse ṭhatvā bhaddasālassa paṇṇasālāya ca samantato appaharitakaṃ katvā sākhābhaṅgehi sammajjati bhagavato mukhadhovanaṃ deti nhānodakaṃ āharati dantakaṭṭhaṃ deti araññato madhurāni phalāni āharitvā satthu upaneti satthā tāni paribhuñjati  tena vuttaṃ  ti soṇḍāya dārūni āharitvā aññamaññaṃ ghaṃsitvā aggiṃ uṭṭhāpetvā dārūni jālāpetvā tattha pāsāṇakhaṇḍāni tāpetvā tāni daṇḍakehi pavaṭṭetvā soṇḍiyaṃ khipitvā udakassa tattabhāvaṃ ñatvā bhagavato santikaṃ upagantvā tiṭṭhati bhagavā hatthināgo mama nhānaṃ icchatīti tattha gantvā nhānakiccaṃ karoti pānīyepi eseva nayo tasmiṃ pana sītale sañjāte upasaṅkamati taṃ sandhāya vuttaṃ  soṇḍāya bhagavato pānīyaṃ paribhojanīyaṃ upaṭṭhāpetīti
tiādi ubhinnaṃ mahānāgānaṃ vivekasukhapaccavekkhaṇadassanaṃ taṃ vuttatthameva ti kehici anākiṇṇabhāvaladdhaṃ kāyavivekaṃ jānitvā itare pana vivekā bhagavato sabbakālaṃ vijjantiyeva
nti imaṃ attano hatthināgassa ca pavivekābhiratiyā samānajjhāsayabhāvadīpanaṃ udānaṃ udānesi
tatthāyaṃ saṅkhepattho   rathaīsāsadisadantassa hatthināgassa  buddhanāgassa  saṃsandati kathaṃ sameti ce  yasmā buddhanāgo ahaṃ kho pubbe ākiṇṇo vihāsinti purimaṃ ākiṇṇavihāraṃ jigucchitvā vivekaṃ upabrūhayamāno idāni yathā  adutiyo  araññe  abhiramati evaṃ ayampi hatthināgo pubbe attano hatthiādīhi ākiṇṇavihāraṃ jigucchitvā vivekaṃ upabrūhayamāno idāni  asahāyo  araññe  abhiramati tasmāssa  tassa cittena sametīti katvā ekībhāvaratiyā ekasadisaṃ hotīti attho


 chaṭṭhe ti piṇḍaṃ ulamāno pariyesamāno pabbajitoti piṇḍolo so kira parijiṇṇabhogo brāhmaṇo hutvā mahantaṃ bhikkhusaṅghassa lābhasakkāraṃ disvā piṇḍatthāya nikkhamitvā pabbajito so mahantaṃ kapallaṃ pattanti gahetvā carati kapallapūraṃ yāguṃ pivati bhattaṃ bhuñjati pūvakhajjakañca khādati athassa mahagghasabhāvaṃ satthu ārocesuṃ satthā tassa pattatthavikaṃ nānujāni heṭṭhāmañce pattaṃ nikkujjitvā ṭhapeti so ṭhapentopi ghaṃsentova paṇāmetvā ṭhapeti gaṇhantopi ghaṃsentova ākaḍḍhitvā gaṇhāti taṃ gacchante gacchante kāle ghaṃsanena parikkhīṇaṃ nāḷikodanamattasseva gaṇhanakaṃ jātaṃ tato satthu ārocesuṃ athassa satthā pattatthavikaṃ anujāni thero aparena samayena indriyabhāvanaṃ bhāvento aggaphale arahatte patiṭṭhāsi iti so pubbe savisesaṃ piṇḍatthāya ulatīti piṇḍolo gottena pana bhāradvājoti ubhayaṃ ekato katvā piṇḍolabhāradvājoti vuccati
ti  gāmantasenāsanapaṭikkhipanena araññe nivāso assāti āraññako āraññakadhutaṅgaṃ samādāya vattantassetaṃ nāmaṃ tathā bhikkhāsaṅkhātānaṃ āmisapiṇḍānaṃ pāto piṇḍapāto parehi dinnānaṃ piṇḍānaṃ patte nipatananti attho piṇḍapātaṃ uñchati taṃ taṃ kulaṃ upasaṅkamanto gavesatīti  piṇḍāya vā patituṃ carituṃ vatametassāti piṇḍapātī piṇḍapātīyeva piṇḍapātiko saṅkārakūṭādīsu paṃsūnaṃ upari ṭhitattā abbhuggataṭṭhena paṃsukūlaṃ viyāti paṃsukūlaṃ paṃsu viya vā kucchitabhāvaṃ ulati gacchatīti paṃsukūlaṃ paṃsukūlassa dhāraṇaṃ paṃsukūlaṃ taṃ sīlaṃ etassāti  saṅghāṭiuttarāsaṅgaantaravāsakasaṅkhātāni tīṇi cīvarāni ticīvaraṃ ticīvarassa dhāraṇaṃ ticīvaraṃ taṃ sīlaṃ etassāti tiādīnaṃ padānaṃ attho heṭṭhā vuttoyeva
ti  vuccati dhutakileso puggalo kilesadhunanakadhammo vā tattha atthi dhuto na dhutavādo atthi na dhuto dhutavādo atthi neva dhuto na dhutavādo atthi dhuto ceva dhutavādo cāti idaṃ catukkaṃ veditabbaṃ tesu yo sayaṃ dhutadhamme samādāya vattati na paraṃ tadatthāya samādapeti ayaṃ paṭhamo yo pana sayaṃ na dhutadhamme samādāya vattati paraṃ samādapeti ayaṃ dutiyo yo ubhayarahito ayaṃ tatiyo yo pana ubhayasampanno ayaṃ catuttho evarūpo ca āyasmā piṇḍolabhāradvājoti tena vuttaṃ dhutavādoti ekadesasarūpekasesavasena hi ayaṃ niddeso yathā taṃ nāmarūpanti
ti ettha aṭṭhasamāpattisampayogato arahattaphalasamāpattisampayogato vā cittassa adhicittabhāvo veditabbo idha pana arahattaphalacittanti vadanti taṃtaṃsamāpattīsu samādhi eva adhicittaṃ idha pana arahattaphalasamādhi veditabbo keci pana adhicittamanuyuttena bhikkhave bhikkhunā kālena kālaṃ tīṇi nimittāni manasi kātabbānīti etasmiṃ adhicittasutte (a ni 3103) viya samathavipassanācittaṃ adhicittanti idhādhippetanti vadanti taṃ na sundaraṃ purimoyevattho gahetabbo
ti etaṃ āyasmato piṇḍolabhāradvājassa adhiṭṭhānaparikkhārasampadāsampannaṃ adhicittānuyogasaṅkhātaṃ atthaṃ sabbākārato viditvā evaṃ adhicittānuyogo mama sāsanānuṭṭhānanti dīpento 
tattha ti vācāya kassacipi anupavadanaṃ ti kāyena kassaci upaghātākaraṇaṃ ti ettha pātimokkhapadassa attho heṭṭhā nānappakārehi vutto tasmiṃ pātimokkhe sattannaṃ āpattikkhandhānaṃ avītikkamalakkhaṇo ti  paṭiggahaṇaparibhogavasena pamāṇaññutā nti vivittaṃ saṅghaṭṭanavirahitaṃ senāsanaṃ ti aṭṭhannaṃ samāpattīnaṃ adhigamāya bhāvanānuyogo
aparo nayo  ti kassacipi uparujjhanavacanassa avadanaṃ tena sabbampi vācasikaṃ sīlaṃ saṅgaṇhāti ti kāyena kassaci upaghātassa paraviheṭhanassa akaraṇaṃ tena sabbampi kāyikaṃ sīlaṃ saṅgaṇhāti yādisaṃ panidaṃ ubhayaṃ buddhānaṃ sāsanantogadhaṃ hoti taṃ dassetuṃ  ti vuttaṃ saddo nipātamattaṃ ti pātimokkhasaṃvarabhūto anūpavādo anūpaghāto cāti attho
atha  vā ti adhikaraṇe bhummaṃ pātimokkhe nissayabhūte saṃvaro ko pana soti anūpavādo anūpaghāto upasampadavelāyañhi avisesena pātimokkhasīlaṃ samādinnaṃ nāma hoti tasmiṃ pātimokkhe ṭhitassa tato paraṃ upavādūpaghātānaṃ akaraṇavasena saṃvaro so anūpavādo anūpaghāto cāti vutto
atha vā ti nipphādetabbe bhummaṃ yathā cetaso avūpasamo ayonisomanasikārapadaṭṭhānanti (saṃ ni 5232) tena pātimokkhena sādhetabbo anūpavādo anūpaghāto pātimokkhasaṃvarasaṅgahito anūpavādo anūpaghātoicceva attho ti iminā pana satisaṃvaro  ñāṇasaṃvaro khantisaṃvaro vīriyasaṃvaroti imesaṃ catunnaṃ saṃvarānaṃ gahaṇaṃ pātimokkhasādhanaṃ idaṃ saṃvaracatukkaṃ
nti pariyesanapaṭiggahaṇaparibhogavissajjanānaṃ vasena bhojane pamāṇaññutā nti bhāvanānukūlaṃ araññarukkhamūlādivivittasenāsanaṃ ti sabbacittānaṃ adhikattā uttamattā adhicittasaṅkhāte arahattaphalacitte sādhetabbe tassa nipphādanatthaṃ samathavipassanābhāvanāvasena āyogo nti etaṃ parassa anūpavadanaṃ anūpaghātanaṃ pātimokkhasaṃvaro  pariyesanapaṭiggahaṇādīsu mattaññutā vivittavāso yathāvuttaadhicittānuyogo ca buddhānaṃ sāsanaṃ ovādo anusiṭṭhīti attho evaṃ imāya gāthāya tisso sikkhā kathitāti veditabbā


 sattame apubbaṃ natthi gāthāya ti adhicittavato sabbacittānaṃ adhikena arahattaphalacittena samannāgatassāti attho ti na pamajjato appamādena anavajjadhammesu sātaccakiriyāya samannāgatassāti vuttaṃ hoti ti yo munāti ubho loke muni tena pavuccatīti (dha pa 269 cūḷani mettagūmāṇavapucchāniddesa 21) evaṃ ubhayalokamunanena monaṃ vuccati ñāṇaṃ tena arahattaphalañāṇasaṅkhātena ñāṇena samannāgatattā  vā khīṇāsavo muni nāma tassa munino ti arahattañāṇasaṅkhātassa monassa pathesu sattatiṃsabodhipakkhiyadhammesu tīsu vā sikkhāsu sikkhato idañca pubbabhāgappaṭipadaṃ gahetvā vuttaṃ pariniṭṭhitasikkho hi arahā tasmā evaṃ sikkhato imāya sikkhāya munibhāvaṃ pattassa muninoti evamettha attho daṭṭhabbo yasmā ca etadeva tasmā heṭṭhimamaggaphalacittānaṃ vasena adhicetaso catusaccasambodhapaṭipattiyaṃ appamādavasena appamajjato maggañāṇasamannāgamena muninoti evametesaṃ tiṇṇaṃ padānaṃ attho yujjatiyeva atha vā appamajjato sikkhatoti  padānaṃ hetuatthatā daṭṭhabbā appamajjanahetu sikkhanahetu ca adhicetasoti
ti tādisassa khīṇāsavamunino abbhantare iṭṭhaviyogādivatthukā sokā cittasantāpā na honti atha vā ti tādilakkhaṇasamannāgatassa evarūpassa munino sokā na bhavantīti  ayamettha attho ti rāgādīnaṃ accantūpasamena upasantassa ti sativepullappattiyā niccakālaṃ satiyā avirahitassa
ettha ca adhicetasoti iminā adhicittasikkhā appamajjatoti etena adhisīlasikkhā munino monapathesu sikkhatoti etehi adhipaññāsikkhā muninoti vā etena adhipaññāsikkhā monapathesu sikkhatoti etena tāsaṃ lokuttarasikkhānaṃ pubbabhāgapaṭipadā sokā na bhavantītiādīhi sikkhāpāripūriyā ānisaṃso pakāsitoti veditabbaṃ sesaṃ vuttanayameva


 aṭṭhame tiādīnaṃ padānaṃ attho heṭṭhā vaṇṇitoyeva ti na sahamānā usūyantāti attho bhikkhusaṅghassa ca sakkāraṃ asahamānāti sambandho
ti  tassā nāmaṃ sā kira tasmiṃ kāle sabbaparibbājikāsu abhirūpā dassanīyā pāsādikā paramāya vaṇṇapokkharatāya samannāgatā teneva sā sundarīti paññāyittha sā ca anatītayobbanā asaṃyatasamācārāva hoti tasmā te sundariṃ paribbājikaṃ pāpakamme uyyojesuṃ te hi aññatitthiyā buddhuppādato paṭṭhāya sayaṃ hatalābhasakkārā heṭṭhā akkosasuttavaṇṇanāyaṃ āgatanayena bhagavato bhikkhusaṅghassa ca uḷāraṃ aparimitaṃ lābhasakkāraṃ pavattamānaṃ disvā issāpakatā ekato hutvā sammantayiṃsu  mayaṃ samaṇassa gotamassa uppannakālato paṭṭhāya naṭṭhā hatalābhasakkārā na no koci  atthibhāvampi jānāti kiṃ nissāya nu kho loko samaṇe gotame abhippasanno uḷāraṃ sakkārasammānaṃ upanetīti tattheko āha  uccākulappasuto asambhinnāya mahāsammatappaveṇiyā jātoti aparo abhijātiyaṃ tassa anekāni  acchariyāni pātubhūtānīti añño kāladevilaṃ vandāpetuṃ upanītassa pādā parivattitvā tassa jaṭāsu patiṭṭhitāti aparo vappamaṅgalakāle jambucchāyāya sayāpitassa vītikkantepi majjhanhike jambucchāyā aparivattitvā ṭhitāti añño abhirūpo dassanīyo pāsādiko rūpasampattiyāti aparo jiṇṇāturamatapabbajitasaṅkhātanimitte disvā saṃvegajāto āgāminaṃ cakkavattirajjaṃ pahāya pabbajitoti evaṃ aparimāṇakāle sambhataṃ anaññasādhāraṇaṃ bhagavato puññañāṇasambhāraṃ ukkaṃsapāramippattaṃ nirupamaṃ sallekhappaṭipadaṃ anuttarañca ñāṇapahānasampadādibuddhānubhāvaṃ ajānantā attanā yathādiṭṭhaṃ yathāsutaṃ dharamānaṃ taṃ taṃ bhagavato bahumānakāraṇaṃ kittetvā abahumānakāraṇaṃ pariyesitvā apassantā kena nu kho kāraṇena mayaṃ samaṇassa gotamassa ayasaṃ uppādetvā lābhasakkāraṃ nāseyyāmāti tesu eko tikhiṇamantī evamāha  ambho imasmiṃ sattaloke mātugāmasukhe asattasattā nāma natthi ayañca samaṇo gotamo abhirūpo devasamo taruṇo attano samarūpaṃ mātugāmaṃ labhitvā sajjeyya athāpi na sajjeyya janassa pana saṅkiyo bhaveyya handa mayaṃ sundariṃ paribbājikaṃ tathā uyyojema yathā samaṇassa gotamassa ayaso pathaviyaṃ patthareyyāti
taṃ sutvā itare idaṃ suṭṭhu tayā cintitaṃ evañhi kate samaṇo gotamo ayasakena upadduto sīsaṃ ukkhipituṃ asakkonto yena vā tena vā palāyissatīti sabbeva ekajjhāsayā hutvā tathā uyyojetuṃ sundariyā santikaṃ agamaṃsu sā te disvā kiṃ tumhe ekato āgatatthāti āha titthiyā anālapantā ārāmapariyante paṭicchanne ṭhāne nisīdiṃsu sā tattha gantvā punappunaṃ ālapantī paṭivacanaṃ alabhitvā kiṃ tumhākaṃ aparajjhaṃ kasmā me paṭivacanaṃ na dethāti tathā hi pana tvaṃ amhe  viheṭhiyamāne ajjhupekkhasīti  ko  tumhe viheṭhetīti kiṃ pana tvaṃ na passasi samaṇaṃ gotamaṃ amhe viheṭhetvā hatalābhasakkāre katvā vicarantanti vatvā tattha mayā kiṃ kātabbanti vutte tena hi tvaṃ abhikkhaṇaṃ jetavanasamīpaṃ gantvā mahājanassa evañcevañca vadeyyāsīti āhaṃsu sāpi sādhūti sampaṭicchi tena vuttaṃ  tiādi
tattha ti sakkosi nti hitaṃ kiccaṃ vā nti kiṃ ahaṃ yasmā te titthiyā tassā aññātakāpi samānā pabbajjasambandhamattena saṅgaṇhituṃ ñātakā viya hutvā nti āhaṃsu tasmā sāpi migaṃ valli viya pāde laggā ti āha
ti yasmā tvaṃ jīvitampi me tumhākaṃ atthāya pariccattanti vadasi tvañca paṭhamavaye ṭhitā abhirūpā sobhaggappattā ca tasmā yathā taṃ nissāya samaṇassa gotamassa ayaso uppajjissati tathā kareyyāsīti vatvā abhikkhaṇaṃ jetavanaṃ gacchāhīti uyyojesuṃ sāpi kho bālā kakacadantapantiyā pupphāvalikīḷaṃ kīḷitukāmā viya pabhinnamadaṃ caṇḍahatthiṃ soṇḍāya parāmasantī viya nalāṭena maccuṃ gaṇhantī viya titthiyānaṃ vacanaṃ sampaṭicchitvā mālāgandhavilepanatambūlamukhavāsādīni gahetvā mahājanassa satthu dhammadesanaṃ sutvā nagaraṃ pavisanakāle jetavanābhimukhī gacchantī kahaṃ gacchasīti ca puṭṭhā samaṇassa gotamassa santikaṃ ahañhi tena saddhiṃ ekagandhakuṭiyaṃ vasāmīti vatvā aññatarasmiṃ titthiyārāme vasitvā pātova jetavanamaggaṃ otaritvā nagarābhimukhī āgacchantī  kiṃ sundari kahaṃ gatāsīti ca puṭṭhā samaṇena gotamena saddhiṃ ekagandhakuṭiyaṃ vasitvā taṃ kilesaratiyā ramāpetvā āgatāmhīti vadati tena vuttaṃ  ti
titthiyā katipāhassa accayena dhuttānaṃ kahāpaṇe datvā gacchatha sundariṃ māretvā samaṇassa gotamassa gandhakuṭiyā avidūre mālākacavarantare nikkhipitvā ethāti vadiṃsu te tathā akaṃsu tato titthiyā sundariṃ na passāmāti kolāhalaṃ katvā rañño ārocetvā  kattha pana tumhe parisaṅkathāti raññā vuttā imesu divasesu jetavane vasati tatthassā pavattiṃ na jānāmāti tena hi gacchatha naṃ tattha vicinathāti raññā anuññātā attano upaṭṭhāke gahetvā jetavanaṃ gantvā vicinantā viya hutvā mālākacavaraṃ byūhitvā tassā  sarīraṃ mañcakaṃ āropetvā nagaraṃ pavesetvā samaṇassa gotamassa sāvakā satthunā kataṃ pāpakammaṃ paṭicchādessāmāti sundariṃ māretvā mālākacavarantare nikkhipiṃsūti rañño ārocesuṃ rājāpi anupaparikkhitvā tena hi gacchatha nagaraṃ āhiṇḍathāti āha te nagaravīthīsu passatha samaṇānaṃ sakyaputtiyānaṃ kammantiādīni vadantā vicaritvā puna rañño nivesanadvāraṃ agamaṃsu rājā sundariyā sarīraṃ āmakasusāne aṭṭakaṃ āropetvā rakkhāpesi sāvatthivāsino ṭhapetvā ariyasāvake yebhuyyena passatha samaṇānaṃ sakyaputtiyānaṃ kammantiādīni vatvā antonagare bahinagare ca bhikkhū akkosantā vicariṃsu tena vuttaṃ  tiādi
tattha ti jāniṃsu ti byapadiṭṭhā jetavanaṃ āgacchantī ca gacchantī ca visesato diṭṭhā bahulaṃ diṭṭhāti attho ti dīghikāvāṭe  ti mahārāja yā sā imasmiṃ nagare rūpasundaratāya sundarīti pākaṭā abhiññātā paribbājikā ti sā amhākaṃ cakkhu viya jīvitaṃ viya ca piyāyitabbā idāni na dissati nti purise āṇāpetvā mālākacavarantare attanā yathāṭhapitaṃ yathānikhātantipi pāṭho pathaviyaṃ nikhātappakāranti attho
nti vīthito vīthiṃ ti hi vinivijjhanakaracchā nti tikoṇaracchā ti na lajjino pāpajigucchāvirahitāti attho ti nissīlā ti lāmakasabhāvā nihīnācārā ti dussīlā samānā sīlavanto mayanti alikavāditāya musāvādino ti methunappaṭisevitāya aseṭṭhacārino ime hi nāmāti hīḷentā vadanti ti kusaladhammacārino ti kāyakammādisamacārino ti  sundarasabhāvā paṭijānissanti nāmāti sambandho nāmasaddayogena hi ettha paṭijānissantīti anāgatakālavacanaṃ nti samaṇabhāvo samitapāpatā nti seṭṭhabhāvo bāhitapāpatā ti kena kāraṇena ti apetā paribhaṭṭhā nti methunappaṭisevanaṃ sandhāya vadanti
atha bhikkhū taṃ pavattiṃ bhagavato ārocesuṃ satthā tena hi bhikkhave tumhepi te manusse imāya gāthāya paṭicodethāti vatvā abhūtavādīti gāthamāha taṃ sandhāya vuttaṃ  ti tattha ti idaṃ satthā tassa ayasassa nipphattiṃ sabbaññutaññāṇena jānitvā bhikkhū samassāsento āha
gāthāyaṃ ti parassa dosaṃ adisvāva musāvādaṃ katvā abhūtena atacchena paraṃ abbhācikkhanto ti yo vā pana pāpakammaṃ katvā nāhaṃ etaṃ karomīti āha ti te ubhopi janā ito paralokaṃ gantvā  nirayūpagamanena gatiyā samā bhavanti gatiyeva hi nesaṃ paricchinnā āyū pana aparicchinnā bahukañhi pāpaṃ katvā ciraṃ niraye paccati parittakaṃ katvā appamattakameva kālaṃ paccati yasmā pana nesaṃ ubhinnampi lāmakameva kammaṃ tena vuttaṃ  ti paratthāti imassa pana padassa purato peccātipadena sambandho pecca parattha ito gantvā te nihīnakammā paraloke samā bhavantīti attho
ti uggahetvā ti aparādhassa na kārakā nti evaṃ kira nesamahosi  imehi samaṇehi sakyaputtiyehi addhā taṃ pāpakammaṃ na kataṃ yaṃ aññatitthiyā ugghositvā sakalanagaraṃ āhiṇḍiṃsu yasmā ime amhesu evaṃ asabbhāhi pharusāhi vācāhi abbhācikkhantesupi na kiñci vikāraṃ dassenti khantisoraccañca na vijahanti kevalaṃ pana abhūtavādī nirayaṃ upetīti dhammaṃyeva vadantā sapantiyeva ime samaṇā sakyaputtiyā amhe anupadhāretvā abbhācikkhante sapanti sapathaṃ karontā viya vadanti  atha vā yo vāpi katvā na karomi cāhāti vadantā sapanti attano akārakabhāvaṃ bodhetuṃ amhākaṃ sapathaṃ karonti imeti attho
tesañhi manussānaṃ bhagavatā bhāsitagāthāya savanasamanantarameva buddhānubhāvena sārajjaṃ okkami saṃvego uppajji nayidaṃ amhehi paccakkhato diṭṭhaṃ sutaṃ nāma tathāpi hoti aññathāpi hoti ete ca aññatitthiyā imesaṃ anatthakāmā ahitakāmā tasmā te saddhāya nayidaṃ amhehi vattabbaṃ dujjānā hi samaṇāti te tato paṭṭhāya tato oramiṃsu
rājāpi yehi sundarī māritā tesaṃ jānanatthaṃ purise āṇāpesi atha te dhuttā tehi kahāpaṇehi suraṃ pivantā aññamaññaṃ kalahaṃ kariṃsu tesu hi eko ekaṃ āha  tvaṃ sundariṃ ekappahārena māretvā mālākacavarantare khipitvā tato laddhakahāpaṇehi suraṃ pivasi hotu hotūti rājapurisā taṃ sutvā te dhutte gahetvā rañño dassesuṃ rājā  tumhehi sā  māritāti te dhutte pucchi āma devāti kehi mārāpitāti aññatitthiyehi devāti rājā titthiye pakkosāpetvā tamatthaṃ paṭijānāpetvā ayaṃ sundarī tassa samaṇassa gotamassa avaṇṇaṃ āropetukāmehi amhehi mārāpitā neva gotamassa na gotamasāvakānaṃ doso atthi amhākameva dosoti evaṃ vadantā nagaraṃ āhiṇḍathāti āṇāpesi te tathā akaṃsu mahājano sammadeva saddahi titthiyānaṃ dhikkāraṃ akāsi titthiyā manussavadhadaṇḍaṃ pāpuṇiṃsu tato paṭṭhāya buddhassa bhikkhusaṅghassa ca bhiyyosomattāya sakkārasammāno mahā ahosi bhikkhū acchariyabbhutacittajātā bhagavantaṃ abhivādetvā attamanā paṭivedesuṃ tena vuttaṃ  ti
kasmā pana bhagavā titthiyānaṃ idaṃ kammanti bhikkhūnaṃ nārocesi ariyānaṃ tāva ārocanena payojanaṃ natthi puthujjanesu pana ye na saddaheyyuṃ tesaṃ taṃ dīgharattaṃ ahitāya dukkhāya saṃvatteyyāti nārocesi apicetaṃ buddhānaṃ anāciṇṇaṃ yaṃ anāgatassa īdisassa vatthussa ācikkhanaṃ parānuddesikameva hi bhagavā saṃkilesapakkhaṃ vibhāveti  kammañca katokāsaṃ na sakkā nivattetunti abbhakkhānaṃ tannimittañca bhagavā ajjhupekkhanto nisīdi vuttañhetaṃ 
na antalikkhe na samuddamajjhe
na pabbatānaṃ vivaraṃ pavissa
na vijjatī so jagatippadeso
yatthaṭṭhito mucceyya pāpakammāti (dha pa 127 mi pa 424)
ti mammacchedanavasenāpi bālajanehi pavattitaṃ duruttavacanaṃ khantibalasamannāgatassa dhīrassa duttitikkhā nāma natthīti imamatthaṃ sabbākārato viditvā nti imaṃ adhivāsanakhantibalavibhāvanaṃ udānaṃ udānesi
tattha nti kāyikasaṃvarādīsu kassacipi saṃvarassa abhāvena asaṃyatā avinītā bālajanā sarehi sāyakehi saṅgāmagataṃ yuddhagataṃ kuñjaraṃva hatthināgaṃ paṭiyodhā viya vācāsattīhi tudanti vijjhanti ayaṃ tesaṃ sabhāvo  ti taṃ pana tehi bālajanehi udīritaṃ bhāsitaṃ mammaghaṭṭanavasena pavattitaṃ pharusaṃ vākyaṃ vacanaṃ abhūtaṃ bhūtato nibbeṭhento mama kakacūpamaovādaṃ (ma ni 1222 ādayo) anussaranto īsakampi aduṭṭhacitto hutvā saṃsārasabhāvo esoti saṃsāre bhayaṃ ikkhaṇasīlo bhikkhu adhivāsaye adhivāsanakhantiyaṃ ṭhatvā khameyyāti attho
etthāha  kiṃ pana taṃ kammaṃ yaṃ aparimāṇakālaṃ sakkaccaṃ upacitavipulapuññasambhāro satthā evaṃ dāruṇaṃ abhūtabbhakkhānaṃ pāpuṇīti vuccate  ayaṃ so bhagavā bodhisattabhūto atītajātiyaṃ munāḷi nāma dhutto hutvā pāpajanasevī ayonisomanasikārabahulo vicarati so ekadivasaṃ surabhiṃ nāma paccekasambuddhaṃ nagaraṃ piṇḍāya pavisituṃ cīvaraṃ pārupantaṃ passi tasmiñca samaye aññatarā itthī tassa avidūrena gacchati dhutto abrahmacārī ayaṃ samaṇoti abbhācikkhi so tena kammena bahūni vassasatasahassāni niraye paccitvā tasseva kammassa vipākāvasesena idāni buddho hutvāpi sundariyā kāraṇā abhūtabbhakkhānaṃ  pāpuṇi yathā cetaṃ evaṃ ciñcamāṇavikādīnaṃ vikārakitthīnaṃ bhagavato abbhakkhānādīni dukkhāni pattāni sabbāni pubbe katassa kammassa vipākāvasesāni yāni kammapilotikānīti vuccanti vuttañhetaṃ apadāne (apa thera 13964-96) 
anotattasarāsanne ramaṇīye silātale
nānāratanapajjote nānāgandhavanantare
mahatā bhikkhusaṅghena pareto lokanāyako
āsīno byākarī tattha pubbakammāni attano
suṇātha bhikkhavo mayhaṃ yaṃ kammaṃ pakataṃ mayā
pilotikassa kammassa buddhattepi vipaccati

 munāḷi  nāmahaṃ dhutto pubbe aññāsu jātisu
paccekabuddhaṃ surabhiṃ abbhācikkhiṃ adūsakaṃ
tena  kammavipākena niraye saṃsariṃ ciraṃ
bahū vassasahassāni dukkhaṃ vedemi vedanaṃ
tena kammāvasesena idha pacchimake bhave
abbhakkhānaṃ mayā laddhaṃ sundarikāya kāraṇā

 sabbābhibhussa buddhassa nando nāmāsi sāvako
taṃ abbhakkhāya niraye ciraṃ saṃsaritaṃ mayā
dasa vassasahassāni niraye saṃsariṃ ciraṃ
manussabhāvaṃ laddhāhaṃ abbhakkhānaṃ bahuṃ labhiṃ
tena kammāvasesena ciñcamāṇavikā mamaṃ
abbhācikkhi abhūtena janakāyassa aggato

 brāhmaṇo sutavā āsiṃ ahaṃ sakkatapūjito
mahāvane pañcasate mante vācemi māṇave
tatthāgato  isī bhīmo pañcābhiñño mahiddhiko
tañcāhaṃ āgataṃ disvā abbhācikkhiṃ adūsakaṃ
tatohaṃ avacaṃ sisse kāmabhogī ayaṃ isi
mayhampi bhāsamānassa anumodiṃsu māṇavā
tato māṇavakā sabbe bhikkhamānaṃ kule kule
mahājanassa āhaṃsu kāmabhogī ayaṃ isi
tena kammavipākena pañca bhikkhusatā ime
abbhakkhānaṃ labhuṃ sabbe sundarikāya kāraṇā

 vemātubhātikaṃ pubbe dhanahetu haniṃ ahaṃ
pakkhipiṃgiriduggasmiṃ silāya ca apiṃsayiṃ
tena  kammavipākena devadatto silaṃ khipi
aṅguṭṭhaṃ piṃsayī pāde mama pāsāṇasakkharā

 purehaṃ dārako hutvā kīḷamāno mahāpathe
paccekabuddhaṃ disvāna magge sakalikaṃ khipiṃ
tena  kammavipākena idha pacchimake bhave
vadhatthaṃ maṃ devadatto abhimāre payojayi

 hatthāroho pure āsiṃ paccekamunimuttamaṃ
piṇḍāya vicarantaṃ taṃ āsādesiṃ gajenahaṃ
tena kammavipākena bhanto nāḷāgirī gajo
giribbaje puravare dāruṇo samupāgami

 rājāhaṃ patthivo āsiṃ sattiyā purise haniṃ
tena kammavipākena niraye paccisaṃ bhusaṃ
kammuno tassa sesena sodāni sakalaṃ mama
pāde chaviṃ pakappesi na hi kammaṃ vinassati

 ahaṃ  kevaṭṭagāmasmiṃ ahuṃ kevaṭṭadārako
macchake ghātite disvā janayiṃ somanassakaṃ
tena kammavipākena sīsadukkhaṃ ahū mama
sakkā ca sabbe haññiṃsu yadā hani viṭaṭūbho

 phussassāhaṃ pāvacane sāvake paribhāsayiṃ
yavaṃ khādatha bhuñjatha mā ca bhuñjatha sālayo
tena  kammavipākena temāsaṃ khāditaṃ yavaṃ
nimantito brāhmaṇena verañjāyaṃ vasiṃ tadā

 nibbuddhe vattamānamhi mallaputtaṃ niheṭhayiṃ
tena kammavipākena piṭṭhidukkhaṃ ahū mama

 tikicchako ahaṃ āsiṃ seṭṭhiputtaṃ virecayiṃ
tena kammavipākena hoti pakkhandikā mama

 avacāhaṃ jotipālo kassapaṃ sugataṃ tadā
kuto nu bodhi muṇḍassa bodhi paramadullabhā
tena kammavipākena acariṃ dukkaraṃ bahuṃ
chabbassānuruvelāyaṃ tato bodhiṃ apāpuṇiṃ
nāhaṃ  etena maggena pāpuṇiṃ bodhimuttamaṃ
kummaggena gavesissaṃ pubbakammena vārito
puññapāpaparikkhīṇo sabbasantāpavajjito
asoko anupāyāso nibbāyissamanāsavo
evaṃ jino viyākāsi bhikkhusaṅghassa aggato
sabbābhiññābalappatto anotattamahāsareti (apa thera 13964-96)


 navame ti ettha ti tassa therassa nāmaṃ vaṅgantabrāhmaṇassa pana puttattā vaṅgantaputtoti ca naṃ voharanti
ayañhi thero āyasmato sāriputtassa kaniṭṭhabhātā sāsane pabbajitvā apaññatte sikkhāpade upasampadāya dvivasso upajjhāyo hutvā ekaṃ bhikkhuṃ upasampādetvā tena saddhiṃ bhagavato upaṭṭhānaṃ gato tassa bhikkhuno bhagavatā tassa saddhivihārikabhāvaṃ pucchitvā khandhake āgatanayena atilahuṃ kho tvaṃ moghapurisa āvatto bāhullāya yadidaṃ gaṇabandhiyanti (mahāva 75) vigarahito patodābhitunno viya ājānīyo saṃviggamānaso yadipāhaṃ idāni parisaṃ nissāya bhagavatā vigarahito parisaṃyeva pana nissāya pāsaṃsiyo bhaveyyanti ussāhajāto sabbe dhutadhamme samādāya vattamāno vipassanaṃ ārabhitvā na cirasseva chaḷabhiñño paṭisambhidāppatto mahākhīṇāsavo hutvā attano nissitake dhutaṅgadhare eva katvā tehi saddhiṃ bhagavantaṃ upasaṅkamitvā santhatasikkhāpade (pārā 565 ādayo) āgatanayena pāsādikā kho tyāyaṃ upasena parisāti parisavasena bhagavato santikā laddhapasaṃso etadaggaṃ bhikkhave mama sāvakānaṃ bhikkhūnaṃ samantapāsādikānaṃ yadidaṃ upaseno  vaṅgantaputtoti (a ni 1213) etadagge ṭhapito asītiyā mahāsāvakesu abbhantaro
so ekadivasaṃ pacchābhattaṃ piṇḍapātappaṭikkanto antevāsikesu attano attano divāṭṭhānaṃ gatesu udakakumbhato udakaṃ gahetvā pāde pakkhāletvā gattāni sītiṃ katvā cammakkhaṇḍaṃ attharitvā divāṭṭhāne divāvihāraṃ nisinno attano guṇe āvajjesi tassa te anekasatā anekasahassā poṅkhānupoṅkhaṃ upaṭṭhahiṃsu so mayhaṃ tāva sāvakassa sato ime evarūpā guṇā kīdisā nu kho mayhaṃ satthu guṇāti bhagavato guṇābhimukhaṃ manasikāraṃ pesesi te tassa ñāṇabalānurūpaṃ anekakoṭisahassā upaṭṭhahiṃsu so evaṃsīlo me satthā evaṃdhammo evaṃpañño evaṃvimuttītiādinā ca itipi so bhagavā arahaṃ sammāsambuddhotiādinā ca āvibhāvānurūpaṃ satthu guṇe anussaritvā  tato svākkhātotiādinā dhammassa suppaṭipannotiādinā ariyasaṅghassa ca guṇe anussari evaṃ mahāthero anekākāravokāraṃ ratanattayaguṇesu āvibhūtesu attamano pamudito uḷārapītisomanassaṃ  paṭisaṃvedento nisīdi tamatthaṃ dassetuṃ tiādi vuttaṃ
tattha ti rahasi gatassa ti ekībhūtassa ti evaṃ idāni vuccamānākāro cittassa vitakko uppajji ti ye ime manussattabuddhuppādasaddhāsamadhigamādayo aho vata me ete lābhā ti yañcidaṃ mayā bhagavato sāsane pabbajjūpasampadāratanattayapayirupāsanādi paṭiladdhaṃ taṃ me aho vata suṭṭhu laddhaṃ tattha kāraṇamāha tiādinā
tattha diṭṭhadhammikasamparāyikaparamatthehi yathārahaṃ satte anusāsatīti  bhāgyavantatādīhi kāraṇehi  ārakattā kilesehi kilesārīnaṃ hatattā saṃsāracakkassa vā arānaṃ hatattā paccayādīnaṃ arahattā pāpakaraṇe rahābhāvā  sammā sāmañca sabbadhammānaṃ buddhattā ti ayamettha saṅkhepo vitthāro pana visuddhimagge (visuddhi 1123 ādayo) buddhānussatiniddesato gahetabbo
ti suṭṭhu akkhāte ekantaniyyānikaṃ katvā bhāsite ti pāvacane tañhi yathānusiṭṭhaṃ paṭipajjamānānaṃ saṃsāradukkhapātato dhāraṇena rāgādikilese vinayanena ca dhammavinayoti vuccati ti seṭṭhaṭṭhena brahmasaṅkhātaṃ bhagavato sāsanaṃ ariyamaggaṃ saha caranti paṭipajjantīti sabrahmacārino ti maggaphalasīlavasena sīlavanto ti samādhipaññāvimuttivimuttiñāṇadassanādayo kalyāṇā sundarā dhammā etesaṃ atthīti kalyāṇadhammā etena saṅghassa suppaṭipattiṃ dasseti ti ahampi pabbajitvā na tiracchānakathākathiko kāyadaḷhibahulo hutvā vihāsiṃ atha kho pātimokkhasaṃvarādiṃ catubbidhampi sīlaṃ akhaṇḍaṃ achiddaṃ asabalaṃ akammāsaṃ  bhujissaṃ viññuppasatthaṃ aparāmaṭṭhaṃ katvā paripūrento ariyamaggaṃyeva pāpesinti vadati etena heṭṭhimaphaladvayasampattimattano dīpeti sotāpannasakadāgāmino hi sīlesu paripūrakārino ti upacārappanābhedena samādhinā sabbathāpi samāhito ca amhi avikkhittacitto iminā samādhismiṃ paripūrakāritāvacanena tatiyaphalasampattimattano dīpeti anāgāmino hi samādhismiṃ paripūrakārino ti kāmāsavādīnaṃ sabbaso khīṇattā khīṇāsavo tato eva parikkhīṇabhavasaṃyojano sadevake loke aggadakkhiṇeyyatāya arahā camhi etena attano katakaraṇīyataṃ dasseti ti adhiṭṭhānavikubbanādiiddhīsu mahatā vasībhāvena samannāgatattā mahiddhiko uḷārassa puññānubhāvassa  guṇānubhāvassa ca sampattiyā mahānubhāvo ca asmi etena lokiyābhiññānavānupubbavihārasamāpattiyogamattano dīpeti abhiññāsu vasībhāvena hi ariyā yathicchitanipphādanena mahiddhikā pubbūpanissayasampattiyā nānāvihārasamāpattīhi ca visodhitasantānattā mahānubhāvā ca hontīti
nti evaṃvidhasīlādiguṇasamannāgatassa me yāvāyaṃ kāyo dharati tāva sattānaṃ hitasukhameva vaḍḍhati puññakkhettabhāvato jīvitampi me bhaddakaṃ sundaraṃ nti sace panidaṃ khandhapañcakaṃ ajja vā imasmiṃyeva vā khaṇe anupādāno viya jātavedo nibbāyati taṃ appaṭisandhikaṃ parinibbānasaṅkhātaṃ maraṇampi me bhaddakanti ubhayattha tādibhāvaṃ dīpeti evaṃ mahāthero appahīnasomanassuppilāvitavāsanussannattā uḷārasomanassito dhammabahumānena dhammapītipaṭisaṃvedanena parivitakkesi
taṃ satthā gandhakuṭiyaṃ nisinnova sabbaññutaññāṇena jānitvā jīvite maraṇe ca tassa tādibhāvavibhāvanaṃ imaṃ udānaṃ udānesi tena vuttaṃ  ti
tattha ti yaṃ khīṇāsavapuggalaṃ jīvitaṃ āyatiṃ khandhappavattiyā sabbena sabbaṃ abhāvato na tapati na bādhati vattamānameva vā  jīvitaṃ sabbaso saṅkhatadhammattā satipaññāvepullappattiyā sabbattha satisampajaññasamāyogato na bādhati yo hi andhaputhujjano pāpajanasevī ayonisomanasikārabahulo akatakusalo akatapuñño so akataṃ vata me kalyāṇantiādinā vippaṭisārena tapatīti tassa jīvitaṃ taṃ tapati nāma itare pana akatapāpā katapuññā kalyāṇaputhujjanena saddhiṃ satta sekhā tapanīyadhammaparivajjanena atapanīyadhammasamannāgamena ca pacchānutāpena na tapantīti na tesaṃ jīvitaṃ tapati khīṇāsave pana vattabbameva natthīti pavattidukkhavasena atthavaṇṇanā katā
ti maraṇasaṅkhāte ante pariyosāne maraṇasamīpe vā na socati anāgāmimaggeneva sokassa samugghātitattā ti so anabhijjhādīnaṃ  catunnaṃ dhammapadānaṃ nibbānasseva vā diṭṭhattā diṭṭhapado dhitisampannattā dhīro  khīṇāsavo socanadhammattā sokāti laddhanāmānaṃ avītarāgānaṃ sattānaṃ sokahetūnaṃ vā lokadhammānaṃ majjhe ṭhatvāpi na socati
idānissa sabbaso sokahetūnaṃ abhāvaṃ dīpetuṃ tiādimāha tattha yassa aggamaggena sabbaso ucchinnā bhavataṇhā so ucchinnabhavataṇho tassa avasesakilesānaṃ anavasesavūpasamena santacittassa khīṇāsavabhikkhuno ti jātiādiko 
khandhānañca paṭipāṭi dhātuāyatanāna ca
abbocchinnaṃ vattamānā saṃsāroti pavuccatīti 
vuttalakkhaṇo saṃsāro visesato khīṇo tasmā ti yasmā tassa evarūpassa ariyapuggalassa āyatiṃ punabbhavo natthi tasmā tassa jātisaṃsāro khīṇo kasmā panassa punabbhavo natthi yasmā ucchinnabhavataṇho santacitto ca hoti tasmāti āvattetvā vattabbaṃ atha vā vikkhīṇo jātisaṃsāro tato eva natthi tassa punabbhavoti attho yojetabbo


 dasame nti sāvakapāramīmatthakappattiyā hetubhūtaṃ aggamaggena attano anavasesakilesavūpasamaṃ
āyasmā hi sāriputto anupasantakilesānaṃ sattānaṃ rāgādikilesajanitasantāpadarathapariḷāhadukkhañceva kilesābhisaṅkhāranimittaṃ jātijarābyādhimaraṇasokaparidevādidukkhañca paccakkhato disvā  atītānāgatepi nesaṃ vaṭṭamūlakadukkhaṃ parituletvā karuṇāyamāno attanāpi puthujjanakāle anubhūtaṃ kilesanimittaṃ vā anappakaṃ dukkhaṃ anussaritvā īdisassa  nāma mahādukkhassa hetubhūtā kilesā idāni me suppahīnāti attano kilesavūpasamaṃ abhiṇhaṃ paccavekkhati paccavekkhanto ca ime ettakā kilesā sotāpattimaggena upasamitā ettakā sakadāgāmimaggena ettakā anāgāmimaggena ettakā arahattamaggena upasamitāti taṃtaṃmaggañāṇehi odhiso kilesānaṃ upasamitabhāvaṃ paccavekkhati tena vuttaṃ  ti
apare thero arahattaphalasamāpattiṃ samāpajjitvā taṃ paccavekkhitvā imassa vatāyaṃ santapaṇītabhāvo accantasantāya asaṅkhatāya dhātuyā ārammaṇato sayañca sammadeva kilesavūpasamatoti evaṃ abhiṇhaṃ upasamaṃ paccavekkhatīti vadanti aññe pana anavasesakilesānaṃ upasamapariyosāne jātaṃ aggaphalamevettha upasamo nāma taṃ paccavekkhamāno nisinnoti
ti yadidaṃ āyasmato sāriputtassa mahāpaññatādihetubhūtaṃ sāvakesu anaññasādhāraṇaṃ kilesappahānaṃ aggaphalaṃ vā upasamapariyāyena vuttaṃ tassa paccavekkhaṇasaṅkhātaṃ atthaṃ sabbākārato viditvā tadanubhāvadīpakaṃ 
tattha ti upasantameva hutvā santaṃ cittaṃ etassāti upasantasantacitto samāpattiyā vikkhambhanena hi upasantakilesattā upasantacittaṃ na sabbathā upasantasantanti vuccati tassa upasamassa anaccantikabhāvato na tathā aggamaggena tena pana accantameva kilesānaṃ samucchinnattā arahato cittaṃ puna kilesānaṃ anupasametabbatāya samathavipassanāheṭṭhimamaggehi upasantakilesaṃ hutvā accantasantabhāvatova  upasantasantanti vuccati tena vuttaṃ  upasantameva hutvā santaṃ cittaṃ etassāti upasantasantacittoti nti vā upasamo vuccati tasmā upasantasantacittassāti accantūpasamena santacittassāti attho
atha vā satipi sabbesaṃ khīṇāsavānaṃ anavasesakilesavūpasame sāvakapāramīñāṇassa pana matthakappattihetubhūto sāvakesu anaññasādhāraṇo saviseso dhammasenāpatino  kilesavūpasamoti dassetuṃ satthā upasantasaddena visesetvā āha upasantasantacittassāti
tatrāyamattho  bhusaṃ daḷhaṃ vā santaṃ upasantaṃ tena upasantena upasantameva hutvā santaṃ upasantasantaṃ  tādisaṃ cittaṃ etassāti sabbaṃ purimasadisameva tathā hesa bhagavatā  sāriputto bhikkhave mahāpañño puthupañño hāsapañño javanapañño tikkhapañño nibbedhikapaññotiādinā (ma ni 393) anekapariyāyena vaṇṇito thomito ti netti vuccati bhavataṇhā saṃsārassa nayanato sā netti chinnā etassāti netticchinno tassa netticchinnassa pahīnataṇhassāti attho ti so evaṃvidho parikkhīṇabhavasaṃyojano sabbasmā mārabandhanato mutto na tassa mārabandhanamocanāya karaṇīyaṃ atthi tasmā dhammasenāpati attano upasamaṃ paccavekkhatīti sesaṃ vuttanayameva


