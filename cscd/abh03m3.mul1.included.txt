

 parihāyati  arahā arahattāti āmantā sabbattha arahā arahattā parihāyatīti na hevaṃ vattabbe sabbattha arahā arahattā parihāyatīti āmantā sabbattha arahato parihānīti na hevaṃ vattabbe
parihāyati arahā arahattāti āmantā  sabbadā arahā arahattā parihāyatīti na hevaṃ vattabbe sabbadā arahā arahattā parihāyatīti āmantā sabbadā arahato parihānīti na hevaṃ vattabbe
parihāyati arahā arahattāti āmantā sabbeva arahanto arahattā parihāyantīti na hevaṃ vattabbe sabbeva arahanto arahattā parihāyantīti āmantā sabbesaṃyeva arahantānaṃ parihānīti na hevaṃ vattabbe
parihāyati arahā arahattāti āmantā arahā arahattā parihāyamāno catūhi phalehi parihāyatīti na hevaṃ vattabbe
catūhi satasahassehi seṭṭhī seṭṭhittaṃ kārento satasahasse parihīne seṭṭhittā parihīno hotīti āmantā sabbasāpateyyā parihīno hotīti na hevaṃ vattabbe
catūhi  satasahassehi seṭṭhī seṭṭhittaṃ kārento satasahasse parihīne bhabbo sabbasāpateyyā parihāyitunti āmantā arahā arahattā parihāyamāno  bhabbo catūhi phalehi parihāyitunti na hevaṃ vattabbe

 parihāyati arahā arahattāti āmantā parihāyati sotāpanno sotāpattiphalāti na  hevaṃ vattabbe
parihāyati  arahā arahattāti āmantā parihāyati sakadāgāmī sakadāgāmiphalāti na hevaṃ vattabbe
parihāyati arahā arahattāti āmantā parihāyati anāgāmī anāgāmiphalāti na hevaṃ vattabbe
parihāyati anāgāmī anāgāmiphalāti āmantā parihāyati sotāpanno sotāpattiphalāti na hevaṃ vattabbe
parihāyati anāgāmī anāgāmiphalāti āmantā parihāyati sakadāgāmī sakadāgāmiphalāti na hevaṃ vattabbe
parihāyati sakadāgāmī sakadāgāmiphalāti āmantā parihāyati sotāpanno sotāpattiphalāti na hevaṃ vattabbe
na  parihāyati sotāpanno sotāpattiphalāti āmantā na parihāyati arahā arahattāti na hevaṃ vattabbe
na  parihāyati sakadāgāmī sakadāgāmiphalāti āmantā na parihāyati arahā arahattāti na hevaṃ vattabbe
na parihāyati anāgāmī anāgāmiphalāti āmantā na parihāyati arahā arahattāti na hevaṃ vattabbe
na parihāyati sotāpanno sotāpattiphalāti āmantā na parihāyati anāgāmī anāgāmiphalāti na hevaṃ vattabbe
na parihāyati sakadāgāmī sakadāgāmiphalāti āmantā  na parihāyati anāgāmī anāgāmiphalāti na hevaṃ vattabbe
na parihāyati sotāpanno sotāpattiphalāti āmantā na parihāyati sakadāgāmī sakadāgāmiphalāti na hevaṃ vattabbe
 parihāyati arahā arahattāti āmantā arahā arahattā parihāyamāno kattha saṇṭhātīti anāgāmiphaleti anāgāmī anāgāmiphalā parihāyamāno kattha saṇṭhātīti sakadāgāmiphaleti sakadāgāmī sakadāgāmiphalā parihāyamāno kattha saṇṭhātīti sotāpattiphaleti sotāpanno sotāpattiphalā parihāyamāno puthujjanabhūmiyaṃ saṇṭhātīti na hevaṃ vattabbe
ājānāhi  niggahaṃ hañci arahā arahattā parihāyamāno anāgāmiphale saṇṭhāti anāgāmī anāgāmiphalā parihāyamāno sakadāgāmiphale saṇṭhāti sakadāgāmī sakadāgāmiphalā parihāyamāno sotāpattiphale saṇṭhāti tena vata re vattabbe  sotāpanno sotāpattiphalā parihāyamāno puthujjanabhūmiyaṃ saṇṭhātīti
arahā arahattā parihāyamāno sotāpattiphale saṇṭhātīti āmantā sotāpattiphalassa anantarā arahattaṃyeva sacchikarotīti na hevaṃ vattabbe
 parihāyati  arahā arahattāti āmantā parihāyati  sotāpanno sotāpattiphalāti na hevaṃ vattabbe kassa  bahutarā kilesā pahīnā arahato vā sotāpannassa vāti arahato hañci arahato bahutarā kilesā pahīnā parihāyati arahā arahattā tena vata re vattabbe  parihāyati sotāpanno sotāpattiphalāti
parihāyati arahā arahattāti āmantā parihāyati sakadāgāmī sakadāgāmiphalāti na hevaṃ vattabbe kassa bahutarā kilesā pahīnā arahato vā sakadāgāmissa vāti arahato hañci arahato bahutarā kilesā pahīnā parihāyati arahā arahattā tena vata re vattabbe  parihāyati sakadāgāmī sakadāgāmiphalāti
parihāyati arahā arahattāti āmantā parihāyati anāgāmī anāgāmiphalāti na hevaṃ vattabbe kassa bahutarā kilesā pahīnā arahato vā anāgāmissa vāti arahato hañci arahato bahutarā kilesā pahīnā parihāyati arahā arahattā tena vata re vattabbe  parihāyati anāgāmī anāgāmiphalāti
parihāyati anāgāmī anāgāmiphalāti āmantā parihāyati sotāpanno sotāpattiphalāti na hevaṃ vattabbe kassa bahutarā kilesā pahīnā anāgāmissa vā sotāpannassa vāti anāgāmissa hañci anāgāmissa bahutarā kilesā pahīnā parihāyati anāgāmī anāgāmiphalā tena vata re vattabbe  parihāyati sotāpanno sotāpattiphalāti
 parihāyati  anāgāmī anāgāmiphalāti āmantā parihāyati  sakadāgāmī sakadāgāmiphalāti na hevaṃ vattabbe kassa bahutarā kilesā pahīnā anāgāmissa vā sakadāgāmissa vāti anāgāmissa hañci anāgāmissa bahutarā kilesā pahīnā parihāyati anāgāmī anāgāmiphalā tena vata re vattabbe  parihāyati sakadāgāmī sakadāgāmiphalāti
parihāyati sakadāgāmī sakadāgāmiphalāti āmantā parihāyati sotāpanno sotāpattiphalāti  na hevaṃ vattabbe kassa bahutarā kilesā pahīnā sakadāgāmissa vā sotāpannassa vāti sakadāgāmissa hañci sakadāgāmissa bahutarā kilesā pahīnā parihāyati sakadāgāmī sakadāgāmiphalā tena vata re vattabbe  parihāyati sotāpanno sotāpattiphalāti
 parihāyati arahā arahattāti āmantā parihāyati sotāpanno sotāpattiphalāti na hevaṃ vattabbe kassa adhimattā maggabhāvanā arahato vā sotāpannassa vāti arahato hañci arahato adhimattā maggabhāvanā parihāyati arahā arahattā tena vata re vattabbe  parihāyati sotāpanno sotāpattiphalāti
parihāyati arahā arahattāti āmantā parihāyati sotāpanno sotāpattiphalāti na hevaṃ vattabbe kassa adhimattā satipaṭṭhānabhāvanā sammappadhānabhāvanā iddhipādabhāvanā indriyabhāvanā  balabhāvanā bojjhaṅgabhāvanā arahato vā sotāpannassa vāti arahato hañci arahato adhimattā bojjhaṅgabhāvanā parihāyati arahā arahattā tena vata re vattabbe  parihāyati sotāpanno sotāpattiphalāti
parihāyati  arahā arahattāti āmantā parihāyati sakadāgāmī sakadāgāmiphalāti na hevaṃ vattabbe kassa adhimattā maggabhāvanā bojjhaṅgabhāvanā arahato vā sakadāgāmissa vāti arahato hañci arahato adhimattā bojjhaṅgabhāvanā parihāyati arahā arahattā tena vata re vattabbe  parihāyati sakadāgāmī sakadāgāmiphalāti
parihāyati  arahā arahattāti āmantā parihāyati anāgāmī anāgāmiphalāti na hevaṃ vattabbe kassa adhimattā maggabhāvanā bojjhaṅgabhāvanā arahato vā anāgāmissa vāti arahato hañci arahato adhimattā bojjhaṅgabhāvanā parihāyati arahā arahattā tena vata re vattabbe  parihāyati anāgāmī anāgāmiphalāti
 parihāyati  anāgāmī anāgāmiphalāti āmantā parihāyati sotāpanno sotāpattiphalāti na hevaṃ vattabbe kassa adhimattā maggabhāvanā bojjhaṅgabhāvanā anāgāmissa vā sotāpannassa vāti anāgāmissa hañci anāgāmissa adhimattā  bojjhaṅgabhāvanā parihāyati anāgāmī anāgāmiphalā tena vata re vattabbe  parihāyati sotāpanno sotāpattiphalāti
parihāyati anāgāmī anāgāmiphalāti āmantā parihāyati sakadāgāmī sakadāgāmiphalāti na hevaṃ vattabbe kassa adhimattā maggabhāvanā bojjhaṅgabhāvanā anāgāmissa vā sakadāgāmissa vāti anāgāmissa hañci anāgāmissa adhimattā bojjhaṅgabhāvanā parihāyati  anāgāmī anāgāmiphalā tena vata re vattabbe  parihāyati sakadāgāmī sakadāgāmiphalāti
 parihāyati sakadāgāmī sakadāgāmiphalāti āmantā parihāyati sotāpanno sotāpattiphalāti na hevaṃ vattabbe kassa adhimattā maggabhāvanā bojjhaṅgabhāvanā sakadāgāmissa vā sotāpannassa vāti sakadāgāmissa hañci sakadāgāmissa adhimattā bojjhaṅgabhāvanā parihāyati sakadāgāmī sakadāgāmiphalā tena vata re vattabbe  parihāyati sotāpanno sotāpattiphalāti
 arahatā dukkhaṃ diṭṭhaṃ parihāyati arahā arahattāti āmantā sotāpannena dukkhaṃ diṭṭhaṃ parihāyati sotāpanno sotāpattiphalāti na hevaṃ vattabbe
arahatā samudayo diṭṭho parihāyati arahā arahattāti  āmantā sotāpannena samudayo diṭṭho parihāyati sotāpanno sotāpattiphalāti na hevaṃ vattabbe
arahatā  nirodho diṭṭho parihāyati arahā arahattāti āmantā sotāpannena nirodho diṭṭho parihāyati sotāpanno sotāpattiphalāti na hevaṃ vattabbe
arahatā  maggo diṭṭho parihāyati arahā arahattāti āmantā sotāpannena maggo diṭṭho parihāyati sotāpanno sotāpattiphalāti na hevaṃ vattabbe
arahatā cattāri saccāni diṭṭhāni parihāyati arahā arahattāti āmantā sotāpannena cattāri saccāni diṭṭhāni parihāyati sotāpanno sotāpattiphalāti na  hevaṃ vattabbe
arahatā dukkhaṃ diṭṭhaṃ parihāyati arahā arahattāti āmantā sakadāgāminā dukkhaṃ diṭṭhaṃ parihāyati sakadāgāmī sakadāgāmiphalāti na hevaṃ vattabbe
arahatā samudayo diṭṭho nirodho diṭṭho maggo diṭṭho cattāri saccāni diṭṭhāni parihāyati arahā arahattāti āmantā sakadāgāminā cattāri saccāni diṭṭhāni parihāyati sakadāgāmī sakadāgāmiphalāti na hevaṃ vattabbe
arahatā dukkhaṃ diṭṭhaṃ parihāyati arahā arahattāti āmantā anāgāminā dukkhaṃ diṭṭhaṃ parihāyati anāgāmī anāgāmiphalāti na hevaṃ vattabbe
arahatā samudayo diṭṭho nirodho diṭṭho maggo diṭṭho cattāri saccāni diṭṭhāni parihāyati arahā arahattāti āmantā anāgāminā cattāri saccāni  diṭṭhāni parihāyati anāgāmī anāgāmiphalāti na hevaṃ vattabbe
 anāgāminā dukkhaṃ diṭṭhaṃ parihāyati anāgāmī anāgāmiphalāti āmantā sotāpannena dukkhaṃ diṭṭhaṃ parihāyati sotāpanno sotāpattiphalāti na hevaṃ vattabbe
anāgāminā samudayo diṭṭho nirodho diṭṭho maggo diṭṭho cattāri saccāni diṭṭhāni parihāyati anāgāmī anāgāmiphalāti āmantā  sotāpannena  cattāri saccāni diṭṭhāni parihāyati sotāpanno sotāpattiphalāti na hevaṃ vattabbe
anāgāminā  dukkhaṃ diṭṭhaṃ parihāyati anāgāmī anāgāmiphalāti āmantā sakadāgāminā dukkhaṃ diṭṭhaṃ parihāyati sakadāgāmī sakadāgāmiphalāti na hevaṃ vattabbe
anāgāminā samudayo diṭṭho nirodho diṭṭho maggo diṭṭho cattāri saccāni diṭṭhāni parihāyati anāgāmī anāgāmiphalāti āmantā sakadāgāminā cattāri saccāni diṭṭhāni parihāyati sakadāgāmī sakadāgāmiphalāti na hevaṃ vattabbe
 sakadāgāminā dukkhaṃ diṭṭhaṃ parihāyati sakadāgāmī sakadāgāmiphalāti āmantā sotāpannena dukkhaṃ diṭṭhaṃ parihāyati sotāpanno sotāpattiphalāti na hevaṃ vattabbe
sakadāgāminā samudayo diṭṭho nirodho diṭṭho maggo diṭṭho cattāri  saccāni diṭṭhāni parihāyati sakadāgāmī sakadāgāmiphalāti āmantā sotāpannena cattāri saccāni diṭṭhāni parihāyati sotāpanno sotāpattiphalāti na hevaṃ vattabbe
 sotāpannena dukkhaṃ diṭṭhaṃ na parihāyati sotāpanno sotāpattiphalāti āmantā arahatā dukkhaṃ diṭṭhaṃ na parihāyati arahā arahattāti na hevaṃ vattabbe
sotāpannena samudayo diṭṭho nirodho diṭṭho maggo diṭṭho cattāri saccāni diṭṭhāni na parihāyati sotāpanno sotāpattiphalāti āmantā arahatā cattāri saccāni diṭṭhāni na parihāyati arahā arahattāti na  hevaṃ vattabbe
sakadāgāminā  dukkhaṃ diṭṭhaṃ cattāri saccāni diṭṭhāni na parihāyati sakadāgāmī sakadāgāmiphalāti āmantā arahatā cattāri saccāni diṭṭhāni na parihāyati arahā arahattāti na hevaṃ vattabbe
anāgāminā dukkhaṃ diṭṭhaṃ cattāri saccāni diṭṭhāni na parihāyati anāgāmī anāgāmiphalāti āmantā arahatā cattāri saccāni diṭṭhāni na parihāyati arahā arahattāti na hevaṃ vattabbe
sotāpannena  dukkhaṃ diṭṭhaṃ cattāri saccāni diṭṭhāni na parihāyati sotāpanno sotāpattiphalāti āmantā
anāgāminā dukkhaṃ  diṭṭhaṃ cattāri saccāni diṭṭhāni na parihāyati anāgāmī anāgāmiphalāti na hevaṃ vattabbe
sakadāgāminā dukkhaṃ diṭṭhaṃ cattāri saccāni diṭṭhāni na parihāyati sakadāgāmī sakadāgāmiphalāti āmantā anāgāminā dukkhaṃ diṭṭhaṃ cattāri saccāni diṭṭhāni na parihāyati anāgāmī anāgāmiphalāti na hevaṃ vattabbe
sotāpannena dukkhaṃ diṭṭhaṃ cattāri saccāni diṭṭhāni na parihāyati sotāpanno sotāpattiphalāti āmantā sakadāgāminā dukkhaṃ diṭṭhaṃ cattāri saccāni diṭṭhāni na parihāyati sakadāgāmī sakadāgāmiphalāti na hevaṃ vattabbe
 arahato rāgo pahīno parihāyati arahā arahattāti āmantā sotāpannassa sakkāyadiṭṭhi pahīnā parihāyati sotāpanno sotāpattiphalāti na hevaṃ vattabbe
arahato  rāgo pahīno parihāyati arahā arahattāti āmantā sotāpannassa vicikicchā pahīnā sīlabbataparāmāso pahīno apāyagamanīyo rāgo pahīno   apāyagamanīyo doso pahīno apāyagamanīyo moho pahīno parihāyati sotāpanno sotāpattiphalāti na hevaṃ vattabbe
arahato doso pahīno moho pahīno māno pahīno diṭṭhi pahīnā vicikicchā pahīnā thinaṃ  pahīnaṃ uddhaccaṃ pahīnaṃ ahirikaṃ pahīnaṃ anottappaṃ pahīnaṃ parihāyati arahā arahattāti  āmantā sotāpannassa sakkāyadiṭṭhi pahīnā parihāyati sotāpanno sotāpattiphalāti na hevaṃ vattabbe
arahato anottappaṃ pahīnaṃ parihāyati arahā arahattāti āmantā sotāpannassa vicikicchā pahīnā sīlabbataparāmāso pahīno apāyagamanīyo rāgo pahīno apāyagamanīyo doso  pahīno apāyagamanīyo moho pahīno parihāyati sotāpanno sotāpattiphalāti na hevaṃ vattabbe
arahato rāgo pahīno parihāyati arahā arahattāti āmantā sakadāgāmissa sakkāyadiṭṭhi pahīnā parihāyati sakadāgāmī sakadāgāmiphalāti na hevaṃ vattabbe
arahato rāgo pahīno parihāyati arahā arahattāti āmantā sakadāgāmissa vicikicchā pahīnā sīlabbataparāmāso pahīno oḷāriko kāmarāgo pahīno oḷāriko byāpādo pahīno parihāyati sakadāgāmī sakadāgāmiphalāti na hevaṃ vattabbe
arahato  doso pahīno anottappaṃ pahīnaṃ parihāyati arahā arahattāti āmantā sakadāgāmissa sakkāyadiṭṭhi pahīnā oḷāriko byāpādo pahīno parihāyati sakadāgāmī sakadāgāmiphalāti na hevaṃ vattabbe
arahato rāgo pahīno parihāyati arahā arahattāti āmantā anāgāmissa sakkāyadiṭṭhi pahīnā parihāyati anāgāmī anāgāmiphalāti na hevaṃ vattabbe
arahato  rāgo pahīno parihāyati  arahā arahattāti āmantā anāgāmissa vicikicchā pahīnā sīlabbataparāmāso pahīno aṇusahagato kāmarāgo pahīno aṇusahagato byāpādo pahīno parihāyati anāgāmī anāgāmiphalāti na hevaṃ vattabbe
arahato doso pahīno anottappaṃ pahīnaṃ parihāyati arahā arahattāti āmantā anāgāmissa sakkāyadiṭṭhi pahīnā aṇusahagato byāpādo pahīno parihāyati anāgāmī anāgāmiphalāti na hevaṃ vattabbe
 anāgāmissa sakkāyadiṭṭhi pahīnā parihāyati anāgāmī anāgāmiphalāti āmantā sotāpannassa sakkāyadiṭṭhi pahīnā parihāyati sotāpanno sotāpattiphalāti na hevaṃ vattabbe
anāgāmissa  sakkāyadiṭṭhi pahīnā parihāyati anāgāmī anāgāmiphalāti āmantā sotāpannassa vicikicchā pahīnā apāyagamanīyo moho pahīno parihāyati sotāpanno sotāpattiphalāti na hevaṃ vattabbe
anāgāmissa vicikicchā pahīnā aṇusahagato byāpādo pahīno parihāyati anāgāmī anāgāmiphalāti āmantā  sotāpannassa sakkāyadiṭṭhi pahīnā apāyagamanīyo moho pahīno parihāyati sotāpanno sotāpattiphalāti na hevaṃ vattabbe
anāgāmissa sakkāyadiṭṭhi pahīnā parihāyati anāgāmī anāgāmiphalāti āmantā sakadāgāmissa sakkāyadiṭṭhi pahīnā parihāyati  sakadāgāmī sakadāgāmiphalāti na hevaṃ vattabbe
anāgāmissa sakkāyadiṭṭhi pahīnā parihāyati anāgāmī anāgāmiphalāti āmantā sakadāgāmissa vicikicchā pahīnā sīlabbataparāmāso pahīno oḷāriko kāmarāgo pahīno oḷāriko byāpādo pahīno parihāyati sakadāgāmī sakadāgāmiphalāti na hevaṃ vattabbe
anāgāmissa  vicikicchā pahīnā aṇusahagato byāpādo pahīno parihāyati anāgāmī anāgāmiphalāti āmantā sakadāgāmissa sakkāyadiṭṭhi pahīnā oḷāriko byāpādo pahīno parihāyati sakadāgāmī sakadāgāmiphalāti na hevaṃ vattabbe
 sakadāgāmissa sakkāyadiṭṭhi pahīnā parihāyati sakadāgāmī sakadāgāmiphalāti āmantā sotāpannassa sakkāyadiṭṭhi pahīnā parihāyati sotāpanno sotāpattiphalāti na hevaṃ vattabbe
sakadāgāmissa sakkāyadiṭṭhi pahīnā parihāyati sakadāgāmī sakadāgāmiphalāti āmantā sotāpannassa vicikicchā pahīnā apāyagamanīyo moho pahīno parihāyati sotāpanno sotāpattiphalāti na hevaṃ vattabbe
sakadāgāmissa vicikicchā pahīnā oḷāriko kāmarāgo pahīno oḷāriko byāpādo pahīno parihāyati sakadāgāmī sakadāgāmiphalāti  āmantā  sotāpannassa sakkāyadiṭṭhi pahīnā apāyagamanīyo moho pahīno parihāyati sotāpanno sotāpattiphalāti na hevaṃ vattabbe
 sotāpannassa  sakkāyadiṭṭhi pahīnā na parihāyati sotāpanno sotāpattiphalāti āmantā arahato rāgo pahīno na parihāyati arahā arahattāti na hevaṃ vattabbe
sotāpannassa sakkāyadiṭṭhi pahīnā na parihāyati sotāpanno sotāpattiphalāti āmantā arahato doso pahīno anottappaṃ pahīnaṃ na parihāyati arahā arahattāti na hevaṃ vattabbe
sotāpannassa vicikicchā pahīnā apāyagamanīyo moho pahīno na parihāyati sotāpanno sotāpattiphalāti āmantā arahato rāgo pahīno anottappaṃ pahīnaṃ na parihāyati arahā arahattāti na hevaṃ vattabbe
 sakadāgāmissa  sakkāyadiṭṭhi pahīnā na parihāyati sakadāgāmī sakadāgāmiphalāti āmantā arahato rāgo pahīno anottappaṃ pahīnaṃ na parihāyati arahā arahattāti na hevaṃ vattabbe
sakadāgāmissa vicikicchā pahīnā oḷāriko byāpādo pahīno na parihāyati sakadāgāmī sakadāgāmiphalāti āmantā arahato rāgo pahīno anottappaṃ pahīnaṃ na parihāyati arahā arahattāti na hevaṃ vattabbe
 anāgāmissa sakkāyadiṭṭhi pahīnā na parihāyati anāgāmī anāgāmiphalāti āmantā arahato rāgo pahīno anottappaṃ pahīnaṃ na parihāyati arahā arahattāti na  hevaṃ vattabbe 
anāgāmissa vicikicchā pahīnā aṇusahagato byāpādo pahīno na parihāyati anāgāmī anāgāmiphalāti āmantā arahato rāgo pahīno anottappaṃ pahīnaṃ na parihāyati arahā arahattāti na hevaṃ vattabbe
 sotāpannassa  sakkāyadiṭṭhi pahīnā na parihāyati sotāpanno sotāpattiphalāti āmantā anāgāmissa sakkāyadiṭṭhi pahīnā aṇusahagato byāpādo pahīno na parihāyati anāgāmī anāgāmiphalāti na hevaṃ vattabbe
sotāpannassa vicikicchā pahīnā apāyagamanīyo moho pahīno na parihāyati sotāpanno sotāpattiphalāti āmantā anāgāmissa sakkāyadiṭṭhi pahīnā aṇusahagato byāpādo pahīno na parihāyati anāgāmī anāgāmiphalāti na hevaṃ vattabbe
 sakadāgāmissa sakkāyadiṭṭhi pahīnā na parihāyati sakadāgāmī sakadāgāmiphalāti āmantā anāgāmissa sakkāyadiṭṭhi pahīnā aṇusahagato byāpādo pahīno na parihāyati anāgāmī anāgāmiphalāti na hevaṃ vattabbe
sakadāgāmissa  vicikicchā pahīnā oḷāriko byāpādo pahīno na parihāyati sakadāgāmī sakadāgāmiphalāti āmantā anāgāmissa sakkāyadiṭṭhi pahīnā aṇusahagato byāpādo pahīno na parihāyati anāgāmī anāgāmiphalāti na hevaṃ vattabbe
 sotāpannassa  sakkāyadiṭṭhi pahīnā na parihāyati sotāpanno sotāpattiphalāti āmantā sakadāgāmissa sakkāyadiṭṭhi pahīnā oḷāriko byāpādo pahīno na parihāyati sakadāgāmī sakadāgāmiphalāti na hevaṃ vattabbe
sotāpannassa vicikicchā pahīnā apāyagamanīyo moho  pahīno na parihāyati sotāpanno sotāpattiphalāti āmantā sakadāgāmissa sakkāyadiṭṭhi pahīnā oḷāriko byāpādo pahīno na parihāyati sakadāgāmī sakadāgāmiphalāti na hevaṃ vattabbe
 parihāyati arahā arahattāti āmantā nanu arahato rāgo pahīno ucchinnamūlo tālāvatthukato anabhāvaṅkato  āyatiṃ anuppādadhammoti āmantā hañci arahato rāgo pahīno ucchinnamūlo  tālāvatthukato anabhāvaṅkato āyatiṃ anuppādadhammo no ca vata re  vattabbe  parihāyati arahā arahattāti
parihāyati arahā arahattāti āmantā nanu arahato doso pahīno moho pahīno māno pahīno diṭṭhi pahīnā vicikicchā pahīnā thinaṃ pahīnaṃ uddhaccaṃ pahīnaṃ ahirikaṃ pahīnaṃ anottappaṃ pahīnaṃ ucchinnamūlaṃ tālāvatthukataṃ anabhāvaṅkataṃ āyatiṃ anuppādadhammanti āmantā hañci arahato anottappaṃ pahīnaṃ ucchinnamūlaṃ tālāvatthukataṃ anabhāvaṅkataṃ āyatiṃ anuppādadhammaṃ no ca vata re vattabbe  parihāyati arahā arahattāti
parihāyati  arahā arahattāti āmantā nanu arahato rāgappahānāya maggo bhāvitoti  āmantā hañci arahato rāgappahānāya maggo bhāvito no ca vata re vattabbe  parihāyati arahā arahattāti
parihāyati arahā arahattāti āmantā nanu arahato rāgappahānāya satipaṭṭhānā bhāvitā sammappadhānā bhāvitā iddhipādā bhāvitā indriyā bhāvitā balā bhāvitā bojjhaṅgā bhāvitāti āmantā hañci  arahato rāgappahānāya bojjhaṅgā bhāvitā no ca vata re vattabbe  parihāyati arahā arahattāti
parihāyati arahā arahattāti āmantā nanu arahato dosappahānāya anottappapahānāya maggo bhāvito bojjhaṅgā bhāvitāti āmantā hañci arahato anottappapahānāya bojjhaṅgā bhāvitā no ca vata re vattabbe  parihāyati arahā arahattāti
 parihāyati arahā arahattāti āmantā nanu arahā vītarāgo vītadoso vītamoho katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto ukkhittapaligho saṅkiṇṇaparikho abbūḷhesiko niraggaḷo ariyo pannaddhajo pannabhāro visaññutto suvijitavijayo dukkhaṃ tassa pariññātaṃ samudayo pahīno nirodho sacchikato maggo bhāvito abhiññeyyaṃ  abhiññātaṃ  pariññeyyaṃ pariññātaṃ pahātabbaṃ pahīnaṃ bhāvetabbaṃ bhāvitaṃ sacchikātabbaṃ sacchikatanti āmantā hañci arahā vītarāgo vītadoso vītamoho sacchikātabbaṃ sacchikataṃ no ca vata re vattabbe  parihāyati arahā arahattāti
 parihāyati arahā arahattāti   samayavimutto arahā arahattā parihāyati asamayavimutto arahā arahattā na parihāyatīti samayavimutto arahā arahattā parihāyatīti āmantā asamayavimutto arahā arahattā parihāyatīti  na hevaṃ vattabbe
asamayavimutto arahā arahattā na parihāyatīti āmantā samayavimutto arahā arahattā na parihāyatīti na hevaṃ vattabbe
samayavimuttassa  arahato rāgo pahīno parihāyati samayavimutto arahā arahattāti āmantā asamayavimuttassa arahato rāgo pahīno parihāyati asamayavimutto arahā arahattāti na hevaṃ vattabbe
samayavimuttassa arahato doso pahīno anottappaṃ pahīnaṃ parihāyati samayavimutto arahā arahattāti āmantā asamayavimuttassa arahato anottappaṃ pahīnaṃ parihāyati asamayavimutto arahā arahattāti na hevaṃ vattabbe
samayavimuttassa arahato rāgappahānāya maggo bhāvito parihāyati samayavimutto arahā arahattāti āmantā asamayavimuttassa arahato rāgappahānāya maggo bhāvito parihāyati asamayavimutto arahā  arahattāti na hevaṃ vattabbe
samayavimuttassa arahato rāgappahānāya satipaṭṭhānā bhāvitā sammappadhānā bhāvitā iddhipādā bhāvitā indriyā bhāvitā balā bhāvitā bojjhaṅgā bhāvitā parihāyati samayavimutto arahā arahattāti āmantā asamayavimuttassa arahato rāgappahānāya satipaṭṭhānā  bhāvitā bojjhaṅgā bhāvitā parihāyati asamayavimutto arahā arahattāti na hevaṃ vattabbe
samayavimuttassa arahato dosappahānāya anottappapahānāya maggo bhāvito bojjhaṅgā bhāvitā parihāyati samayavimutto arahā arahattāti āmantā asamayavimuttassa arahato anottappapahānāya maggo bhāvito bojjhaṅgā bhāvitā parihāyati asamayavimutto arahā arahattāti na hevaṃ vattabbe
samayavimutto arahā vītarāgo vītadoso vītamoho katakaraṇīyo ohitabhāro anuppattasadattho parikkhīṇabhavasaṃyojano  sammadaññāvimutto ukkhittapaligho saṅkiṇṇaparikho abbūḷhesiko niraggaḷo ariyo pannaddhajo pannabhāro visaññutto suvijitavijayo dukkhaṃ tassa pariññātaṃ samudayo pahīno nirodho sacchikato maggo bhāvito abhiññeyyaṃ abhiññātaṃ pariññeyyaṃ pariññātaṃ pahātabbaṃ pahīnaṃ bhāvetabbaṃ bhāvitaṃ sacchikātabbaṃ sacchikataṃ  parihāyati samayavimutto arahā arahattāti āmantā asamayavimutto arahā vītarāgo vītadoso  vītamoho sacchikātabbaṃ sacchikataṃ parihāyati asamayavimutto arahā arahattāti na hevaṃ vattabbe
 asamayavimuttassa arahato rāgo pahīno na parihāyati asamayavimutto arahā arahattāti āmantā samayavimuttassa arahato rāgo pahīno na parihāyati samayavimutto arahā arahattāti na hevaṃ vattabbe
asamayavimuttassa arahato doso pahīno anottappaṃ pahīnaṃ na parihāyati asamayavimutto arahā arahattāti āmantā samayavimuttassa arahato anottappaṃ pahīnaṃ na parihāyati samayavimutto arahā arahattāti na hevaṃ vattabbe
asamayavimuttassa arahato rāgappahānāya maggo bhāvito bojjhaṅgā bhāvitā na parihāyati asamayavimutto arahā arahattāti āmantā samayavimuttassa arahato rāgappahānāya maggo  bhāvito bojjhaṅgā bhāvitā na parihāyati samayavimutto arahā arahattāti na hevaṃ vattabbe
asamayavimuttassa arahato dosappahānāya anottappapahānāya maggo bhāvito bojjhaṅgā bhāvitā na parihāyati asamayavimutto arahā arahattāti āmantā samayavimuttassa  arahato anottappapahānāya maggo bhāvito bojjhaṅgā bhāvitā na parihāyati samayavimutto arahā arahattāti na hevaṃ vattabbe
asamayavimutto arahā vītarāgo vītadoso vītamoho sacchikātabbaṃ sacchikataṃ na parihāyati asamayavimutto  arahā arahattāti āmantā samayavimutto arahā vītarāgo vītadoso vītamoho sacchikātabbaṃ sacchikataṃ na parihāyati samayavimutto arahā arahattāti na hevaṃ vattabbe
 parihāyati arahā arahattāti āmantā sāriputto thero parihāyittha arahattāti  na hevaṃ vattabbe mahāmoggallāno  thero mahākassapo thero mahākaccāyano  thero mahākoṭṭhiko  thero mahāpanthako thero parihāyittha arahattāti na hevaṃ vattabbe
sāriputto thero na parihāyittha arahattāti āmantā hañci sāriputto thero na parihāyittha arahattā no ca vata re vattabbe  parihāyati arahā arahattāti
mahāmoggallāno thero mahākassapo thero mahākaccāyano thero mahākoṭṭhiko thero mahāpanthako thero na parihāyittha arahattāti āmantā hañci mahāpanthako thero na parihāyittha arahattā no ca vata re vattabbe  parihāyati arahā arahattāti


 parihāyati  arahā arahattāti āmantā nanu vuttaṃ bhagavatā 
uccāvacā hi paṭipadā  samaṇena pakāsitā
na pāraṃ diguṇaṃ yanti nayidaṃ ekaguṇaṃ mutanti 
attheva  suttantoti āmantā tena hi na vattabbaṃ  parihāyati arahā  arahattāti
parihāyati arahā arahattāti āmantā atthi chinnassa chediyanti na hevaṃ vattabbe
atthi chinnassa chediyanti āmantā nanu vuttaṃ bhagavatā 
vītataṇho  anādāno kiccaṃ yassa na vijjati
chinnassa chediyaṃ natthi oghapāso samūhatoti
attheva suttantoti āmantā tena hi na vattabbaṃ  atthi chinnassa chediyanti
 parihāyati arahā arahattāti āmantā atthi katassa paticayoti na hevaṃ vattabbe
atthi katassa paticayoti āmantā nanu vuttaṃ bhagavatā 
tassa sammā vimuttassa santacittassa bhikkhuno
katassa paticayo natthi karaṇīyaṃ na vijjati
selo yathā ekagghano vātena na samīrati
evaṃ rūpā rasā saddā gandhā phassā ca kevalā
iṭṭhā dhammā aniṭṭhā ca nappavedhenti tādino
ṭhitaṃ cittaṃ vippamuttaṃ vayaṃ cassānupassatīti 
attheva suttantoti āmantā tena  hi na vattabbaṃ  atthi katassa paticayoti
 na  vattabbaṃ  parihāyati arahā arahattāti āmantā nanu vuttaṃ bhagavatā  pañcime bhikkhave dhammā samayavimuttassa bhikkhuno parihānāya saṃvattanti katame pañca kammārāmatā bhassārāmatā niddārāmatā saṅgaṇikārāmatā yathāvimuttaṃ cittaṃ na paccavekkhati ime kho bhikkhave pañca dhammā samayavimuttassa bhikkhuno parihānāya saṃvattantīti  attheva suttantoti āmantā tena hi parihāyati arahā arahattāti
atthi arahato kammārāmatāti na hevaṃ vattabbe
atthi  arahato kammārāmatāti āmantā atthi arahato rāgo kāmarāgo kāmarāgapariyuṭṭhānaṃ kāmarāgasaṃyojanaṃ kāmogho kāmayogo kāmacchandanīvaraṇanti na hevaṃ vattabbe
atthi arahato bhassārāmatā atthi arahato niddārāmatā atthi arahato saṅgaṇikārāmatāti na hevaṃ vattabbe
atthi arahato saṅgaṇikārāmatāti āmantā atthi arahato rāgo kāmarāgo kāmarāgapariyuṭṭhānaṃ kāmarāgasaṃyojanaṃ kāmogho kāmayogo kāmacchandanīvaraṇanti na hevaṃ vattabbe
 parihāyati arahā arahattāti āmantā arahā arahattā parihāyamāno kiṃ pariyuṭṭhito parihāyatīti rāgapariyuṭṭhito parihāyatīti pariyuṭṭhānaṃ kiṃ paṭicca uppajjatīti anusayaṃ paṭicca uppajjatīti atthi arahato anusayāti na hevaṃ vattabbe
atthi  arahato anusayāti āmantā atthi arahato kāmarāgānusayo paṭighānusayo mānānusayo diṭṭhānusayo vicikicchānusayo bhavarāgānusayo avijjānusayoti na hevaṃ vattabbe
dosapariyuṭṭhito parihāyatīti mohapariyuṭṭhito parihāyatīti pariyuṭṭhānaṃ kiṃ paṭicca uppajjatīti anusayaṃ paṭicca uppajjatīti atthi arahato anusayāti na hevaṃ vattabbe
atthi arahato anusayāti āmantā atthi arahato kāmarāgānusayo avijjānusayoti na hevaṃ vattabbe
parihāyati  arahā arahattāti āmantā arahato arahattā parihāyamānassa kiṃ upacayaṃ  gacchatīti rāgo upacayaṃ gacchatīti sakkāyadiṭṭhi upacayaṃ gacchatīti vicikicchā upacayaṃ gacchatīti sīlabbataparāmāso upacayaṃ gacchatīti na hevaṃ vattabbe doso upacayaṃ gacchatīti moho upacayaṃ gacchatīti sakkāyadiṭṭhi upacayaṃ gacchatīti vicikicchā upacayaṃ gacchatīti sīlabbataparāmāso upacayaṃ gacchatīti na hevaṃ vattabbe
parihāyati arahā arahattāti āmantā arahā ācinatīti na hevaṃ vattabbe arahā apacinatīti na hevaṃ vattabbe arahā pajahatīti na hevaṃ vattabbe arahā upādiyatīti na  hevaṃ vattabbe arahā visinetīti na hevaṃ vattabbe arahā ussinetīti na hevaṃ vattabbe arahā  vidhūpetīti na hevaṃ vattabbe arahā sandhūpetīti na hevaṃ vattabbe
nanu arahā nevācinati na apacinati apacinitvā ṭhitoti āmantā hañci arahā nevācinati na apacinati apacinitvā ṭhito no ca vata re vattabbe  parihāyati arahā arahattāti
nanu arahā neva pajahati na upādiyati pajahitvā ṭhitoti āmantā hañci arahā neva pajahati na upādiyati pajahitvā ṭhito no ca vata re vattabbe  parihāyati arahā arahattāti
nanu arahā neva visineti na ussineti visinitvā ṭhitoti āmantā hañci arahā neva visineti na ussineti visinitvā ṭhito no ca vata re vattabbe  parihāyati arahā arahattāti
nanu arahā neva vidhūpeti na sandhūpeti vidhūpetvā ṭhitoti āmantā hañci arahā neva vidhūpeti na sandhūpeti vidhūpetvā ṭhito no ca vata re vattabbe  parihāyati arahā arahattāti

