

nti tevijjavacchasuttaṃ tattha ti puṇḍarīko vuccati setambarukkho so tasmiṃ ārāme eko puṇḍarīko atthīti ekapuṇḍarīko ti tattha pavisitukāmatāya ahosi ti pakatiyā āgatapubbataṃ upādāya nti idha sabbaññutaññāṇaṃ dhammo nāma mahājanassa byākaraṇaṃ anudhammo nāma sesaṃ jīvakasutte (ma ni 251 ādayo) vuttanayameva ti ananuññāya ṭhatvā anuññampi paṭikkhipati sabbaññū sabbadassāvī aparisesaṃ ñāṇadassanaṃ paṭijānātīti hi idaṃ anujānitabbaṃ siyā  carato ca me paccupaṭṭhitanti idaṃ pana nānujānitabbaṃ sabbaññutaññāṇena hi āvajjitvā pajānāti tasmā ananuññāya ṭhatvā anuññampi paṭikkhipanto evamāha
ti ettha sakiṃ khīṇānaṃ āsavānaṃ puna khepetabbābhāvā yāvadevāti na vuttaṃ pubbenivāsañāṇena cettha bhagavā atītajānanaguṇaṃ dasseti dibbacakkhuñāṇena  paccuppannajānanaguṇaṃ āsavakkhayañāṇena lokuttaraguṇanti iti imāhi tīhi vijjāhi sakalabuddhaguṇe saṃkhipitvā kathesi
nti gihibandhanaṃ gihiparikkhāresu nikantiṃ ti gihisaṃyojanaṃ appahāya dukkhassantakaro nāma natthi yepi hi santatimahāmatto uggaseno seṭṭhiputto vītasokadārakoti gihiliṅge ṭhitāva arahattaṃ pattā tepi maggena sabbasaṅkhāresu nikantiṃ  sukkhāpetvā pattā taṃ patvā pana na tena liṅgena aṭṭhaṃsu gihiliṅgaṃ nāmetaṃ hīnaṃ uttamaguṇaṃ dhāretuṃ na sakkoti tasmā tattha ṭhito arahattaṃ patvā taṃdivasameva pabbajati vā parinibbāti vā bhūmadevatā pana tiṭṭhanti kasmā nilīyanokāsassa atthitāya sesakāmabhave manussesu sotāpannādayo tayo tiṭṭhanti kāmāvacaradevesu  sotāpannā sakadāgāmino ca anāgāmikhīṇāsavā panettha na tiṭṭhanti kasmā tañhi ṭhānaṃ laḷitajanassa āvāso natthi tattha tesaṃ pavivekārahaṃ paṭicchannaṭṭhānañca iti tattha khīṇāsavo parinibbāti anāgāmī cavitvā suddhāvāse nibbattati kāmāvacaradevato upari pana cattāropi ariyā tiṭṭhanti
ti sopi kammavādī ahosi kiriyampi na paṭibāhittha tañhi ekanavutikappamatthake attānaṃyeva gahetvā katheti tadā kira mahāsatto pāsaṇḍapariggaṇhanatthaṃ pabbajito tassapi pāsaṇḍassa nipphalabhāvaṃ  jānitvā vīriyaṃ na hāpesi kiriyavādī hutvā sagge nibbattati tasmā evamāha sesaṃ sabbattha uttānamevāti



nti aggivacchasuttaṃ tattha nti paṭhamavāre nāhaṃ sassatadiṭṭhikoti vadati dutiye nāhaṃ ucchedadiṭṭhikoti evaṃ antānantikādivasena sabbavāresu paṭikkhepo veditabbo ti ayaṃ panettha ekaccasassatavādo ti ayaṃ amarāvikkhepoti veditabbo
nti kilesadukkhena ceva vipākadukkhena ca sadukkhaṃ nti tesaṃyeva dvinnaṃ vasena saupaghātakaṃ nti tesaṃyeva vasena saupāyāsaṃ nti tesaṃyeva vasena sapariḷāhaṃ
nti kāci ekā diṭṭhipi ruccitvā khamāpetvā gahitā atthīti pucchati nti nīhaṭaṃ apaviddhaṃ nti paññāya diṭṭhaṃ ti yasmā pañcannaṃ khandhānaṃ udayavayaṃ addasa tasmā nti  sabbesaṃ tiṇṇampi taṇhādiṭṭhimānamaññitānaṃ nti tesaṃyeva vevacanaṃ idāni tāni vibhajitvā dassento nti āha ettha  hi ahaṃkāro diṭṭhi mamaṃkāro taṇhā mānānusayo māno ti catūhi upādānehi kañci dhammaṃ anupādiyitvā vimutto
ti na yujjati ettha ca na upapajjatīti idaṃ anujānitabbaṃ siyā yasmā pana evaṃ vutte so paribbājako ucchedaṃ gaṇheyya upapajjatīti pana sassatameva upapajjati ca na ca upapajjatīti ekaccasassataṃ neva upapajjati na na upapajjatīti amarāvikkhepaṃ tasmā bhagavā  ayaṃ appatiṭṭho anālambo hotu sukhapavesanaṭṭhānaṃ mā labhatūti ananuññāya ṭhatvā anuññampi paṭikkhipi nti samatthaṃ pariyattaṃ  ti paccayākāradhammo ti aññattha payogena ti paccayākāraṃ ajānantānaṃ aññesaṃ ācariyānaṃ santike vasantena
ti yasmā tvaṃ sammohamāpādinti vadasi tasmā taṃyevettha paṭipucchissāmi ti appaccayo nibbuto
ti yena rūpena sattasaṅkhātaṃ tathāgataṃ rūpīti paññāpeyya ti guṇagambhīro ti pamāṇaṃ gaṇhituṃ na sakkuṇeyyo ti duogāho dujjāno ti yathā mahāsamuddo gambhīro appameyyo dujjāno evameva khīṇāsavopi taṃ ārabbha upapajjatītiādi sabbaṃ na yujjati kathaṃ yathā parinibbutaṃ aggiṃ ārabbha puratthimaṃ disaṃ gatotiādi sabbaṃ na yujjati evaṃ
ti aniccatāya nti lokuttaradhammasāre patiṭṭhitaṃ sesaṃ sabbattha uttānamevāti



nti mahāvacchasuttaṃ tattha ti saddhiṃvādo bahuṃ mayā tumhehi saddhiṃ kathitapubbanti kathaṃ sāreti mettiṃ ghaṭeti purimāni hi dve suttāni etasseva kathitāni saṃyuttake abyākatasaṃyuttaṃ (saṃ ni 4416 ādayo) nāma etasseva kathitaṃ  kiṃ nu kho bho gotama sassato loko idameva saccaṃ moghamaññanti  abyākatametanti evaṃ ekuttaranikāyepi iminā saddhiṃ kathitaṃ atthiyeva tasmā evamāha sammāsambuddhopi tassa āgatāgatassa saṅgahaṃ katvā okāsamakāsiyeva kasmā ayañhi sassatadiṭṭhiko sassatadiṭṭhikā ca sīghaṃ laddhiṃ na vissajjenti vasātelamakkhitapilotikā viya cirena sujjhanti passati ca bhagavā  ayaṃ paribbājako kāle gacchante gacchante laddhiṃ vissajjetvā mama santike pabbajitvā cha abhiññāyo sacchikatvā abhiññātasāvako bhavissatīti tasmā tassa āgatāgatassa saṅgahaṃ katvā okāsamakāsiyeva idaṃ panassa pacchimagamanaṃ so hi imasmiṃ sutte taraṇaṃ vā hotu ataraṇaṃ vā yaṭṭhiṃ otaritvā udake patamāno viya samaṇassa gotamassa santikaṃ gantvā pabbajissāmīti sanniṭṭhānaṃ katvā āgato tasmā dhammadesanaṃ yācanto tiādimāha tassa bhagavā mūlavasena saṃkhittadesanaṃ kammapathavasena vitthāradesanaṃ desesi mūlavasena cettha atisaṃkhittā desanā kammapathavasena saṃkhittā vitthārasadisā buddhānaṃ pana nippariyāyena vitthāradesanā nāma natthi catuvīsatisamantapaṭṭhānampi hi sattapakaraṇe abhidhammapiṭake ca sabbaṃ saṃkhittameva tasmā mūlavasenāpi kammapathavasenāpi saṃkhittameva desesīti veditabbo
 tattha ntiādīsu paṭipāṭiyā sattadhammā kāmāvacarā anabhijjhādayo tayo catubhūmikāpi vaṭṭanti
ti kiñcāpi aniyametvā vuttaṃ yathā pana jīvakasutte ca caṅkīsutte ca evaṃ imasmiṃ sutte ca attānameva sandhāyetaṃ bhagavatā vuttanti veditabbaṃ
ti kiṃ pucchāmīti pucchati ayaṃ kirassa laddhi  tasmiṃ tasmiṃ sāsane satthāva arahā hoti sāvako pana arahattaṃ pattuṃ samattho natthi samaṇo ca gotamo yato kho vaccha bhikkhunoti ekaṃ bhikkhuṃ kathento viya katheti atthi nu kho samaṇassa gotamassa sāvako arahattappattoti etamatthaṃ pucchissāmīti pucchati tattha ti bhavaṃ tāva gotamo tiṭṭhatu bhavañhi loke pākaṭo arahāti attho tasmiṃ byākate uttari bhikkhunīādīnaṃ vasena pañhaṃ pucchi bhagavāpissa byākāsi
ti sampādako paripūrako
nti heṭṭhimaphalattayaṃ pattabbaṃ taṃ sabbaṃ mayā anuppattanti vadati vitaṇḍavādī panāha  katame dhammā sekkhā cattāro maggā apariyāpannā heṭṭhimāni ca tīṇi sāmaññaphalānīti (dha sa 1023) vacanato arahattamaggopi anena pattoyeva phalaṃ pana apattaṃ tassa pattiyā uttari yogaṃ kathāpetīti so evaṃ saññāpetabbo 
yo  ve kilesāni pahāya pañca
paripuṇṇasekho aparihānadhammo
cetovasippatto samāhitindriyo
sa ve ṭhitattoti naro pavuccatīti (a ni 45)
anāgāmipuggalo hi ekantaparipuṇṇasekho taṃ sandhāya sekhāya vijjāya pattabbanti āha maggassa pana ekacittakkhaṇikattā tattha ṭhitassa pucchā nāma natthi iminā suttena maggopi bahucittakkhaṇiko hotūti ce etaṃ na buddhavacanaṃ vuttagāthāya ca attho virujjhati tasmā anāgāmiphale ṭhatvā arahattamaggassa vipassanaṃ kathāpetīti veditabbo yasmā panassa na kevalaṃ suddhaarahattasseva upanissayo channampi abhiññānaṃ upanissayo atthi tasmā bhagavā  evamayaṃ samathe kammaṃ katvā pañca abhiññā nibbattessati  vipassanāya kammaṃ katvā arahattaṃ pāpuṇissati evaṃ chaḷabhiñño mahāsāvako bhavissatīti vipassanāmattaṃ akathetvā samathavipassanā ācikkhi
ti sati satikāraṇe kiñcettha kāraṇaṃ abhiññā vā abhiññāpādakajjhānaṃ vā avasāne pana arahattaṃ vā kāraṇaṃ arahattassa vipassanā vāti veditabbaṃ
ti satta hi sekhā bhagavantaṃ paricaranti nāma khīṇāsavena bhagavā pariciṇṇo hoti iti saṅkhepena arahattaṃ byākaronto thero evamāha te pana bhikkhū tamatthaṃ na jāniṃsu ajānantāva tassa vacanaṃ sampaṭicchitvā bhagavato ārocesuṃ ti tesaṃ guṇānaṃ lābhī devatā sesaṃ sabbattha uttānamevāti



nti dīghanakhasuttaṃ tattha nti sūkarakhatāti evaṃnāmake leṇe kassapabuddhakāle kira taṃ leṇaṃ ekasmiṃ buddhantare pathaviyā vaḍḍhamānāya antobhūmigataṃ jātaṃ athekadivasaṃ eko sūkaro tassa chadanapariyantasamīpe paṃsuṃ khaṇi deve vuṭṭe paṃsudhoto chadanapariyanto pākaṭo ahosi eko vanacarako disvā  pubbe sīlavantehi paribhuttaleṇena bhavitabbaṃ paṭijaggissāmi nanti samantato paṃsuṃ apanetvā leṇaṃ sodhetvā kuṭṭaparikkhepaṃ katvā dvāravātapānaṃ yojetvā supariniṭṭhita-sudhākammacittakammarajatapaṭṭasadisāya vālukāya santhatapariveṇaṃ leṇaṃ katvā mañcapīṭhaṃ paññāpetvā bhagavato vasanatthāya adāsi leṇaṃ gambhīraṃ ahosi otaritvā abhiruhitabbaṃ taṃ sandhāyetaṃ vuttaṃ
ti tassa paribbājakassa nāmaṃ ti kasmā upasaṅkami so kira there aḍḍhamāsapabbajite cintesi  mayhaṃ mātulo aññaṃ pāsaṇḍaṃ gantvā na ciraṃ tiṭṭhati idāni panassa samaṇassa gotamassa santikaṃ gatassa aḍḍhamāso jāto pavattimpissa na suṇāmi ojavantaṃ  nu kho sāsanaṃ jānissāmi nanti gantukāmo jāto tasmā upasaṅkami ti tasmiṃ kira samaye thero bhagavantaṃ bījayamāno ṭhito hoti paribbājako mātule  hirottappena ṭhitakova pañhaṃ pucchi tena vuttaṃ ekamantaṃ ṭhitoti
ti sabbā me upapattiyo nakkhamanti paṭisandhiyo nakkhamantīti adhippāyena vadati ettāvatānena ucchedavādohamasmīti dīpitaṃ hoti bhagavā panassa adhippāyaṃ muñcitvā akkhare tāva dosaṃ dassento tiādimāha tattha ti esāpi te paṭhamaṃ ruccitvā khamāpetvā gahitadiṭṭhi nakkhamatīti ti mayhañhi sabbaṃ nakkhamatīti diṭṭhi tassa mayhaṃ yā esā sabbaṃ me nakkhamatīti diṭṭhi esā me khameyya yaṃ taṃ sabbaṃ me nakkhamatīti vuttaṃ tampissa tādisameva yathā sabbagahaṇena gahitāpi ayaṃ diṭṭhi khamati evamevaṃ tampi khameyya  evaṃ attano vāde āropitaṃ dosaṃ ñatvā taṃ pariharāmīti saññāya vadati atthato panassa esā diṭṭhi na me khamatīti āpajjati yassa panesā na khamati na ruccati tassāyaṃ tāya diṭṭhiyā sabbaṃ me na khamatīti diṭṭhi rucitaṃ tena hi diṭṭhiakkhamena arucitena bhavitabbanti sabbaṃ khamatīti ruccatīti āpajjati na panesa taṃ sampaṭicchati kevalaṃ tassāpi ucchedadiṭṭhiyā ucchedameva gaṇhāti tenāha bhagavā ti tattha ti pajahanakesu nissakkaṃ ye pajahanti tehi ye nappajahantīti vucciyanti teva bahutarāti attho ti ettha hikāro nipātamattaṃ bahū bahutarāti attho parato ti padepi eseva nayo ti ye evaṃ vadanti ti mūladassanaṃ nappajahanti aparadassanaṃ upādiyanti
ettha ca sassataṃ gahetvā tampi appahāya ucchedaṃ vā ekaccasassataṃ vā gahetuṃ na sakkā ucchedampi gahetvā taṃ appahāya sassataṃ vā ekaccasassataṃ vā na sakkā gahetuṃ ekaccasassatampi gahetvā taṃ appahāya sassataṃ vā ucchedaṃ vā na sakkā gahetuṃ mūlasassataṃ pana appahāya  aññaṃ sassatameva sakkā gahetuṃ kathaṃ ekasmiñhi samaye rūpaṃ sassatanti gahetvā aparasmiṃ samaye na suddharūpameva sassataṃ vedanāpi sassatā viññāṇampi sassatanti gaṇhāti ucchedepi ekaccasassatepi eseva nayo yathā ca khandhesu evaṃ āyatanesupi yojetabbaṃ idaṃ sandhāya vuttaṃ  tañceva diṭṭhiṃ nappajahanti aññañca diṭṭhiṃ upādiyantīti
dutiyavāre ti appajahanakesu nissakkaṃ ye nappajahanti tehi ye pajahantīti vucciyanti teva tanutarā appatarāti attho ti tañca mūladassanaṃ pajahanti aññañca dassanaṃ na gaṇhanti kathaṃ ekasmiñhi samaye rūpaṃ sassatanti gahetvā aparasmiṃ samaye tattha ādīnavaṃ disvā oḷārikametaṃ mayhaṃ dassananti pajahati na kevalañca rūpaṃ sassatanti dassanameva oḷārikaṃ vedanāpi sassatā viññāṇampi sassatanti dassanaṃ oḷārikamevāti vissajjeti  ucchedepi ekaccasassatepi eseva nayo yathā ca khandhesu evaṃ āyatanesupi yojetabbaṃ evaṃ tañca mūladassanaṃ pajahanti aññañca dassanaṃ na gaṇhanti
ti  kasmā ārabhi ayaṃ ucchedaladdhiko attano laddhiṃ nigūhati tassā pana laddhiyā vaṇṇe vuccamāne attano laddhiṃ pātukarissatīti tisso laddhiyo ekato dassetvā vibhajituṃ imaṃ desanaṃ ārabhi
tiādīsu rāgavasena vaṭṭe rajjanassa āsannā taṇhādiṭṭhisaṃyojanena vaṭṭasaṃyojanassa santike ti taṇhādiṭṭhivaseneva gilitvā pariyādiyanassa gahaṇassa ca āsannāti attho tiādīsu vaṭṭe arajjanassa āsannātiādinā nayena attho veditabbo
ettha ca sassatadassanaṃ appasāvajjaṃ dandhavirāgaṃ ucchedadassanaṃ mahāsāvajjaṃ khippavirāgaṃ kathaṃ sassatavādī hi idhalokaṃ paralokañca atthīti jānāti sukatadukkaṭānaṃ phalaṃ atthīti jānāti kusalaṃ karoti akusalaṃ karonto bhāyati vaṭṭaṃ assādeti abhinandati buddhānaṃ  vā buddhasāvakānaṃ vā sammukhībhūto sīghaṃ laddhiṃ jahituṃ na sakkoti tasmā taṃ sassatadassanaṃ appasāvajjaṃ dandhavirāganti vuccati ucchedavādī pana idhalokaparalokaṃ atthīti jānāti sukatadukkaṭānaṃ phalaṃ atthīti jānāti kusalaṃ na karoti akusalaṃ karonto na bhāyati vaṭṭaṃ na assādeti nābhinandati buddhānaṃ vā buddhasāvakānaṃ vā sammukhībhāve sīghaṃ dassanaṃ pajahati pāramiyo pūretuṃ sakkonto buddho hutvā asakkonto abhinīhāraṃ katvā sāvako hutvā parinibbāyati tasmā ucchedadassanaṃ mahāsāvajjaṃ khippavirāganti vuccati
 so pana paribbājako etamatthaṃ  asallakkhetvā  mayhaṃ dassanaṃ saṃvaṇṇeti pasaṃsati addhā me sundaraṃ dassananti sallakkhetvā ntiādimāha
idāni yasmā ayaṃ paribbājako kañjiyeneva tittakālābu ucchedadassaneneva pūrito so  yathā kañjiyaṃ appahāya na sakkā lābumhi telaphāṇitādīni pakkhipituṃ pakkhittānipi na gaṇhāti evamevaṃ taṃ laddhiṃ appahāya abhabbo maggaphalānaṃ lābhāya tasmā laddhiṃ jahāpanatthaṃ tiādi āraddhaṃ ti kalaho ti evaṃ viggahādiādīnavaṃ disvā tāsaṃ diṭṭhīnaṃ pahānaṃ hoti so hi paribbājako kiṃ me iminā viggahādināti taṃ ucchedadassanaṃ pajahati
 athassa bhagavā vamitakañjiye lābumhi sappiphāṇitādīni pakkhipanto viya hadaye amatosadhaṃ pūressāmīti vipassanaṃ ācikkhanto tiādimāha tassattho vammikasutte vutto tiādīnipi heṭṭhā vitthāritāneva ti yā kāyasmiṃ taṇhā ti taṇhāsnehova ti kāyānugamanabhāvo kāyaṃ anugacchanakakilesoti attho
evaṃ rūpakammaṭṭhānaṃ dassetvā idāni arūpakammaṭṭhānaṃ dassento tiādimāha puna tāsaṃyeva vedanānaṃ asammissabhāvaṃ dassento tiādimāha tatrāyaṃ saṅkhepattho   yasmiṃ samaye sukhādīsu ekaṃ vedanaṃ vedayati tasmiṃ samaye aññā vedanā attano vāraṃ vā okāsaṃ vā olokayamānā nisinnā nāma natthi atha kho anuppannāva honti bhinnaudakapupphuḷā viya ca antarahitā vā tiādi tāsaṃ vedanānaṃ cuṇṇavicuṇṇabhāvadassanatthaṃ vuttaṃ
ti tassataṃ gahetvā sassatavādī ahanti ucchedavādināpi saddhiṃ na saṃvadati tameva gahetvā sassatavādī ahanti ekaccasassatavādinā saddhiṃ na vivadati evaṃ tayopi vādā parivattetvā yojetabbā nti yaṃ loke kathitaṃ voharitaṃ tena voharati aparāmasanto kiñci dhammaṃ parāmāsaggāhena aggaṇhanto vuttampi cetaṃ 
yo hoti bhikkhu arahaṃ katāvī
khīṇāsavo antimadehadhārī
ahaṃ  vadāmītipi so vadeyya
mamaṃ vadantītipi so vadeyya
loke samaññaṃ kusalo viditvā
vohāramattena so vohareyyāti (saṃ ni 125)
aparampi vuttaṃ  imā kho citta lokasamaññā lokaniruttiyo lokavohārā lokapaññattiyo yāhi tathāgato voharati aparāmasanti (dī ni 1440)
ti sassatādīsu tesaṃ tesaṃ dhammānaṃ sassataṃ abhiññāya jānitvā sassatassa pahānamāha ucchedaṃ ekaccasassataṃ abhiññāya ekaccasassatassa pahānaṃ vadati rūpaṃ abhiññāya rūpassa pahānaṃ vadatītiādinā nayenettha attho veditabbo
ti  paccavekkhantassa ti anuppādanirodhena niruddhehi āsavehi aggahetvāva cittaṃ vimucci ettāvatā cesa parassa vaḍḍhitaṃ bhattaṃ bhuñjitvā khudaṃ vinodento viya parassa  āraddhāya dhammadesanāya ñāṇaṃ pesetvā vipassanaṃ vaḍḍhetvā arahattañceva patto sāvakapāramīñāṇassa ca matthakaṃ soḷasa ca paññā paṭivijjhitvā ṭhito dīghanakho pana sotāpattiphalaṃ patvā saraṇesu patiṭṭhito
bhagavā pana imaṃ desanaṃ sūriye dharamāneyeva niṭṭhāpetvā gijjhakūṭā oruyha veḷuvanaṃ gantvā sāvakasannipātamakāsi caturaṅgasamannāgato sannipāto ahosi tatrimāni aṅgāni  māghanakkhattena yutto puṇṇamauposathadivaso kenaci anāmantitāni hutvā attanoyeva dhammatāya sannipatitāni aḍḍhatelasāni bhikkhusatāni tesu ekopi puthujjano vā sotāpanna-sakadāgāmi-anāgāmi-sukkhavipassaka-arahantesu vā aññataro natthi sabbe chaḷabhiññāva ekopi cettha satthakena kese chinditvā pabbajito nāma natthi sabbe ehibhikkhunoyevāti



nti māgaṇḍiyasuttaṃ tattha ti aggihomasālayaṃ ti dve māgaṇḍiyā mātulo ca bhāgineyyo ca tesu mātulo pabbajitvā arahattaṃ patto bhāgineyyopi  saupanissayo nacirasseva pabbajitvā arahattaṃ pāpuṇissati athassa bhagavā upanissayaṃ disvā ramaṇīyaṃ devagabbhasadisaṃ gandhakuṭiṃ pahāya tattha chārikatiṇakacavarādīhi uklāpe agyāgāre tiṇasanthārakaṃ paññāpetvā parasaṅgahakaraṇatthaṃ katipāhaṃ vasittha taṃ sandhāyetaṃ vuttaṃ ti na kevalaṃ taṃdivasameva yasmā pana taṃ agyāgāraṃ gāmūpacāre dārakadārikāhi okiṇṇaṃ avivittaṃ tasmā bhagavā niccakālampi divasabhāgaṃ tasmiṃ vanasaṇḍe vītināmetvā sāyaṃ vāsatthāya tattha upagacchati
nti bhagavā aññesu divasesu tiṇasanthārakaṃ saṅgharitvā saññāṇaṃ katvā gacchati taṃdivasaṃ pana paññapetvāva agamāsi kasmā tadā hi paccūsasamaye lokaṃ oloketvāva addasa  ajja māgaṇḍiyo idhāgantvā imaṃ tiṇasanthārakaṃ disvā bhāradvājena saddhiṃ tiṇasanthārakaṃ ārabbha kathāsallāpaṃ karissati athāhaṃ āgantvā dhammaṃ desessāmi so dhammaṃ sutvā mama santike pabbajitvā arahattaṃ pāpuṇissati paresaṃ saṅgahakaraṇatthameva hi mayā pāramiyo pūritāti tiṇasanthārakaṃ paññapetvāva agamāsi
ti imaṃ tiṇasanthārakaṃ samaṇassa anucchavikā seyyāti maññāmi na ca asaññatasamaṇassa nivutthaṭṭhānametaṃ tathāhettha hatthena ākaḍḍhitaṭṭhānaṃ vā pādena ākaḍḍhitaṭṭhānaṃ vā sīsena pahaṭaṭṭhānaṃ vā na paññāyati anākulo anākiṇṇo abhinno  chekena cittakārena tūlikāya paricchinditvā paññatto viya saññatasamaṇassa vasitaṭṭhānaṃ kassa bho vasitaṭṭhānanti pucchati ti hatavaḍḍhino mariyādakārakassa kasmā evamāha chasu dvāresu vaḍḍhipaññāpanaladdhikattā ayañhi tassa laddhi  cakkhu brūhetabbaṃ vaḍḍhetabbaṃ adiṭṭhaṃ dakkhitabbaṃ diṭṭhaṃ samatikkamitabbaṃ sotaṃ brūhetabbaṃ vaḍḍhetabbaṃ asutaṃ  sotabbaṃ sutaṃ samatikkamitabbaṃ ghānaṃ brūhetabbaṃ vaḍḍhetabbaṃ aghāyitaṃ ghāyitabbaṃ ghāyitaṃ samatikkamitabbaṃ jivhā brūhetabbā vaḍḍhetabbā assāyitaṃ sāyitabbaṃ sāyitaṃ samatikkamitabbaṃ kāyo brūhetabbo vaḍḍhetabbo aphuṭṭhaṃ phusitabbaṃ phuṭṭhaṃ samatikkamitabbaṃ mano brūhetabbo vaḍḍhetabbo aviññātaṃ vijānitabbaṃ viññātaṃ samatikkamitabbaṃ evaṃ so chasu dvāresu vaḍḍhiṃ paññapeti bhagavā pana 
cakkhunā saṃvaro sādhu sādhu sotena saṃvaro
ghānena saṃvaro sādhu sādhu jivhāya saṃvaro
kāyena saṃvaro sādhu sādhu vācāya saṃvaro
manasā saṃvaro sādhu sādhu sabbattha saṃvaro
sabbattha saṃvuto bhikkhu sabbadukkhā pamuccatīti (dha pa 360-361) 
chasu  dvāresu saṃvaraṃ paññapeti tasmā so vaḍḍhihato samaṇo gotamo mariyādakārakoti maññamāno bhūnahunoti āha
ti parisuddhe kāraṇadhamme anavajje iminā kiṃ dasseti evarūpassa nāma uggatassa paññātassa yasassino upari vācaṃ bhāsamānena vīmaṃsitvā upadhāretvā mukhe ārakkhaṃ ṭhapetvā bhāsitabbo  hoti tasmā mā sahasā abhāsi mukhe ārakkhaṃ ṭhapehīti dasseti ti yasmā amhākaṃ sutte evaṃ āgacchati na mayaṃ mukhāruḷhicchāmattaṃ vadāma sutte ca nāma āgataṃ vadamānā kassa bhāyeyyāma tasmā sammukhāpi naṃ vadeyyāmāti attho ti mama rakkhanatthāya anussukko avāvaṭo hutvāti attho ti mayā vuttova hutvā apucchitova kathaṃ samuṭṭhāpetvā ambajambūādīni gahetvā viya apūrayamāno mayā kathitaniyāmena bhavaṃ bhāradvājo vadeyya vadassūti attho
ti satthā ālokaṃ vaḍḍhetvā dibbacakkhunā māgaṇḍiyaṃ tattha āgataṃ addasa dvinnaṃ janānaṃ bhāsamānānaṃ dibbasotena saddampi assosi ti phalasamāpattiyā vuṭṭhito ti pītisaṃvegena saṃviggo calito kampito tassa kira etadahosi  neva māgaṇḍiyena samaṇassa gotamassa ārocitaṃ na mayā amhe muñcitvā añño ettha tatiyopi natthi suto bhavissati amhākaṃ saddo tikhiṇasotena purisenāti athassa abbhantare pīti uppajjitvā navanavutilomakūpasahassāni uddhaggāni akāsi tena vuttaṃ saṃviggo lomahaṭṭhajātoti ti paribbājakassa pabhinnamukhaṃ viya bījaṃ paripākagataṃ ñāṇaṃ tasmā sannisīdituṃ asakkonto āhiṇḍamāno puna satthu santikaṃ āgantvā ekamantaṃ nisīdi taṃ dassetuṃ atha kho māgaṇḍiyotiādi vuttaṃ
 satthā  evaṃ kira tvaṃ māgaṇḍiya maṃ avacāti avatvāva ti paribbājakassa dhammadesanaṃ ārabhi tattha vasanaṭṭhānaṭṭhena  rūpaṃ cakkhussa ārāmoti cakkhu  rūpe ratanti  rūpena cakkhu āmoditaṃ pamoditanti nti nibbisevanaṃ nti gopitaṃ nti ṭhapitarakkhaṃ nti pihitaṃ ti pidhānatthāya
ti abhiramitapubbo nti rūpaṃ ārabbha uppajjanapariḷāhaṃ nti imassa rūpaṃ pariggaṇhitvā arahattappattassa khīṇāsavassa tayā kiṃ vacanaṃ vattabbaṃ assa vuḍḍhihato mariyādakārakoti idaṃ vattabbaṃ na vattabbanti pucchati ti bho gotama kiñci vattabbaṃ natthi sesadvāresupi eseva nayo
 idāni yasmā tayā pañcakkhandhe pariggahetvā arahattappattassa khīṇāsavassa kiñci vattabbaṃ natthi ahañca pañcakkhandhe pariggahetvā  sabbaññutaṃ patto tasmā ahampi te na kiñci vattabboti dassetuṃ tiādimāha ti gihikāle attano sampattiṃ dassento āha tattha tiādīsu yattha sukhaṃ hoti vassakāle  vasituṃ ayaṃ vassiko itaresupi eseva nayo ayaṃ panettha vacanattho  vassaṃ vāso vassaṃ vassaṃ arahatīti  itaresupi eseva nayo
tattha vassiko pāsādo nātiucco hoti nātinīco dvāravātapānānipissa nātitanūni nātibahūni bhūmattharaṇapaccattharaṇakhajjabhojjānipettha missakāneva vaṭṭanti hemantike thambhāpi bhittiyopi nīcā honti dvāravātapānāni tanukāni sukhumacchiddāni uṇhapavesanatthāya bhittiniyūhāni nīharīyanti bhūmattharaṇapaccattharaṇanivāsanapārupanāni panettha uṇhavīriyāni kambalādīni vaṭṭanti khajjabhojjaṃ siniddhaṃ kaṭukasannissitañca gimhike thambhāpi bhittiyopi uccā honti dvāravātapānāni panettha bahūni vipulajālāni bhavanti bhūmattharaṇādīni dukūlamayāni vaṭṭanti khajjabhojjāni madhurarasasītavīriyāni vātapānasamīpesu cettha nava cāṭiyo ṭhapetvā udakassa pūretvā nīluppalādīhi sañchādenti tesu tesu padesesu udakayantāni  karonti yehi deve vassante viya udakadhārā nikkhamanti
bodhisattassa pana aṭṭhasatasuvaṇṇaghaṭe ca rajataghaṭe ca gandhodakassa pūretvā nīluppalagacchake katvā sayanaṃ parivāretvā ṭhapayiṃsu mahantesu lohakaṭāhesu  gandhakalalaṃ pūretvā nīluppalapadumapuṇḍarīkāni ropetvā utuggahaṇatthāya tattha tattha ṭhapesuṃ sūriyarasmīhi pupphāni pupphanti nānāvidhā bhamaragaṇā pāsādaṃ pavisitvā pupphesu rasaṃ gaṇhantā vicaranti pāsādo atisugandho hoti yamakabhittiyā antare lohanāḷiṃ ṭhapetvā navabhūmikapāsādassa upari ākāsaṅgaṇe ratanamaṇḍapamatthake sukhumacchiddakaṃ jālaṃ baddhaṃ ahosi ekasmiṃ ṭhāne sukkhamahiṃsacammaṃ pasāreti bodhisattassa udakakīḷanavelāya mahiṃsacamme pāsāṇaguḷe khipanti meghathanitasaddo viya hoti heṭṭhā yantaṃ parivattenti udakaṃ abhiruhitvā jālamatthake patati vassapatanasalilaṃ viya hoti tadā bodhisatto nīlapaṭaṃ nivāseti nīlapaṭaṃ pārupati nīlapasādhanaṃ pasādheti parivārāpissa cattālīsanāṭakasahassāni nīlavatthābharaṇāneva nīlavilepanāni hutvā mahāpurisaṃ parivāretvā ratanamaṇḍapaṃ gacchanti divasabhāgaṃ udakakīḷaṃ kīḷanto sītalaṃ utusukhaṃ anubhoti
pāsādassa catūsu disāsu cattāro sarā honti divākāle nānāvaṇṇasakuṇagaṇā pācīnasarato  vuṭṭhāya viravamānā pāsādamatthakena pacchimasaraṃ gacchanti pacchimasarato vuṭṭhāya pācīnasaraṃ uttarasarato dakkhiṇasaraṃ dakkhiṇasarato uttarasaraṃ gacchanti antaravassasamayo viya hoti hemantikapāsādo pana pañcabhūmiko ahosi vassikapāsādo sattabhūmiko
ti purisavirahitehi na kevalañcettha tūriyāneva nippurisāni sabbaṭṭhānānipi nippurisāneva  dovārikāpi itthiyova nhāpanādiparikammakarāpi itthiyova rājā kira  tathārūpaṃ issariyasukhasampattiṃ anubhavamānassa purisaṃ disvā parisaṅkā uppajjati sā me puttassa  mā ahosīti sabbakiccesu itthiyova ṭhapesi ti idaṃ catutthajjhānikaphalasamāpattiratiṃ sandhāya vuttaṃ
ti ettha yasmā khattiyānaṃ setacchattasmiṃyeva patthanā hoti mahā ca nesaṃ papañco brāhmaṇā mantehi atittā mante gavesantā vicaranti gahapatino pana muddāgaṇanamattaṃ uggahitakālato paṭṭhāya sampattiṃyeva anubhavanti tasmā khattiyabrāhmaṇe aggahetvā gahapati vā gahapatiputto vāti āha ti mānusakakāmahetu āvaṭṭo bhaveyyāti attho ti visiṭṭhatarā ti atappakatarā vuttampi cetaṃ 
kusaggenudakamādāya samudde udakaṃ mine
evaṃ mānusakā kāmā dibbakāmāna santiketi (jā 221389) 
ti dibbasukhaṃ gaṇhitvā tato visiṭṭhatarā hutvā tiṭṭhati
opammasaṃsandanaṃ panettha evaṃ veditabbaṃ  gahapatissa pañcahi kāmaguṇehi samaṅgībhūtakālo viya bodhisattassa tīsu pāsādesu cattālīsasahassaitthimajjhe modanakālo tassa sucaritaṃ pūretvā sagge nibbattakālo viya bodhisattassa abhinikkhamanaṃ katvā bodhipallaṅke sabbaññutaṃ paṭividdhakālo  tassa nandanavane sampattiṃ anubhavanakālo viya tathāgatassa catutthajjhānikaphalasamāpattiratiyā vītivattanakālo tassa mānusakānaṃ pañcannaṃ kāmaguṇānaṃ  apatthanakālo viya tathāgatassa catutthajjhānikaphalasamāpattiratiyā vītināmentassa hīnajanasukhassa apatthanakāloti
ti paṭhamaṃ dukkhito pacchā sukhito assa ti paṭhamaṃ vejjadutiyako pacchā serī ekako bhaveyya ti paṭhamaṃ vejjassa vase vattamāno vejjena nisīdāti vutte nisīdi nipajjāti vutte nipajji bhuñjāti vutte bhuñji pivāti vutte pivi pacchā sayaṃvasī jāto ti paṭhamaṃ icchiticchitaṭṭhānaṃ gantuṃ nālattha pacchā roge vūpasante vanadassana-giridassana-pabbatadassanādīsupi yenakāmaṃ gamo jāto yattha yattheva gantuṃ icchati tattha tattheva gaccheyya
etthāpi idaṃ opammasaṃsandanaṃ  purisassa kuṭṭhikālo viya hi bodhisattassa agāramajjhe vasanakālo aṅgārakapallaṃ viya ekaṃ kāmavatthu dve kapallāni viya dve vatthūni sakkassa pana devarañño aḍḍhateyyakoṭiyāni aṅgārakapallāni viya aḍḍhatiyanāṭakakoṭiyo nakhehi vaṇamukhāni tacchetvā aṅgārakapalle paritāpanaṃ viya vatthupaṭisevanaṃ bhesajjaṃ āgamma arogakālo viya kāmesu ādīnavaṃ nekkhamme ca ānisaṃsaṃ disvā nikkhamma buddhabhūtakāle catutthajjhānikaphalasamāpattiratiyā vītivattanakālo aññaṃ kuṭṭhipurisaṃ disvā apatthanakālo viya tāya ratiyā vītināmentassa hīnajanaratiyā apatthanakāloti
ti  kimirakuṭṭhena nāma upahatakāyappasādo ti upahatapaññindriyā te yathā so upahatakāyindriyo kuṭṭhī dukkhasamphassasmiṃyeva aggismiṃ sukhamiti viparītasaññaṃ paccalattha evaṃ paññindriyassa upahatattā dukkhasamphassesveva kāmesu sukhamiti viparītasaññaṃ paccalatthuṃ
tiādīsu pakatiyāva tāni asucīni ca duggandhāni ca pūtīni ca idāni pana asucitarāni ceva duggandhatarāni ca pūtitarāni ca honti ti tassa hi paritāpentassa ca kaṇḍūvantassa ca pāṇakā anto pavisanti duṭṭhalohitaduṭṭhapubbā paggharanti evamassa kāci assādamattā hoti
ti  gāthāya ye keci dhanalābhā vā yasalābhā vā puttalābhā vā atthi ārogyaṃ tesaṃ paramaṃ uttamaṃ natthi tato uttaritaro lābhoti ārogyaparamā lābhā yaṃkiñci jhānasukhaṃ vā maggasukhaṃ vā phalasukhaṃ vā atthi nibbānaṃ tattha paramaṃ natthi tato uttaritaraṃ sukhanti nibbānaṃ paramaṃ sukhaṃ nti pubbabhāgamaggānaṃ pubbabhāgagamaneneva amatagāmīnaṃ aṭṭhaṅgiko khemo natthi tato khemataro  añño maggo atha vā nti ettha khemantipi amatantipi nibbānasseva nāmaṃ yāvatā puthusamaṇabrāhmaṇā parappavādā khemagāmino ca amatagāmino cāti laddhivasena gahitā sabbesaṃ tesaṃ khemaamatagāmīnaṃ maggānaṃ aṭṭhaṅgiko paramo uttamoti ayamettha attho
nti ācariyānañceva ācariyācariyānañca ti  ekanāḷiyā mitaṃ viya ekatulāya tulitaṃ viya sadisaṃ hoti ninnānākaraṇaṃ ti pāṇiṃ heṭṭhā otārento majjati  idaṃ taṃ bho gotama ārogyaṃ idaṃ taṃ nibbānanti kālena sīsaṃ kālena uraṃ parimajjanto evamāha
nti sampannaṃ ti kāḷakehi eḷakalomehi katathūlacīrena saṅkāracoḷakenātipi vadanti ti kālena dasāya kālena ante kālena majjhe parimajjanto nicchāreyya vadeyyāti attho ti pubbakehi esā vipassīpi hi bhagavā kassapopi bhagavā catuparisamajjhe nisinno imaṃ gāthaṃ abhāsi atthanissitagāthāti mahājano uggaṇhi satthari parinibbute aparabhāge paribbājakānaṃ antaraṃ paviṭṭhā te potthakagataṃ katvā padadvayameva rakkhituṃ sakkhiṃsu tenāha  ti
 rogova bhūtoti  sesapadesupi eseva nayo nti parisuddhaṃ vipassanāñāṇañceva maggañāṇañca ti samattho ti uddhaṃvirecanaṃ adhovirecanaṃ añjanañcāti bhesajjaṃ kareyya
ti yassa hi antarā pittasemhādipaliveṭhena  cakkhupasādo  upahato hoti so chekaṃ vejjaṃ āgamma sappāyabhesajjaṃ sevanto cakkhūni uppādeti nāma jaccandhassa pana  mātukucchiyaṃyeva vinaṭṭhāni tasmā so na labhati tena vuttaṃ na cakkhūni uppādeyyāti
 dutiyavāre ti jātakālato paṭṭhāya pittādipaliveṭhena andho nti tasmiṃ pubbe vutte ti amitto me ayanti evaṃ amittato ṭhapeyya dutiyapadepi eseva nayo ti vaṭṭe anugatacittena ti ekasandhi dvisaṅkhepo paccayākāro kathito vaṭṭaṃ vibhāvitaṃ
nti dhammassa anudhammaṃ anucchavikaṃ paṭipadaṃ ti pañcakkhandhe dasseti ti vivaṭṭaṃ dassento āha sesaṃ sabbattha uttānamevāti



nti sandakasuttaṃ tattha nti tassā guhāya dvāre pilakkharukkho ahosi tasmā pilakkhaguhātveva saṅkhaṃ gatā ti vivekato vuṭṭhito ti vassodakeneva tinnaṭṭhāne jāto mahāudakarahado ti ettha ti paṃsuguhā sā unname  udakamuttaṭṭhāne ahosi ekato umaṅgaṃ katvā khāṇuke ca paṃsuñca nīharitvā anto thambhe ussāpetvā matthake padaracchannagehasaṅkhepena katā tattha te paribbājakā vasanti sā vassāne udakapuṇṇā tiṭṭhati nidāghe tattha vasanti taṃ sandhāya guhādassanāyāti āha vihāradassanatthañhi anamataggiyaṃ paccavekkhitvā samuddapabbatadassanatthaṃ vāpi gantuṃ vaṭṭatīti
ti  uccaṃ nadamānāya evaṃ nadamānāya cassā uddhaṅgamanavasena ucco disāsu patthaṭavasena mahāsaddoti uccāsaddamahāsaddo tāya  tesaṃ paribbājakānaṃ pātova uṭṭhāya kattabbaṃ nāma cetiyavattaṃ vā bodhivattaṃ vā ācariyupajjhāyavattaṃ vā yonisomanasikāro vā natthi tena te pātova uṭṭhāya bālātape nisinnā sāyaṃ vā kathāya phāsukatthāya sannipatitā imassa hattho sobhaṇo imassa pādoti evaṃ aññamaññassa hatthapādādīni vā ārabbha itthipurisadārakadārikāvaṇṇe vā aññaṃ vā kāmassādabhavassādādivatthuṃ ārabbha kathaṃ paṭṭhapetvā anupubbena rājakathādianekavidhaṃ tiracchānakathaṃ kathenti sā hi aniyyānikattā saggamokkhamaggānaṃ tiracchānabhūtā kathāti  tattha rājānaṃ ārabbha mahāsammato mandhātā dhammāsoko evaṃmahānubhāvotiādinā nayena pavattā kathā  esa nayo 
tesu asuko rājā abhirūpo dassanīyotiādinā  nayena gehassitakathāva tiracchānakathā hoti sopi nāma evaṃ mahānubhāvo khayaṃ gatoti evaṃ pavattā pana kammaṭṭhānabhāve tiṭṭhati coresupi mūladevo evaṃmahānubhāvo meghamālo evaṃmahānubhāvoti tesaṃ  kammaṃ paṭicca aho sūrāti gehassitakathāva tiracchānakathā yuddhepi bhāratayuddhādīsu asukena asuko evaṃ mārito evaṃ viddhoti kāmassādavaseneva kathā tiracchānakathā tepi nāma khayaṃ gatāti evaṃ pavattā pana sabbattha kathā kammaṭṭhānameva hoti apica annādīsu evaṃ vaṇṇavantaṃ gandhavantaṃ rasavantaṃ phassasampannaṃ khādimha bhuñjimha pivimha paribhuñjimhāti kāmassādavasena kathetuṃ na vaṭṭati sātthakaṃ pana katvā  pubbe evaṃ vaṇṇādisampannaṃ annaṃ pānaṃ vatthaṃ sayanaṃ mālaṃ gandhaṃ sīlavantānaṃ adamha cetiye pūjaṃ akarimhāti kathetuṃ vaṭṭati
 amhākaṃ ñātakā sūrā samatthāti vā pubbe mayaṃ evaṃ vicitrehi yānehi carimhāti vā assādavasena vattuṃ na vaṭṭati sātthakaṃ pana katvā tepi no ñātakā khayaṃ gatāti vā pubbe mayaṃ evarūpā upāhanā saṅghassa adamhāti vā kathetabbā  suniviṭṭhadunniviṭṭhasubhikkhadubbhikkhādivasena vā asukagāmavāsino sūrā samatthāti vā evaṃ assādavasena na vaṭṭati sātthakaṃ pana katvā saddhā pasannāti  vā khayavayaṃ gatāti vā vattuṃ vaṭṭati  eseva nayo  vaṇṇasaṇṭhānādīni paṭicca assādavasena na vaṭṭati saddhā pasannā khayaṃ gatāti evameva vaṭṭati  nandimitto nāma yodho sūro ahosīti assādavaseneva na vaṭṭati saddho pasanno ahosi khayaṃ gatoti evameva vaṭṭati  asukā visikhā suniviṭṭhā dunniviṭṭhā sūrā samatthāti assādavaseneva na vaṭṭati saddhā pasannā khayaṃ gatā iccevaṃ vaṭṭati
ti kumbhaṭṭhānaudakatitthakathā vā vuccati kumbhadāsikathā vā sāpi pāsādikā naccituṃ gāyituṃ chekāti assādavasena na vaṭṭati saddhā pasannātiādinā nayeneva vaṭṭati ti atītañātikathā tattha vattamānañātikathāsadisova vinicchayo
ti purimapacchimakathāvimuttā avasesā nānāsabhāvā niratthakakathā ti  ayaṃ loko kena nimmito asukena nāma nimmito kākā setā aṭṭhīnaṃ setattā bakā rattā lohitassa rattattāti evamādikā lokāyatavitaṇḍasallāpakathā
 nāma kasmā samuddo sāgaro sāgaradevena khaṇitattā sāgaro khato meti hatthamuddāya niveditattā samuddoti evamādikā niratthakā samuddakkhāyikakathā iti bhavo iti abhavoti yaṃ vā taṃ vā niratthakakāraṇaṃ vatvā pavattitakathā  ettha ca bhavoti sassataṃ abhavoti ucchedaṃ bhavoti vaḍḍhi abhavoti  hāni bhavoti kāmasukhaṃ abhavoti attakilamatho iti imāya chabbidhāya itibhavābhavakathāya saddhiṃ bāttiṃsatiracchānakathā nāma hoti evarūpiṃ tiracchānakathaṃ kathentiyā nisinno hoti
tato sandako paribbājako te paribbājake oloketvā  ime paribbājakā ativiya aññamaññaṃ agāravā appatissā mayañca samaṇassa  gotamassa pātubhāvato paṭṭhāya sūriyuggamane khajjopanakūpamā jātā lābhasakkāropi no parihīno sace pana imaṃ ṭhānaṃ samaṇo gotamo gotamasāvako vā gihiupaṭṭhākopi vāssa āgaccheyya ativiya lajjanīyaṃ bhavissati parisadoso kho pana parisajeṭṭhakasseva upari ārohatīti ito cito ca vilokento theraṃ addasa tena vuttaṃ nti
tattha ti sikkhāpesi vajjamassā paṭicchādesi yathā suṭṭhapitā hoti tathā naṃ ṭhapesi yathā nāma parisamajjhaṃ pavisanto puriso vajjapaṭicchādanatthaṃ nivāsanaṃ saṇṭhapeti pārupanaṃ saṇṭhapeti rajokiṇṇaṭṭhānaṃ puñchati evamassā vajjapaṭicchādanatthaṃ appasaddā bhontoti sikkhāpento yathā suṭṭhapitā hoti tathā naṃ ṭhapesīti attho ti appasaddaṃ icchanti ekakā nisīdanti ekakā tiṭṭhanti na gaṇasaṅgaṇikāya yāpenti ti appasaddena niravena buddhena vinītā ti yaṃ ṭhānaṃ appasaddaṃ nissaddaṃ tassa vaṇṇavādino ti idhāgantabbaṃ maññeyya
kasmā panesa therassa upasaṅkamanaṃ paccāsīsatīti attano vuddhiṃ patthayamāno paribbājakā  kira buddhesu vā buddhasāvakesu vā attano santikaṃ āgatesu  ajja amhākaṃ santikaṃ samaṇo gotamo āgato sāriputto āgato na kho panete yassa vā tassa vā santikaṃ gacchanti passatha amhākaṃ uttamabhāvanti attano upaṭṭhākānaṃ santike attānaṃ ukkhipanti ucce ṭhāne ṭhapenti bhagavatopi upaṭṭhāke gaṇhituṃ vāyamanti te kira bhagavato upaṭṭhāke disvā evaṃ vadanti  tumhākaṃ satthā bhavaṃ gotamopi gotamassa sāvakāpi amhākaṃ santikaṃ āgacchanti mayaṃ aññamaññaṃ samaggā tumhe pana amhe akkhīhi passituṃ na icchatha sāmīcikammaṃ na karotha kiṃ vo amhehi aparaddhanti appekacce manussā  buddhāpi etesaṃ santikaṃ gacchanti kiṃ amhākanti tato paṭṭhāya te disvā nappamajjanti nti sandakaṃ parivāretvā nissaddā nisīdiṃsu
ti suāgamanaṃ bhoto ānandassa bhavante hi no āgate ānando hoti gate sokoti  dīpeti ti piyasamudācāravacanametaṃ thero pana kālena kālaṃ paribbājakārāmaṃ cārikatthāya gacchatīti purimagamanaṃ gahetvā evamāha evañca pana vatvā na mānatthaddho hutvā nisīdi attano pana āsanā vuṭṭhāya taṃ āsanaṃ papphoṭetvā theraṃ āsanena nimantento nti āha
ti nisinnānaṃ vo ārambhato paṭṭhāya yāva mamāgamanaṃ etasmiṃ antare kā nāma kathā vippakatā mamāgamanapaccayā katamā kathā pariyantaṃ na gatāti pucchati
atha paribbājako niratthakakathāva esā nissārā vaṭṭasannissitā na tumhākaṃ purato vattabbataṃ arahatīti dīpento tiādimāha ti sace bhavaṃ sotukāmo bhavissati pacchāpesā kathā na dullabhā bhavissati amhākaṃ panimāya attho natthi bhoto pana āgamanaṃ labhitvā aññadeva sukāraṇaṃ kathaṃ sotukāmamhāti dīpeti tato dhammadesanaṃ yācanto tiādimāha tattha ti ācariyasamaye ti assāsavirahitāni nti ekaṃsatthe nipāto viññū puriso ekaṃseneva  na vaseyyāti attho ti na sampādeyya na paripūreyyāti vuttaṃ hoti nti kāraṇabhūtaṃ anavajjaṭṭhena kusalaṃ dhammaṃ
ti imasmiṃ loke ntiādīni sāleyyakasutte (ma ni 1440) vuttāni ti catumahābhūtamayo nti ajjhattikā pathavīdhātu bāhirapathavīdhātuṃ ti  anuyāti ti tasseva vevacanaṃ anugacchatītipi attho ubhayenāpi upeti upagacchatīti dasseti āpādīsupi eseva nayo ti manacchaṭṭhāni indriyāni ākāsaṃ pakkhandanti ti nipannamañcena pañcamā mañco ceva cattāro mañcapāde gahetvā ṭhitā cattāro purisā cāti attho ti yāva susānā ti ayaṃ evaṃ sīlavā ahosi evaṃ dussīlotiādinā nayena pavattāni  guṇapadāni sarīrameva vā ettha padānīti adhippetaṃ ti kapotakavaṇṇāni pārāvatapakkhavaṇṇānīti attho
ti bhasmantā ayameva vā pāḷi ti yaṃ paheṇakasakkārādibhedaṃ dinnadānaṃ sabbaṃ taṃ chārikāvasānameva hoti na tato paraṃ phaladāyakaṃ hutvā gacchatīti attho nti dattūhi bālamanussehi paññattaṃ idaṃ vuttaṃ hoti  bālehi abuddhīhi paññattamidaṃ dānaṃ na paṇḍitehi bālā denti paṇḍitā gaṇhantīti dasseti nti atthi dinnaṃ dinnaphalanti imaṃ atthikavādaṃyeva vadanti tesaṃ tucchaṃ vacanaṃ musāvilāpo ti bālā ca paṇḍitā ca
nti mayhaṃ akateneva samaṇakammena ettha etassa samaye kammaṃ kataṃ nāma hoti avusiteneva brahmacariyena vusitaṃ nāma hoti ti etasmiṃ samaṇadhamme ti ativiya samā samena vā guṇena samā ti samānabhāvaṃ pattā
tiādīni apaṇṇakasutte vuttāni tiādīni
 catutthabrahmacariyavāse ti akatā ti akatavidhānā evaṃ karohīti kenaci kārāpitā na hontīti attho ti iddhiyāpi na nimmitā ti animmāpitā keci animmitabbāti padaṃ vadanti taṃ neva pāḷiyaṃ na aṭṭhakathāyaṃ sandissati ti vañjhapasuvañjhatālādayo viya aphalā kassaci ajanakāti attho etena pathavīkāyādīnaṃ rūpādijanakabhāvaṃ paṭikkhipati pabbatakūṭā viya ṭhitāti ti muñje īsikā viya ṭhitā tatrāyamadhippāyo  yamidaṃ jāyatīti vuccati taṃ muñjato īsikā viya vijjamānameva nikkhamatīti esikaṭṭhāyiṭṭhitātipi  pāṭho sunikhāto esikatthambho niccalo tiṭṭhati evaṃ ṭhitāti attho ubhayenapi tesaṃ vināsābhāvaṃ dīpeti ti esikatthambho viya ṭhitattā na calanti ti pakatiṃ na jahanti ti aññamaññaṃ na upahananti nti na samatthā
tiādīsu  pathavīyeva pathavīkāyo pathavīsamūho vā ti tesu jīvasattamesu kāyesu ti hantuṃ vā ghātetuṃ vā sotuṃ vā sāvetuṃ vā jānituṃ vā jānāpetuṃ vā samattho nāma natthīti dīpeti nti yathā muggarāsiādīsu pahaṭaṃ satthaṃ muggarāsiādīnaṃ antarena pavisati evaṃ sattannaṃ kāyānaṃ antarena chiddena vivarena satthaṃ pavisati tattha ahaṃ imaṃ jīvitā voropemīti kevalaṃ saññāmattameva hotīti dasseti ti pamukhayonīnaṃ  uttamayonīnaṃ cuddasasatasahassāni aññāni ca saṭṭhisatāni aññāni ca chasatāni ti pañca kammasatāni ca kevalaṃ takkamattakena niratthakaṃ diṭṭhiṃ dīpeti tiādīsupi eseva nayo keci panāhu ti pañcindriyavasena bhaṇati ti kāyakammādivasenāti ti ettha panassa kāyakammañca vacīkammañca kammanti laddhi manokammaṃ upaḍḍhakammanti ti dvāsaṭṭhi paṭipadāti vadati ti ekasmiṃ kappe catusaṭṭhi antarakappā nāma honti ayaṃ pana aññe dve ajānanto evamāha  apaṇṇakasutte vitthāritā
ti mandabhūmi khiḍḍābhūmi vīmaṃsakabhūmi ujugatabhūmi sekkhabhūmi samaṇabhūmi  jinabhūmi pannabhūmīti imā aṭṭha purisabhūmiyoti vadati tattha jātadivasato paṭṭhāya sattadivase sambādhaṭṭhānato nikkhantattā sattā mandā honti momūhā ayaṃ mandabhūmīti vadati ye pana duggatito āgatā honti te abhiṇhaṃ rodanti ceva viravanti  ca sugatito āgatā taṃ anussaritvā anussaritvā hasanti ayaṃ khiḍḍābhūmi nāma mātāpitūnaṃ hatthaṃ vā pādaṃ vā mañcaṃ vā pīṭhaṃ vā gahetvā bhūmiyaṃ padanikkhipanaṃ vīmaṃsakabhūmi nāma padasāva gantuṃ samatthakālo ujugatabhūmi nāma sippānaṃ sikkhanakālo sekkhabhūmi nāma gharā nikkhamma pabbajanakālo samaṇabhūmi nāma ācariyaṃ sevitvā jānanakālo jinabhūmi nāma bhikkhu ca pannako jino na kiñci āhāti evaṃ alābhiṃ samaṇaṃ pannabhūmīti vadati
ti ekūnapaññāsa ājīvavuttisatāni ti paribbājakapabbajjasatāni ti nāgamaṇḍalasatāni ti vīsa indriyasatāni ti tiṃsa nirayasatāni ti rajaokiraṇaṭṭhānāni hatthapiṭṭhipādapiṭṭhādīni sandhāya vadati ti oṭṭhagoṇagadrabhaajapasumigamahiṃse sandhāya vadati ti sāliyavagodhumamuggakaṅguvarakakudrūsake sandhāya vadati ti nigaṇṭhimhi jātagabbhā ucchuveḷunaḷādayo sandhāya vadati ti bahū devā so pana sattāti vadati mānusāpi  anantā so sattāti vadati ti pisācā mahantā sattāti vadati
ti mahāsarā kaṇṇamuṇḍa-rathakāra-anotatta-sīhapapātakuḷira-mucalinda-kuṇāladahe gahetvā vadati ti gaṇṭhikā ti mahāpapātā ti khuddakapapātasatāni ti mahāsupinā ti khuddakasupinasatāni ti mahākappānaṃ ettha ekamhā sarā vassasate vassasate kusaggena ekaṃ udakabinduṃ nīharitvā nīharitvā sattakkhattuṃ tamhi sare nirudake kate eko mahākappoti vadati evarūpānaṃ mahākappānaṃ caturāsītisatasahassāni khepetvā bālā ca paṇḍitā ca dukkhassantaṃ karontīti ayamassa laddhi paṇḍitopi kira antarā sujjhituṃ na sakkoti bālopi tato uddhaṃ na gacchati
ti  acelakasīlena vā aññena vā yena kenaci ti tādisena vatena ti tapokammena aparipakkaṃ paripāceti nāma yo ahaṃ paṇḍitoti antarā visujjhati paripakkaṃ  phussa phussa byantiṃ karoti nāma yo ahaṃ bāloti vuttaparimāṇaṃ kālaṃ atikkamitvā yāti ti evaṃ natthi tañhi ubhayampi na sakkā kātunti dīpeti ti doṇena mitaṃ viya ti sukhadukkhaṃ ti vuttaparimāṇena kālena katapariyanto ti natthi hāyanavaḍḍhanāni na saṃsāro paṇḍitassa hāyati na bālassa vaḍḍhatīti attho ti ukkaṃsāvakaṃsā hāpanavaḍḍhanānamevetaṃ vevacanaṃ idāni tamatthaṃ upamāya sādhento tiādimāha tattha ti veṭhetvā katasuttaguḷaṃ ti pabbate vā rukkhagge vā ṭhatvā khittaṃ suttapamāṇena nibbeṭhiyamānaṃ gacchati sutte khīṇe tattha tiṭṭhati na gacchati evamevaṃ vuttakālato uddhaṃ na gacchatīti dasseti
nti kimidaṃ tava aññāṇaṃ kiṃ sabbaññu nāma tvanti evaṃ puṭṭho samāno niyativāde pakkhipanto ntiādimāha
ti anussavanissito hoti ti savanaṃ saccato gahetvā ṭhito ti vaggapaṇṇāsakāya piṭakaganthasampattiyā
ti mandapañño ti atimūḷho ti vācāya vikkhepaṃ āpajjati kīdisaṃ amarāvikkhepaṃ apariyantavikkhepanti attho atha  vā amarā nāma macchajāti sā ummujjananimmujjanādivasena udake sandhāvamānā gahetuṃ na sakkāti evameva ayampi vādo ito cito ca sandhāvati gāhaṃ na upagacchatīti amarāvikkhepoti vuccati taṃ amarāvikkhepaṃ
tiādīsu idaṃ kusalanti puṭṭho evantipi me noti vadati tato kiṃ akusalanti vutte tathātipi me noti vadati kiṃ ubhayato aññathāti vutte aññathātipi me noti vadati tato tividhenāpi na hotīti te laddhīti vutte notipi me  noti vadati tato kiṃ no noti te laddhīti vutte no notipi me noti vikkhepamāpajjati ekasmimpi pakkhe na tiṭṭhati ti attanopi esa satthā avassayo bhavituṃ na sakkoti mayhaṃ kiṃ sakkhissatīti nibbinditvā pakkamati purimesupi anassāsikesu eseva nayo
nti yathā pubbe gihibhūto sannidhiṃ katvā vatthukāme paribhuñjati evaṃ tilataṇḍulasappinavanītādīni sannidhiṃ katvā idāni paribhuñjituṃ abhabboti attho nanu ca khīṇāsavassa vasanaṭṭhāne  tilataṇḍulādayo paññāyantīti no na paññāyanti na panesa te attano atthāya ṭhapeti aphāsukapabbajitādīnaṃ atthāya ṭhapeti anāgāmissa  kathanti tassāpi pañca kāmaguṇā sabbasova pahīnā dhammena pana laddhaṃ vicāretvā paribhuñjati
ti so kira imaṃ dhammaṃ sutvā ājīvakā matā nāmāti saññī hutvā evamāha ayañhettha attho  ājīvakā matā nāma tesaṃ mātā puttamatā hoti iti ājīvakā puttamatāya puttā nāma honti ti samaṇe gotame brahmacariyavāso atthi aññattha natthīti dīpeti sesaṃ sabbattha uttānamevāti



nti mahāsakuludāyisuttaṃ tattha ti tasmiṃ ṭhāne morānaṃ abhayaṃ ghosetvā bhojanaṃ adaṃsu tasmā taṃ ṭhānaṃ ti saṅkhaṃ gataṃ ti ekassa paribbājakassa nāmaṃ tathā ti ti na kevalaṃ ime tayo aññepi abhiññātā bahū paribbājakā ti idha appasaddavinītoti avatvāva idaṃ vuttaṃ kasmā na hi bhagavā aññena vinītoti
ti hiyyodivasaṃ upādāya purimāni nāma honti tato paraṃ purimatarāni nti kutūhalasālā nāma paccekasālā natthi yattha pana nānātitthiyā samaṇabrāhmaṇā nānāvidhaṃ kathaṃ pavattenti sā bahūnaṃ  ayaṃ kiṃ vadati  ayaṃ kiṃ vadatīti kutūhaluppattiṭṭhānato kutūhalasālāti vuccati kotūhalasālātipi pāṭho ti ye evarūpe samaṇabrāhmaṇe daṭṭhuṃ pañhaṃ pucchituṃ  dhammakathaṃ vā nesaṃ sotuṃ labhanti tesaṃ aṅgamagadhānaṃ ime lābhāti attho
tiādīsu pabbajitasamūhasaṅkhāto saṅgho etesaṃ atthīti  sveva gaṇo etesaṃ atthīti  ācārasikkhāpanavasena tassa gaṇassa ācariyāti ti paññātā pākaṭā yathābhuccaguṇehi ceva ayathābhūtaguṇehi ca samuggato yaso etesaṃ atthīti  pūraṇādīnañhi appiccho santuṭṭho appicchatāya vatthampi na nivāsetītiādinā nayena yaso samuggato tathāgatassa itipi so bhagavātiādīhi yathābhūtaguṇehi ti laddhikarā ti ime sādhū sundarā sappurisāti evaṃ sammatā ti assutavato ceva andhabālaputhujjanassa vibhāvino ca paṇḍitajanassa tattha titthiyā bālajanassa evaṃ sammatā tathāgato paṇḍitajanassa iminā nayena tiādīsu attho veditabbo bhagavā pana yasmā aṭṭhatiṃsa ārammaṇāni vibhajanto bahūni nibbānaotaraṇatitthāni akāsi tasmā titthakaroti vattuṃ vaṭṭati
kasmā  panete sabbepi tattha osaṭāti upaṭṭhākarakkhaṇatthañceva lābhasakkāratthañca tesañhi evaṃ hoti  amhākaṃ upaṭṭhākā samaṇaṃ gotamaṃ saraṇaṃ gaccheyyuṃ te ca rakkhissāma samaṇassa ca gotamassa upaṭṭhāke sakkāraṃ karonte disvā amhākampi upaṭṭhākā amhākaṃ  sakkāraṃ karissantīti tasmā yattha yattha bhagavā osarati tattha tattha sabbe osaranti
ti vāde dosaṃ āropetvā ti apagatā keci disaṃ pakkantā keci gihibhāvaṃ pattā keci imaṃ sāsanaṃ āgatā ti mayhaṃ vacanaṃ sahitaṃ siliṭṭhaṃ atthayuttaṃ kāraṇayuttanti attho ti tuyhaṃ vacanaṃ asahitaṃ nti yaṃ tuyhaṃ dīgharattāciṇṇavasena suppaguṇaṃ taṃ mayhaṃ ekavacaneneva viparāvattaṃ viparivattitvā ṭhitaṃ na kiñci jātanti attho ti mayā tava vāde doso  āropito ti dosamocanatthaṃ cara vicara tattha tattha gantvā sikkhāti attho ti atha sayaṃ pahosi idāneva nibbeṭhehi ti sabhāvakkosena
ti taṃ amhākaṃ desitaṃ dhammaṃ suṇissāma nti khuddakamakkhikāhi kataṃ daṇḍakamadhuṃ nti niddosaṃ apagatamacchikaṇḍakaṃ ti dadeyya ti pūretvā nu kho no bhojanaṃ dassatīti bhājanahattho paccāsīsamāno paccupaṭṭhito assa ti  appamattakaṃ vivādaṃ katvā
ti lāmakalāmakena ti idaṃ paribbājako kāyavivekamattaṃ sandhāya vadati bhagavā pana tīhi vivekehi vivittova
ti dānapatīnaṃ ghare aggabhikkhāṭhapanatthaṃ khuddakasarāvā honti dānapatino aggabhattaṃ vā tattha ṭhapetvā bhuñjanti pabbajite sampatte taṃ bhattaṃ tassa denti taṃ sarāvakaṃ kosakoti vuccati tasmā ye ca ekeneva bhattakosakena yāpenti te kosakāhārāti ti beluvamattabhattāhārā nti oṭṭhavaṭṭiyā heṭṭhimalekhāsamaṃ  ti iminā appāhāratādhammena ettha pana sabbākāreneva bhagavā anappāhāroti na vattabbo padhānabhūmiyaṃ chabbassāni appāhārova ahosi verañjāyaṃ tayo māse patthodaneneva yāpesi pālileyyakavanasaṇḍe tayo māse bhisamuḷāleheva yāpesi idha  pana etamatthaṃ dasseti  ahaṃ ekasmiṃ kāle appāhāro ahosiṃ mayhaṃ pana sāvakā dhutaṅgasamādānato paṭṭhāya yāvajīvaṃ dhutaṅgaṃ na bhindantīti tasmā yadi te iminā dhammena sakkareyyuṃ mayā hi te visesatarā añño ceva pana dhammo atthi yena maṃ te sakkarontīti dasseti iminā nayena sabbavāresu yojanā veditabbā
ti  samādinnapaṃsukūlikaṅgā ti satthasuttalūkhāni cīvarāni dhārayamānā ti antavirahitāni vatthakhaṇḍāni yadi hi nesaṃ anto bhaveyya pilotikāti saṅkhaṃ gaccheyyuṃ ti phāletvā dubbalaṭṭhānaṃ pahāya thiraṭṭhānameva gahetvā ti alābulomasadisasuttāni sukhumānīti dīpeti ettāvatā ca satthā cīvarasantosena asantuṭṭhoti na vattabbo atimuttakasusānato hissa puṇṇadāsiyā pārupitvā pātitasāṇapaṃsukūlaṃ gahaṇadivase udakapariyantaṃ katvā mahāpathavī akampi idha pana etamatthaṃ dasseti  ahaṃ ekasmiṃyeva kāle paṃsukūlaṃ gaṇhiṃ mayhaṃ pana sāvakā dhutaṅgasamādānato paṭṭhāya yāvajīvaṃ dhutaṅgaṃ na bhindantīti
ti  atirekalābhaṃ paṭikkhipitvā samādinnapiṇḍapātikaṅgā ti loluppacāraṃ paṭikkhipitvā samādinnasapadānacārā ti uñchācariyasaṅkhāte bhikkhūnaṃ pakativate ratā uccanīcagharadvāraṭṭhāyino hutvā kabaramissakaṃ bhattaṃ saṃharitvā paribhuñjantīti attho nti brahmāyusutte ummārato paṭṭhāya antaragharaṃ idha indakhīlato paṭṭhāya adhippetaṃ ettāvatā ca satthā piṇḍapātasantosena asantuṭṭhoti na vattabbo appāhāratāya vuttaniyāmeneva pana sabbaṃ vitthāretabbaṃ idha pana etamatthaṃ dasseti  ahaṃ ekasmiṃyeva kāle nimantanaṃ na sādayiṃ mayhaṃ pana sāvakā dhutaṅgasamādānato paṭṭhāya yāvajīvaṃ dhutaṅgaṃ na bhindantīti
ti channaṃ paṭikkhipitvā samādinnarukkhamūlikaṅgā ti channañca rukkhamūlañca  paṭikkhipitvā samādinnaabbhokāsikaṅgā ti hemantagimhike māse antovasse pana cīvarānuggahatthaṃ channaṃ pavisanti ettāvatā ca satthā senāsanasantosena asantuṭṭhoti na vattabbo senāsanasantoso  panassa chabbassikamahāpadhānena ca pālileyyakavanasaṇḍena ca dīpetabbo idha pana etamatthaṃ dasseti  ahaṃ ekasmiṃyeva kāle channaṃ na pāvisiṃ mayhaṃ pana sāvakā dhutaṅgasamādānato paṭṭhāya yāvajīvaṃ dhutaṅgaṃ na bhindantīti
ti  gāmantasenāsanaṃ paṭikkhipitvā samādinnaāraññikaṅgā ti abaddhasīmāya kathitaṃ baddhasīmāyaṃ pana vasantā attano vasanaṭṭhāneyeva uposathaṃ karonti ettāvatā ca satthā no pavivittoti na vattabbo icchāmahaṃ bhikkhave aḍḍhamāsaṃ paṭisalliyitunti (pārā 162 565) evañhissa paviveko paññāyati idha pana etamatthaṃ dasseti ahaṃ ekasmiṃyeva tathārūpe kāle paṭisalliyiṃ mayhaṃ pana sāvakā dhutaṅgasamādānato paṭṭhāya yāvajīvaṃ dhutaṅgaṃ na bhindantīti ti maṃ sāvakā
nti sappaccayaṃ kiṃ pana appaccayaṃ nibbānaṃ na desetīti no na deseti sahetukaṃ pana taṃ desanaṃ katvā deseti no ahetukanti nti purimassevetaṃ vevacanaṃ sakāraṇanti attho ti ettha ti nipātamattaṃ
nti ajja ṭhapetvā sve vā punadivase vā aḍḍhamāse vā māse vā saṃvacchare vā tassa tassa pañhassa upari āgamanavādapathaṃ ti yathā saccako nigaṇṭho attano niggahaṇatthaṃ āgatakāraṇaṃ visesetvā vadanto na addasa evaṃ na dakkhatīti netaṃ ṭhānaṃ vijjati ti sakāraṇena nti mama kathāvāraṃ pacchinditvā antarantare attano kathaṃ paveseyyunti attho ti udāyi ahaṃ ambaṭṭhasoṇadaṇḍakūṭadantasaccakanigaṇṭhādīhi saddhiṃ mahāvāde vattamānepi  aho vata me ekasāvakopi upamaṃ vā kāraṇaṃ vā āharitvā dadeyyāti evaṃ sāvakesu anusāsaniṃ na paccāsīsāmi ti evarūpesu ṭhānesu sāvakā mamayeva anusāsaniṃ ovādaṃ paccāsīsanti
ti tesaṃ ahaṃ tassa pañhassa veyyākaraṇena cittaṃ gaṇhāmi sampādemi paripūremi aññaṃ puṭṭho aññaṃ na byākaromi ambaṃ puṭṭho labujaṃ viya labujaṃ vā puṭṭho ambaṃ viya ettha ca adhisīle sambhāventīti vuttaṭṭhāne buddhasīlaṃ nāma kathitaṃ abhikkante ñāṇadassane  sambhāventīti vuttaṭṭhāne sabbaññutaññāṇaṃ adhipaññāya sambhāventīti vuttaṭṭhāne ṭhānuppattikapaññā yena dukkhenāti vuttaṭṭhāne saccabyākaraṇapaññā tattha sabbaññutaññāṇañca saccabyākaraṇapaññañca ṭhapetvā  avasesā paññā adhipaññaṃ bhajati
 idāni tesaṃ tesaṃ visesādhigamānaṃ paṭipadaṃ ācikkhanto tiādimāha tattha ti abhiññāvosānasaṅkhātañceva abhiññāpāramīsaṅkhātañca arahattaṃ pattā
ti upāyapadhāne ti kattukamyatākusalacchandaṃ janeti ti vāyāmaṃ karoti ti vīriyaṃ pavatteti ti cittaṃ ukkhipati ti upāyapadhānaṃ karoti ti vaḍḍhiyā paripūraṇatthaṃ apicettha  yā ṭhiti so asammoso yaṃ vepullaṃ sā bhāvanāpāripūrīti (vibha 406) evaṃ purimaṃ purimassa pacchimaṃ pacchimassa atthotipi veditabbaṃ
imehi pana sammappadhānehi kiṃ kathitaṃ kassapasaṃyuttapariyāyena sāvakassa pubbabhāgapaṭipadā kathitā vuttañhetaṃ tattha 
cattārome  āvuso sammappadhānā katame cattāro idhāvuso bhikkhu anuppannā me pāpakā akusalā dhammā uppajjamānā anatthāya saṃvatteyyunti ātappaṃ karoti uppannā me pāpakā akusalā dhammā appahīyamānā anatthāya saṃvatteyyunti ātappaṃ karoti anuppannā me kusalā dhammā anuppajjamānā anatthāya saṃvatteyyunti ātappaṃ karoti uppannā me kusalā dhammā nirujjhamānā anatthāya saṃvatteyyunti ātappaṃ karotīti (saṃ ni 2145)
ettha  ca pāpakā akusalāti lobhādayo veditabbā anuppannā kusalā dhammāti samathavipassanā ceva maggo ca uppannā kusalā nāma samathavipassanāva maggo pana sakiṃ uppajjitvā nirujjhamāno anatthāya saṃvattanako  nāma natthi so hi phalassa paccayaṃ datvāva nirujjhati purimasmimpi vā samathavipassanāva gahetabbāti vuttaṃ taṃ pana na yuttaṃ
tattha uppannā samathavipassanā nirujjhamānā anatthāya saṃvattantīti atthassa āvibhāvatthamidaṃ vatthu  eko kira khīṇāsavatthero mahācetiyañca mahābodhiñca vandissāmīti samāpattilābhinā bhaṇḍagāhakasāmaṇerena saddhiṃ janapadato mahāvihāraṃ āgantvā vihārapariveṇaṃ pāvisi sāyanhasamaye mahābhikkhusaṅghe cetiyaṃ vandamāne cetiyaṃ vandanatthāya na nikkhami kasmā khīṇāsavānañhi tīsu ratanesu mahantaṃ gāravaṃ hoti tasmā bhikkhusaṅghe vanditvā paṭikkamante manussānaṃ sāyamāsabhuttavelāyaṃ sāmaṇerampi ajānāpetvā cetiyaṃ vandissāmīti ekakova nikkhami sāmaṇero   kiṃ nu kho thero avelāya ekakova gacchati jānissāmīti upajjhāyassa padānupadiko nikkhami thero anāvajjanena tassa āgamanaṃ ajānanto dakkhiṇadvārena cetiyaṅgaṇaṃ āruhi sāmaṇeropi anupadaṃyeva āruḷho
mahāthero mahācetiyaṃ ulloketvā buddhārammaṇaṃ pītiṃ gahetvā sabbaṃ cetaso samannāharitvā haṭṭhapahaṭṭho cetiyaṃ vandati sāmaṇero therassa vandanākāraṃ disvā upajjhāyo me ativiya pasannacitto vandati kiṃ nu kho pupphāni labhitvā pūjaṃ kareyyāti cintesi thero vanditvā uṭṭhāya sirasi añjaliṃ ṭhapetvā mahācetiyaṃ ulloketvā ṭhito sāmaṇero ukkāsitvā attano āgatabhāvaṃ jānāpesi thero parivattetvā olokento kadā āgatosīti pucchi tumhākaṃ cetiyaṃ vandanakāle bhante ativiya pasannā cetiyaṃ vandittha kiṃ nu kho pupphāni labhitvā pūjeyyāthāti āma sāmaṇera imasmiṃ cetiye viya aññatra ettakaṃ dhātūnaṃ nidhānaṃ nāma natthi evarūpaṃ asadisaṃ mahāthūpaṃ pupphāni labhitvā ko na pūjeyyāti tena hi bhante adhivāsetha āharissāmīti tāvadeva jhānaṃ samāpajjitvā iddhiyā himavantaṃ gantvā vaṇṇagandhasampannapupphāni parissāvanaṃ pūretvā mahāthere dakkhiṇamukhato pacchimaṃ mukhaṃ asampatteyeva āgantvā pupphaparissāvanaṃ hatthe ṭhapetvā pūjetha bhanteti āha  thero atimandāni no sāmaṇera pupphānīti āha gacchatha bhante bhagavato guṇe āvajjitvā pūjethāti
thero  pacchimamukhanissitena sopāṇena āruyha kucchivedikābhūmiyaṃ  pupphapūjaṃ kātuṃ āraddho vedikābhūmiyaṃ paripuṇṇāni pupphāni patitvā dutiyabhūmiyaṃ jaṇṇupamāṇena odhinā pūrayiṃsu tato otaritvā pādapiṭṭhikapantiṃ pūjesi sāpi paripūri paripuṇṇabhāvaṃ ñatvā heṭṭhimatale vikiranto agamāsi sabbaṃ cetiyaṅgaṇaṃ paripūri tasmiṃ paripuṇṇe sāmaṇera pupphāni na khīyantīti āha parissāvanaṃ bhante adhomukhaṃ karothāti adhomukhaṃ katvā cālesi tadā pupphāni khīṇāni parissāvanaṃ sāmaṇerassa datvā saddhiṃ hatthipākārena cetiyaṃ tikkhattuṃ padakkhiṇaṃ katvā catūsu ṭhānesu vanditvā pariveṇaṃ gacchanto cintesi  yāva mahiddhiko vatāyaṃ sāmaṇero sakkhissati nu kho imaṃ iddhānubhāvaṃ rakkhitunti tato na sakkhissatīti disvā sāmaṇeramāha  sāmaṇera tvaṃ idāni mahiddhiko evarūpaṃ pana iddhiṃ nāsetvā pacchimakāle kāṇapesakāriyā hatthena madditakañjiyaṃ pivissasīti daharakabhāvassa nāmesa dosoyaṃ so upajjhāyassa kathāyaṃ saṃvijjitvā  kammaṭṭhānaṃ me bhante ācikkhathāti na yāci amhākaṃ upajjhāyo kiṃ vadatīti taṃ pana asuṇanto viya agamāsi
thero mahācetiyañca mahābodhiñca vanditvā sāmaṇeraṃ pattacīvaraṃ gāhāpetvā anupubbena kuṭeḷitissamahāvihāraṃ agamāsi sāmaṇero upajjhāyassa padānupadiko hutvā bhikkhācāraṃ na gacchati kataraṃ gāmaṃ pavisatha bhanteti  pucchitvā pana idāni me upajjhāyo gāmadvāraṃ patto bhavissatīti ñatvā attano ca upajjhāyassa ca pattacīvaraṃ gahetvā ākāsena gantvā therassa pattacīvaraṃ datvā piṇḍāya pavisati thero sabbakālaṃ ovadati  sāmaṇera mā evamakāsi puthujjaniddhi nāma calā anibaddhā asappāyaṃ rūpādiārammaṇaṃ labhitvā appamattakeneva bhijjati santāya samāpattiyā parihīnāya brahmacariyavāso santhambhituṃ na sakkotīti sāmaṇero kiṃ katheti mayhaṃ upajjhāyoti sotuṃ na icchati tatheva karoti thero anupubbena cetiyavandanaṃ karonto kammubinduvihāraṃ nāma gato tattha vasantepi there sāmaṇero tatheva karoti
athekadivasaṃ  ekā pesakāradhītā abhirūpā paṭhamavaye ṭhitā kammabindugāmato nikkhamitvā padumassaraṃ oruyha gāyamānā pupphāni bhañjati tasmiṃ samaye sāmaṇero padumassaramatthakena gacchati gacchanto pana silesikāya kāṇamacchikā viya tassā gītasadde bajjhi tāvadevassa iddhi antarahitā chinnapakkhakāko viya ahosi santasamāpattibalena pana tattheva udakapiṭṭhe apatitvā simbalitūlaṃ viya patamānaṃ anupubbena padumasaratīre aṭṭhāsi so vegena gantvā upajjhāyassa pattacīvaraṃ datvā nivatti mahāthero pagevetaṃ mayā diṭṭhaṃ nivāriyamānopi na nivattissatīti kiñci avatvā piṇḍāya pāvisi
sāmaṇero gantvā padumasaratīre aṭṭhāsi tassā paccuttaraṇaṃ āgamayamāno sāpi sāmaṇeraṃ ākāsena gacchantañca puna āgantvā ṭhitañca disvā addhā esa maṃ nissāya ukkaṇṭhitoti ñatvā paṭikkama sāmaṇerāti āha so paṭikkami itarā paccuttaritvā sāṭakaṃ nivāsetvā taṃ upasaṅkamitvā kiṃ bhanteti pucchi so tamatthaṃ ārocesi sā bahūhi kāraṇehi gharāvāse ādīnavaṃ brahmacariyavāse ānisaṃsañca dassetvā  ovadamānāpi tassa ukkaṇṭhaṃ vinodetuṃ asakkontī  ayaṃ mama kāraṇā evarūpāya iddhiyā parihīno na dāni yuttaṃ pariccajitunti idheva tiṭṭhāti vatvā gharaṃ gantvā mātāpitūnaṃ taṃ pavattiṃ ārocesi tepi āgantvā nānappakāraṃ ovadamānā vacanaṃ aggaṇhantaṃ āhaṃsu  tvaṃ amhe uccakulāti sallakkhesi mayaṃ pesakārā sakkhissasi pesakārakammaṃ kātunti sāmaṇero āha  upāsaka gihibhūto nāma pesakārakammaṃ vā kareyya naḷakārakammaṃ vā kiṃ iminā sāṭakamattena lobhaṃ karothāti pesakāro udare baddhasāṭakaṃ datvā gharaṃ netvā dhītaraṃ adāsi
so pesakārakammaṃ uggaṇhitvā pesakārehi saddhiṃ sālāya kammaṃ karoti aññesaṃ itthiyo pātova bhattaṃ sampādetvā āhariṃsu tassa bhariyā na tāva āgacchati so itaresu kammaṃ vissajjetvā bhuñjamānesu tasaraṃ vaṭṭento nisīdi sā pacchā agamāsi atha naṃ so aticirena  āgatāsīti tajjesi mātugāmo ca nāma api cakkavattirājānaṃ attani paṭibaddhacittaṃ ñatvā dāsaṃ viya sallakkheti tasmā sā evamāha  aññesaṃ ghare dārupaṇṇaloṇādīni sannihitāni bāhirato āharitvā dāyakā pesanatakārakāpi atthi ahaṃ pana  ekikāva tvampi mayhaṃ ghare idaṃ atthi idaṃ natthīti na jānāsi sace icchasi bhuñja no ce icchasi mā bhuñjāti so na kevalañca ussūre bhattaṃ āharasi vācāyapi maṃ ghaṭṭesīti kujjhitvā aññaṃ paharaṇaṃ apassanto tameva tasaradaṇḍakaṃ  tasarato luñcitvā khipi sā taṃ āgacchantaṃ disvā īsakaṃ parivatti tasaradaṇḍakassa ca koṭi nāma tikhiṇā hoti sā tassā parivattamānāya akkhikoṭiyaṃ pavisitvā aṭṭhāsi sā ubhohi hatthehi vegena akkhiṃ aggahesi bhinnaṭṭhānato lohitaṃ paggharati so tasmiṃ kāle upajjhāyassa vacanaṃ anussari  idaṃ sandhāya maṃ upajjhāyo anāgate kāle kāṇapesakāriyā hatthehi madditakañjiyaṃ pivissasīti āha idaṃ therena diṭṭhaṃ bhavissati aho dīghadassī ayyoti mahāsaddena rodituṃ ārabhi tamenaṃ aññe  alaṃ āvuso mā rodi akkhi nāma bhinnaṃ na sakkā rodanena paṭipākatikaṃ kātunti āhaṃsu so nāhametamatthaṃ rodāmi apica kho imaṃ sandhāya rodāmīti sabbaṃ paṭipāṭiyā kathesi evaṃ uppannā samathavipassanā nirujjhamānā anatthāya saṃvattanti
aparampi vatthu  tiṃsamattā bhikkhū kalyāṇimahācetiyaṃ vanditvā aṭavimaggena mahāmaggaṃ otaramānā antarāmagge jhāmakhette kammaṃ katvā āgacchantaṃ ekaṃ manussaṃ addasaṃsu tassa sarīraṃ masimakkhitaṃ viya ahosi masimakkhitaṃyeva ekaṃ kāsāvaṃ kacchaṃ pīḷetvā nivatthaṃ olokiyamāno jhāmakhāṇuko viya khāyati so divasabhāge kammaṃ katvā upaḍḍhajjhāyamānānaṃ dārūnaṃ kalāpaṃ ukkhipitvā piṭṭhiyaṃ vippakiṇṇehi kesehi kummaggena āgantvā bhikkhūnaṃ sammukhe aṭṭhāsi sāmaṇerā disvā aññamaññaṃ olokayamānā  āvuso tuyhaṃ pitā tuyhaṃ mahāpitā  tuyhaṃ mātuloti hasamānā gantvā konāmo tvaṃ upāsakāti nāmaṃ pucchiṃsu so nāmaṃ pucchito vippaṭisārī hutvā dārukalāpaṃ chaḍḍetvā  vatthaṃ saṃvidhāya nivāsetvā mahāthere vanditvā tiṭṭhatha tāva bhanteti āha mahātherā aṭṭhaṃsu
daharasāmaṇerā āgantvā mahātherānaṃ sammukhāpi parihāsaṃ karonti upāsako āha  bhante tumhe maṃ passitvā parihasatha ettakeneva matthakaṃ pattamhāti mā sallakkhetha ahampi pubbe tumhādisova samaṇo ahosiṃ tumhākaṃ pana cittekaggatāmattakampi natthi ahaṃ imasmiṃ sāsane  mahiddhiko mahānubhāvo ahosiṃ ākāsaṃ gahetvā pathaviṃ karomi pathaviṃ ākāsaṃ dūraṃ gaṇhitvā santikaṃ karomi santikaṃ dūraṃ cakkavāḷasatasahassaṃ khaṇena vinivijjhāmi hatthe me passatha idāni makkaṭahatthasadisā ahaṃ imeheva hatthehi idha nisinnova candimasūriye parāmasiṃ imesaṃyeva pādānaṃ candimasūriye pādakathalikaṃ katvā nisīdiṃ evarūpā me iddhi pamādena antarahitā tumhe mā pamajjittha pamādena hi evarūpaṃ byasanaṃ pāpuṇanti appamattā viharantā jātijarāmaraṇassa antaṃ karonti tasmā tumhe maññeva ārammaṇaṃ karitvā appamattā hotha bhanteti tajjetvā ovādamadāsi te tassa kathentasseva saṃvegaṃ āpajjitvā vipassamānā tiṃsajanā tattheva arahattaṃ pāpuṇiṃsūti evampi uppannā samathavipassanā nirujjhamānā anatthāya saṃvattantīti veditabbā
nti cettha anuppanno vā kāmāsavo  na uppajjatītiādīsu vuttanayena attho veditabbo nti ettha pana catubbidhaṃ uppannaṃ vattamānuppannaṃ bhutvāvigatuppannaṃ okāsakatuppannaṃ bhūmiladdhuppannanti tattha ye kilesā vijjamānā uppādādisamaṅgino idaṃ  nāma kamme pana javite ārammaṇarasaṃ anubhavitvā niruddhavipāko bhutvā vigataṃ nāma kammaṃ uppajjitvā niruddhaṃ bhavitvā vigataṃ nāma tadubhayampi nti saṅkhaṃ gacchati kusalākusalaṃ kammaṃ aññassa kammassa vipākaṃ paṭibāhitvā attano vipākassa okāsaṃ karoti evaṃ kate okāse vipāko uppajjamāno okāsakaraṇato paṭṭhāya uppannoti saṅkhaṃ gacchati idaṃ  nāma pañcakkhandhā pana vipassanāya bhūmi nāma te atītādibhedā honti tesu anusayitakilesā pana atītā vā anāgatā vā paccuppannā vāti na vattabbā atītakhandhesu anusayitāpi hi appahīnāva honti anāgatakhandhesu paccuppannakhandhesu  anusayitāpi appahīnāva honti idaṃ  nāma tenāhu porāṇā  tāsu tāsu bhūmīsu asamugghātitakilesā bhūmiladdhuppannāti saṅkhaṃ gacchantīti
aparampi catubbidhaṃ uppannaṃ samudācāruppannaṃ ārammaṇādhigahituppannaṃ avikkhambhituppannaṃ asamugghātituppannanti tattha sampati vattamānaṃyeva  nāma sakiṃ cakkhūni ummīletvā ārammaṇe nimitte gahite anussaritānussaritakkhaṇe kilesā  nuppajjissantīti na  vattabbā kasmā ārammaṇassa adhigahitattā yathā kiṃ yathā khīrarukkhassa kuṭhāriyā āhatāhataṭṭhāne khīraṃ na nikkhamissatīti na vattabbaṃ evaṃ idaṃ  nāma samāpattiyā avikkhambhitā kilesā pana imasmiṃ nāma ṭhāne nuppajjissantīti na vattabbā kasmā avikkhambhitattā yathā kiṃ yathā sace khīrarukkhe kuṭhāriyā āhaneyyuṃ imasmiṃ nāma ṭhāne khīraṃ na nikkhameyyāti na vattabbaṃ evaṃ idaṃ  nāma maggena asamugghātitakilesā pana bhavagge nibbattassāpi uppajjantīti purimanayeneva vitthāretabbaṃ idaṃ  nāma
imesu uppannesu vattamānuppannaṃ bhutvāvigatuppannaṃ okāsakatuppannaṃ samudācāruppannanti catubbidhaṃ uppannaṃ na maggavajjhaṃ bhūmiladdhuppannaṃ ārammaṇādhigahituppannaṃ avikkhambhituppannaṃ asamugghātituppannanti catubbidhaṃ maggavajjhaṃ maggo hi uppajjamāno ete kilese pajahati so ye kilese pajahati te atītā vā anāgatā vā paccuppannā vāti na vattabbā vuttampi cetaṃ 
hañci atīte kilese pajahati tena hi khīṇaṃ khepeti niruddhaṃ nirodheti vigataṃ vigameti atthaṅgataṃ atthaṅgameti atītaṃ yaṃ natthi taṃ pajahati hañci anāgate kilese pajahati tena hi ajātaṃ pajahati anibbattaṃ anuppannaṃ apātubhūtaṃ pajahati anāgataṃ yaṃ natthi taṃ pajahati hañci paccuppanne kilese pajahati tena hi ratto rāgaṃ pajahati  duṭṭho dosaṃ mūḷho mohaṃ vinibaddho mānaṃ parāmaṭṭho diṭṭhiṃ vikkhepagato uddhaccaṃ aniṭṭhaṅgato vicikicchaṃ thāmagato anusayaṃ pajahati kaṇhasukkadhammā yuganaddhā samameva vattanti saṃkilesikā maggabhāvanā hoti tena hi natthi maggabhāvanā natthi phalasacchikiriyā natthi kilesappahānaṃ natthi dhammābhisamayoti atthi  maggabhāvanā atthi dhammābhisamayoti yathā kathaṃ viya seyyathāpi taruṇo rukkho ajātaphalo apātubhūtāyeva na pātubhavantīti
iti pāḷiyaṃ ajātaphalarukkho āgato jātaphalarukkhena pana dīpetabbaṃ yathā hi saphalo taruṇambarukkho tassa phalāni manussā paribhuñjeyyuṃ sesāni pātetvā pacchiyo pūreyyuṃ  athañño puriso taṃ pharasunā chindeyya tenassa neva atītāni phalāni nāsitāni honti na anāgatapaccuppannāni nāsitāni atītāni hi manussehi paribhuttāni anāgatāni anibbattāni na sakkā nāsetuṃ yasmiṃ pana samaye so chinno tadā phalāniyeva natthīti paccuppannānipi anāsitāni sace pana rukkho acchinno athassa pathavīrasañca āporasañca āgamma yāni phalāni nibbatteyyuṃ tāni nāsitāni honti tāni hi ajātāneva na jāyanti anibbattāneva na nibbattanti apātubhūtāneva na pātubhavanti evameva maggo nāpi atītādibhede kilese pajahati nāpi na pajahati yesañhi kilesānaṃ maggena khandhesu apariññātesu uppatti siyā maggena uppajjitvā khandhānaṃ pariññātattā te kilesā ajātāva na jāyanti anibbattāva na nibbattanti apātubhūtāva na pātubhavanti taruṇaputtāya itthiyā puna avijāyanatthaṃ byādhitānaṃ  rogavūpasamanatthaṃ pītabhesajjehi cāpi ayamattho vibhāvetabbo evaṃ maggo ye kilese pajahati te atītā vā anāgatā vā paccuppannā vāti na vattabbā na ca maggo kilese na pajahati ye pana maggo kilese pajahati te sandhāya uppannānaṃ pāpakānantiādi vuttaṃ
na kevalañca maggo kileseyeva pajahati kilesānaṃ pana appahīnattā ye ca uppajjeyyuṃ upādinnakakkhandhā tepi pajahatiyeva vuttampi cetaṃ  sotāpattimaggañāṇena abhisaṅkhāraviññāṇassa nirodhena satta bhave ṭhapetvā anamatagge saṃsāre ye uppajjeyyuṃ nāmañca rūpañca etthete nirujjhantīti (cūḷani 6) vitthāro iti maggo upādinnaanupādinnato vuṭṭhāti bhavavasena pana sotāpattimaggo apāyabhavato vuṭṭhāti sakadāgāmimaggo sugatibhavekadesato anāgāmimaggo sugatikāmabhavato arahattamaggo  rūpārūpabhavato vuṭṭhāti sabbabhavehi vuṭṭhātiyevātipi vadanti
atha maggakkhaṇe kathaṃ anuppannānaṃ uppādāya bhāvanā hoti kathaṃ vā uppannānaṃ ṭhitiyāti maggappavattiyāyeva maggo hi pavattamāno pubbe anuppannapubbattā anuppanno nāma vuccati anāgatapubbañhi ṭhānaṃ āgantvā ananubhūtapubbaṃ vā ārammaṇaṃ anubhavitvā vattāro bhavanti anāgataṭṭhānaṃ āgatamhā ananubhūtaṃ ārammaṇaṃ anubhavāmāti yā cassa pavatti ayameva ṭhiti nāmāti ṭhitiyā bhāvetītipi vattuṃ vaṭṭati
 saṅkhepakathā cetokhilasutte (ma ni 1185 ādayo) vuttā upasamamānaṃ gacchati kilesūpasamatthaṃ vā gacchatīti  sambujjhamānā gacchati maggasambodhatthāya vā gacchatīti 
dīni sabbāsavasaṃvare vuttāni ayamettha saṅkhepo vitthārato panāyaṃ bodhipakkhiyakathā  vuttā
 vimokkhakathāyaṃ ti kenaṭṭhena vimokkhā adhimuccanaṭṭhena ko panāyaṃ adhimuccanaṭṭho nāma paccanīkadhammehi ca suṭṭhu muccanaṭṭho ārammaṇe ca abhirativasena suṭṭhu muccanaṭṭho pituaṅke vissaṭṭhaṅgapaccaṅgassa dārakassa sayanaṃ viya aniggahitabhāvena nirāsaṅkatāya ārammaṇe pavattīti vuttaṃ hoti ayaṃ panattho pacchimavimokkhe natthi purimesu sabbesu atthi ti ettha ajjhattakesādīsu nīlakasiṇādivasena uppāditaṃ rūpajjhānaṃ rūpaṃ tadassa atthīti ti bahiddhāpi nīlakasiṇādīni rūpāni jhānacakkhunā passati iminā ajjhatta  bahiddhāvatthukesu kasiṇesu uppāditajjhānassa puggalassa cattāripi rūpāvacarajjhānāni dassitāni
ti ajjhattaṃ na rūpasaññī attano kesādīsu anuppāditarūpāvacarajjhānoti attho iminā bahiddhā parikammaṃ katvā bahiddhāva uppāditajjhānassa rūpāvacarajjhānāni dassitāni ti iminā suvisuddhesu nīlādīsu vaṇṇakasiṇesu jhānāni dassitāni tattha kiñcāpi antoappanāyaṃ subhanti  ābhogo natthi yo pana suvisuddhaṃ subhakasiṇaṃ ārammaṇaṃ katvā viharati so yasmā subhanti adhimutto hotīti vattabbataṃ āpajjati tasmā evaṃ desanā katā paṭisambhidāmagge pana kathaṃ subhanteva adhimutto hotīti vimokkho idha bhikkhu mettāsahagatena cetasā ekaṃ disaṃ pharitvā viharati mettāya bhāvitattā sattā appaṭikūlā honti karuṇāsahagatena muditāsahagatena upekkhāsahagatena cetasā ekaṃ disaṃ pharitvā viharati upekkhāya bhāvitattā sattā appaṭikūlā honti evaṃ subhanteva adhimutto hotīti vimokkhoti (paṭi ma 1212) vuttaṃ
ntiādīsu yaṃ vattabbaṃ taṃ sabbaṃ  vuttameva ti ayaṃ catunnaṃ khandhānaṃ sabbaso  vissaṭṭhattā vimuttattā aṭṭhamo uttamo vimokkho nāma
 abhibhāyatanakathāyaṃ ti abhibhavanakāraṇāni kiṃ abhibhavanti paccanīkadhammepi ārammaṇānipi tāni hi paṭipakkhabhāvena paccanīkadhamme abhibhavanti puggalassa ñāṇuttaritāya ārammaṇāni tiādīsu pana ajjhattarūpe parikammavasena ajjhattaṃ rūpasaññī nāma hoti ajjhattañca nīlaparikammaṃ karonto kese vā pitte vā akkhitārakāya vā karoti pītaparikammaṃ karonto mede vā chaviyā vā hatthatalapādatalesu vā akkhīnaṃ pītaṭṭhāne vā karoti lohitaparikammaṃ karonto maṃse vā lohite vā jivhāya vā akkhīnaṃ rattaṭṭhāne vā karoti odātaparikammaṃ karonto aṭṭhimhi vā dante vā nakhe vā akkhīnaṃ setaṭṭhāne vā karoti taṃ pana sunīlaṃ supītakaṃ sulohitakaṃ suodātaṃ na hoti asuvisuddhameva hoti
ti yassetaṃ parikammaṃ ajjhattaṃ uppannaṃ hoti nimittaṃ pana bahiddhā so evaṃ ajjhattaṃ parikammassa bahiddhā ca appanāya vasena  ajjhattaṃ rūpasaññī eko bahiddhā rūpāni passatīti vuccati ti avaḍḍhitāni ti suvaṇṇāni vā hontu dubbaṇṇāni vā parittavaseneva idamabhibhāyatanaṃ vuttanti veditabbaṃ ti yathā nāma sampannagahaṇiko kaṭacchumattaṃ bhattaṃ labhitvā kimettha bhuñjitabbaṃ atthīti saṅkaḍḍhitvā ekakabaḷameva karoti evamevaṃ ñāṇuttariko puggalo visadañāṇo  kimettha parittake ārammaṇe samāpajjitabbaṃ atthi nāyaṃ mama bhāroti tāni rūpāni abhibhavitvā samāpajjati saha nimittuppādenevettha appanaṃ pāpetīti attho ti iminā panassa ābhogo kathito so ca kho samāpattito vuṭṭhitassa na antosamāpattiyaṃti ābhogasaññāyapi jhānasaññāyapi evaṃsaññī hoti abhibhavasaññā hissa antosamāpattiyaṃ atthi ābhogasaññā pana samāpattito vuṭṭhitasseva
ti vaḍḍhitappamāṇāni mahantānīti attho ti ettha pana yathā mahagghaso  puriso ekaṃ bhattavaḍḍhitakaṃ labhitvā aññāpi hotu aññāpi hotu kimesā mayhaṃ karissatīti taṃ na mahantato passati evameva ñāṇuttaro puggalo visadañāṇo kimettha samāpajjitabbaṃ nayidaṃ appamāṇaṃ na mayhaṃ cittekaggatākaraṇe bhāro atthīti tāni abhibhavitvā samāpajjati saha nimittuppādenevettha appanaṃ pāpetīti attho
ti alābhitāya vā anatthikatāya vā ajjhattarūpe parikammasaññāvirahito ti yassa parikammampi nimittampi bahiddhāva uppannaṃ so evaṃ bahiddhā parikammassa ceva appanāya ca vasena  ajjhattaṃ arūpasaññī eko bahiddhā rūpāni passatīti vuccati sesamettha catutthābhibhāyatane vuttanayameva imesu pana catūsu parittaṃ vitakkacaritavasena āgataṃ appamāṇaṃ mohacaritavasena suvaṇṇaṃ dosacaritavasena dubbaṇṇaṃ rāgacaritavasena etesañhi etāni sappāyāni sā ca nesaṃ sappāyatā vitthārato cariyaniddese vuttā
pañcamaabhibhāyatanādīsu ti sabbasaṅgāhikavasena vuttaṃ ti vaṇṇavasena ti nidassanavasena apaññāyamānavivarāni asambhinnavaṇṇāni ekanīlāneva hutvā dissantīti vuttaṃ  hoti ti idaṃ pana obhāsavasena vuttaṃ nīlobhāsāni nīlapabhāyuttānīti attho etena nesaṃ suvisuddhataṃ dasseti visuddhavaṇṇavaseneva hi imāni cattāri abhibhāyatanāni vuttāni nti etañhi pupphaṃ siniddhaṃ muduṃ dissamānampi nīlameva hoti girikaṇṇikapupphādīni pana dissamānāni setadhātukāni honti tasmā idameva gahitaṃ na tāni nti bārāṇasiyaṃ bhavaṃ tattha kira kappāsopi mudu suttakantikāyopi tantavāyāpi chekā udakampi suci siniddhaṃ tasmā vatthaṃ ubhatobhāgavimaṭṭhaṃ hoti dvīsu passesu maṭṭhaṃ mudu siniddhaṃ khāyati tiādīsu  imināva nayena attho veditabbo nīlakasiṇaṃ uggaṇhanto nīlasmiṃ nimittaṃ gaṇhāti pupphasmiṃ vā vatthasmiṃ vā vaṇṇadhātuyā vātiādikaṃ panettha kasiṇakaraṇañceva parikammañca appanāvidhānañca sabbaṃ  vitthārato vuttameva
ti ito pubbesu satipaṭṭhānādīsu te dhamme bhāvetvā arahattappattāva  abhiññāvosānapāramippattā nāma honti imesu pana aṭṭhasu abhibhāyatanesu ciṇṇavasībhāvāyeva abhiññāvosānapāramippattā nāma
 kasiṇakathāyaṃ sakalaṭṭhena  tadārammaṇānaṃ dhammānaṃ khettaṭṭhena adhiṭṭhānaṭṭhena vā nti upari gaganatalābhimukhaṃ ti heṭṭhā bhūmitalābhimukhaṃ nti khettamaṇḍalamiva samantā paricchinditvā ekacco hi uddhameva kasiṇaṃ vaḍḍheti ekacco adho ekacco samantato tena tena kāraṇena evaṃ pasāreti ālokamiva rūpadassanakāmo tena vuttaṃ  pathavīkasiṇameko sañjānāti uddhaṃadhotiriyanti nti disāanudisāsu advayaṃ idaṃ pana ekassa aññabhāvānupagamanatthaṃ vuttaṃ yathā hi udakaṃ paviṭṭhassa sabbadisāsu udakameva  hoti anaññaṃ evamevaṃ pathavīkasiṇaṃ pathavīkasiṇameva hoti natthi tassa añño kasiṇasambhedoti esa nayo sabbattha nti idaṃ tassa tassa pharaṇaappamāṇavasena vuttaṃ tañhi cetasā pharanto sakalameva pharati ayamassa ādi idaṃ majjhanti pamāṇaṃ gaṇhātīti nti cettha  kasiṇugghāṭimākāse pavattaṃ viññāṇaṃ tattha kasiṇavasena kasiṇugghāṭimākāse kasiṇugghāṭimākāsavasena tattha pavattaviññāṇe uddhaṃadhotiriyatā veditabbā ayamettha saṅkhepo kammaṭṭhānabhāvanānayena panetāni pathavīkasiṇādīni vitthārato  vuttāneva idhāpi ciṇṇavasibhāveneva abhiññāvosānapāramippattā hontīti veditabbā tathā ito anantaresu catūsu jhānesu yaṃ panettha vattabbaṃ taṃ mahāassapurasutte vuttameva
 vipassanāñāṇe pana rūpītiādīnamattho vuttoyeva nti ettha cātumahābhūtike kāye nissitañca paṭibaddhañca ti sundaro ti suparisuddhaākarasamuṭṭhito ti suṭṭhu kataparikammo apanītapāsāṇasakkharo ti tanucchavi ti suṭṭhu vippasanno ti dhovana vedhanādīhi sabbehi ākārehi sampanno ntiādīhi  vaṇṇasampattiṃ dasseti tādisañhi āvutaṃ pākaṭaṃ hoti
ti ettha evaṃ upamāsaṃsandanaṃ veditabbaṃ  maṇi viya hi karajakāyo āvutasuttaṃ  viya vipassanāñāṇaṃ cakkhumā puriso viya vipassanālābhī bhikkhu hatthe karitvā paccavekkhato ayaṃ kho maṇīti maṇino āvibhūtakālo viya vipassanāñāṇaṃ abhinīharitvā nisinnassa bhikkhuno cātumahābhūtikakāyassa āvibhūtakālo tatridaṃ suttaṃ āvutanti suttassa āvibhūtakālo viya vipassanāñāṇaṃ abhinīharitvā nisinnassa bhikkhuno tadārammaṇānaṃ phassapañcamakānaṃ vā sabbacittacetasikānaṃ vā vipassanāñāṇasseva vā āvibhūtakāloti
kiṃ panetaṃ ñāṇassa āvibhūtaṃ puggalassāti ñāṇassa tassa pana āvibhāvattā puggalassa āvibhūtāva honti idañca vipassanāñāṇaṃ maggassa anantaraṃ evaṃ santepi yasmā abhiññāvāre āraddhe etassa antarāvāro natthi tasmā idheva dassitaṃ yasmā ca aniccādivasena akatasammasanassa dibbāya sotadhātuyā bheravasaddaṃ suṇanto pubbenivāsānussatiyā bherave khandhe anussarato dibbena cakkhunā bheravarūpaṃ  passato bhayasantāso uppajjati na aniccādivasena katasammasanassa tasmā abhiññāpattassa bhayavinodakahetusampādanatthampi idaṃ idheva dassitaṃ idhāpi arahattavaseneva abhiññāvosānapāramippattatā veditabbā
 manomayiddhiyaṃ  ciṇṇavasitāya tattha nti manena nibbattaṃ nti sabbehi aṅgehi ca paccaṅgehi ca samannāgataṃ nti saṇṭhānavasena avikalindriyaṃ iddhimatā nimmitarūpañhi sace iddhimā odāto tampi odātaṃ sace aviddhakaṇṇo tampi aviddhakaṇṇanti evaṃ sabbākārehi tena sadisameva hoti ntiādi upamattayampi taṃ sadisabhāvadassanatthameva vuttaṃ muñjasadisā eva hi tassa anto īsikā hoti kosasadisoyeva asi vaṭṭāya kosiyā vaṭṭaṃ asimeva pakkhipanti patthaṭāya patthaṭaṃ
ti idampi ahikañcukassa nāmaṃ na vilīvakaraṇḍakassa ahikañcuko hi ahinā sadisova hoti tattha kiñcāpi puriso ahiṃ karaṇḍā uddhareyyāti hatthena uddharamāno viya dassito atha kho cittenevassa uddharaṇaṃ veditabbaṃ ayañhi ahi nāma sajātiyaṃ  ṭhito kaṭṭhantaraṃ vā rukkhantaraṃ vā nissāya tacato sarīranikkaḍḍhanapayogasaṅkhātena thāmena sarīraṃ khādamānaṃ viya purāṇatacaṃ jigucchantoti imehi catūhi kāraṇehi sayameva kañcukaṃ jahāti na sakkā tato aññena uddharituṃ tasmā cittena uddharaṇaṃ sandhāya idaṃ vuttanti veditabbaṃ iti muñjādisadisaṃ imassa bhikkhuno sarīraṃ īsikādisadisaṃ nimmitarūpanti idamettha opammasaṃsandanaṃ nimmānavidhānaṃ  panettha parato ca iddhividhādipañcaabhiññākathā sabbākārena  vitthāritāti tattha vuttanayeneva veditabbā upamāmattameva hi idha adhikaṃ
tattha chekakumbhakārādayo viya iddhividhañāṇalābhī bhikkhu daṭṭhabbo suparikammakatamattikādayo viya iddhividhañāṇaṃ daṭṭhabbaṃ icchiticchitabhājanavikatiādikaraṇaṃ viya tassa bhikkhuno vikubbanaṃ daṭṭhabbaṃ idhāpi ciṇṇavasitāvaseneva abhiññāvosānapāramippattatā veditabbā tathā ito parāsu catūsu abhiññāsu
 tattha  dibbasotadhātuupamāyaṃ ti saṅkhadhamako ti niddukkheneva ti jānāpeyya tattha evaṃ cātuddisā viññāpente saṅkhadhamake saṅkhasaddo ayanti vavatthāpentānaṃ sattānaṃ tassa saṅkhasaddassa āvibhūtakālo viya yogino dūrasantikabhedānaṃ dibbānañceva mānusakānañca saddānaṃ āvibhūtakālo daṭṭhabbo
 cetopariyañāṇa-upamāyaṃ ti taruṇo ti yobbanena samannāgato ti yuvāpi samāno na alasiyo kiliṭṭhavatthasarīro atha kho maṇḍanakapakatiko divasassa dve tayo vāre nhāyitvā suddhavattha-paridahana-alaṅkārakaraṇasīloti attho nti  kāḷatilakavaṅka-mukhadūsipīḷakādīnaṃ aññatarena sadosaṃ tattha yathā tassa mukhanimittaṃ paccavekkhato mukhadoso pākaṭo hoti evaṃ cetopariyañāṇāya cittaṃ abhinīharitvā nisinnassa bhikkhuno paresaṃ soḷasavidhaṃ cittaṃ pākaṭaṃ hotīti veditabbaṃ pubbenivāsaupamādīsu yaṃ vattabbaṃ taṃ sabbaṃ mahāassapure vuttameva
ti ekūnavīsati pabbāni paṭipadāvasena ekaṃ dhammaṃ  katvā pañcamo dhammoti vutto yathā hi aṭṭhakanāgarasutte (ma ni 217 ādayo) ekādasa pabbāni pucchāvasena ekadhammo kato evamidha ekūnavīsati pabbāni paṭipadāvasena eko dhammo katoti veditabbāni imesu ca pana ekūnavīsatiyā pabbesu paṭipāṭiyā aṭṭhasu koṭṭhāsesu vipassanāñāṇe ca āsavakkhayañāṇe ca arahattavasena abhiññāvosānapāramippattatā veditabbā sesesu ciṇṇavasibhāvavasena sesaṃ sabbattha uttānamevāti



nti samaṇamuṇḍikasuttaṃ tattha ti tassa paribbājakassa nāmaṃ ti pakatināmaṃ kiñci kiñci pana uggahituṃ uggāhetuṃ samatthatāya uggāhamānoti naṃ sañjānanti samayaṃ  pavadanti etthāti  tasmiṃ kira ṭhāne caṅkītārukkhapokkharasātippabhutayo brāhmaṇā nigaṇṭhācelakaparibbājakādayo ca pabbajitā sannipatitvā attano attano samayaṃ pavadanti kathenti dīpenti tasmā so ārāmo samayappavādakoti vuccati sveva tindukācīrasaṅkhātāya timbarūsakarukkhapantiyā parikkhittattā  yasmā panettha paṭhamaṃ ekā sālā ahosi pacchā mahāpuññaṃ poṭṭhapādaparibbājakaṃ nissāya bahū sālā katā tasmā tameva ekaṃ sālaṃ upādāya laddhanāmavasena ti vuccati mallikāya pana pasenadirañño deviyā uyyānabhūto so pupphaphalasañchanno ārāmoti katvā ti saṅkhaṃ gato tasmiṃ samayappavādake tindukācīre ekasālake mallikāya ārāme ti vāsaphāsutāya vasati ti divasassa divā nāma majjhanhātikkamo tasmiṃ divasassapi divābhūte atikkantamatte majjhanhike nikkhamīti attho ti tato tato rūpādigocarato cittaṃ paṭisaṃharitvā līno jhānaratisevanavasena ekībhāvaṃ gato nti manavaḍḍhanakānaṃ ye  āvajjato manasikaroto cittaṃ vinīvaraṇaṃ hoti unnamati vaḍḍhati ti yattakā ti ayaṃ tesaṃ abbhantaro eko sāvako ti tassa upasaṅkamanaṃ patthayamāno āha patthanākāraṇaṃ pana sandakasutte vuttameva
ti dandapañño ayaṃ gahapati dhammakathāya naṃ saṅgaṇhitvā attano sāvakaṃ karissāmīti maññamāno etaṃ catūhi khotiādivacanaṃ avoca tattha ti dassemi ṭhapemi nti paripuṇṇakusalaṃ nti uttamakusalaṃ nti vādayuddhena yujjhitvā cāletuṃ asakkuṇeyyaṃ acalaṃ nikkampaṃ thiraṃ ti akaraṇamattameva  vadati ettha pana saṃvarappahānaṃ vā paṭisevanappahānaṃ vā na vadati sesapadesupi eseva nayo
ti titthiyā nāma jānitvāpi ajānitvāpi yaṃ vā taṃ vā vadantīti maññamāno nābhinandi ti sāsanassa anulomaṃ viya pasannākāraṃ viya vadatīti maññamāno na paṭisedheti
ti yathā tassa vacanaṃ evaṃ sante uttānaseyyako kumāro ayojjhasamaṇo thirasamaṇo bhavissati mayaṃ pana evaṃ na vadāmāti dīpeti ti sakakāyo parakāyotipi visesañāṇaṃ na hoti ti paccattharaṇe valisamphassena vā maṅguladaṭṭhena vā kāyaphandanamattaṃ nāma hoti taṃ ṭhapetvā aññaṃ kāyena karaṇakammaṃ nāma natthi tampi ca kilesasahagatacitteneva hoti ti micchāvācā sammāvācātipi nānattaṃ na hoti ti jighacchāpipāsāparetassa pana roditamattaṃ hoti tampi kilesasahagatacitteneva ti micchāsaṅkappo sammāsaṅkappotipi nānattaṃ na hoti ti vikūjitamattaṃ rodanahasitamattaṃ hoti daharakumārakānañhi cittaṃ atītārammaṇaṃ pavattati nirayato āgatā nirayadukkhaṃ saritvā rodanti devalokato āgatā hasanti tampi kilesasahagatacitteneva hoti ti micchājīvo sammājīvotipi nānattaṃ na hoti ti thaññacoradārakā nāma honti mātari khīraṃ pāyantiyā apivitvā aññavihitakāle piṭṭhipassena āgantvā thaññaṃ pivanti ettakaṃ muñcitvā añño micchājīvo natthi ayampi kilesasahagatacitteneva hotīti dasseti
 evaṃ paribbājakavādaṃ paṭikkhipitvā idāni sayaṃ sekkhabhūmiyaṃ mātikaṃ ṭhapento ntiādimāha tattha ti visesetvā tiṭṭhati ntiādīsu na kevalaṃ akaraṇamattameva bhagavā pana ettha saṃvarappahānapaṭisaṅkhā paññapeti taṃ  sandhāyevamāha ntiādi pana khīṇāsavaṃ sandhāya vuttaṃ
idāni  asekkhabhūmiyaṃ mātikaṃ ṭhapento ntiādimāha tattha tīṇi padāni nissāya dve paṭhamacatukkā ṭhapitā ekaṃ padaṃ nissāya dve pacchimacatukkā ayaṃ sekkhabhūmiyaṃ mātikā
 idāni taṃ vibhajanto tiādimāha tattha nti aṭṭhavidhaṃ lobhasahagatacittaṃ nti paṭighasampayuttacittadvayaṃ nti vicikicchuddhaccasahagatacittadvayampi vaṭṭati sabbākusalacittānipi moho sabbākusale uppajjatīti hi vuttaṃ ti ito sarāgādicittato samuṭṭhānaṃ uppatti etesanti itosamuṭṭhānā
nti kataraṃ ṭhānaṃ pāpuṇitvā aparisesā nirujjhanti ti sotāpattiphale bhummaṃ pātimokkhasaṃvarasīlañhi sotāpattiphale paripuṇṇaṃ hoti taṃ ṭhānaṃ patvā akusalasīlaṃ asesaṃ nirujjhati akusalasīlanti ca dussīlassetaṃ adhivacananti veditabbaṃ
ti ettha yāva sotāpattimaggā nirodhāya paṭipanno nāma hoti phalapatte pana te nirodhitā nāma honti
ntiādīhi  aṭṭhavidhaṃ kāmāvacarakusalacittameva vuttaṃ etena hi kusalasīlaṃ samuṭṭhāti
ti sīlasampanno hoti guṇasampanno ca ti alamettāvatā natthi ito kiñci uttari karaṇīyanti evaṃ sīlamayo na hoti ti arahattaphale bhummaṃ arahattaphalañhi patvā akusalasīlaṃ asesaṃ nirujjhati
ti ettha yāva arahattamaggā nirodhāya paṭipanno nāma hoti phalapatte pana te nirodhitā nāma honti
dīsu  kāmasaññā aṭṭhalobhasahagatacittasahajātā itarā dve domanassasahagatacittadvayena sahajātā
nti anāgāmiphalapaṭhamajjhānaṃ ti anāgāmiphale bhummaṃ anāgāmiphalañhi patvā akusalasaṅkappā aparisesā nirujjhanti
ti ettha yāva anāgāmimaggā nirodhāya paṭipanno nāma hoti phalapatte pana te nirodhitā nāma honti nekkhammasaññādayo hi tissopi aṭṭhakāmāvacarakusalasahajātasaññāva
ti arahattaphale bhummaṃ dutiyajjhānikaṃ arahattaphalañhi pāpuṇitvā kusalasaṅkappā aparisesā nirujjhanti ti ettha yāva arahattamaggā nirodhāya paṭipanno nāma hoti phalapatte pana te nirodhitā nāma honti sesaṃ sabbattha uttānamevāti



nti cūḷasakuludāyisuttaṃ tattha ti idaṃ paribbājako dhammakathaṃ sotukāmo bhagavato dhammadesanāya sālayabhāvaṃ dassento āha
ti sace dhammaṃ sotukāmo tuyhevettha eko pañho ekaṃ kāraṇaṃ upaṭṭhātu ti yena kāraṇena mama dhammadesanā upaṭṭhaheyya etena hi kāraṇena kathāya samuṭṭhitāya sukhaṃ dhammaṃ desetunti dīpeti ti so kira taṃ disvā  sace bhagavā idha abhavissā ayametassa bhāsitassa atthoti dīpasahassaṃ viya ujjalāpetvā ajja me pākaṭaṃ akarissāti dasabalaṃyeva anussari tasmā tiādimāha tattha ti anussaraṇatthe nipātadvayaṃ tena tassa bhagavantaṃ anussarantassa etadahosi aho nūna bhagavā aho nūna sugatoti nti yo imesaṃ dhammānaṃ ti suṭṭhu  kusalo nipuṇo cheko so bhagavā aho nūna katheyya so sugato aho nūna katheyya tassa hi bhagavato pubbenivāsañāṇassa anekāni kappakoṭisahassāni ekaṅgaṇāni pākaṭānīti ayamettha adhippāyo
ti yo hi lābhī hoti so pubbe tvaṃ khattiyo ahosi brāhmaṇo ahosīti vutte jānanto  sakkaccaṃ sussūsati alābhī pana  evaṃ bhavissati evaṃ bhavissatīti sīsakampamettameva dasseti tasmā evamāha  tassa vāhaṃ pubbantaṃ ārabbha pañhassa veyyākaraṇena cittaṃ ārādheyyanti
nti dibbacakkhulābhino hi anāgataṃsañāṇaṃ ijjhati tasmā evamāha itaraṃ pubbe vuttanayameva
ti ayaṃ kira atīte desiyamānepi na bujjhissati anāgate desiyamānepi na bujjhissati athassa bhagavā saṇhasukhumaṃ paccayākāraṃ desetukāmo evamāha kiṃ pana taṃ bujjhissatīti etaṃ pageva na bujjhissati anāgate panassa vāsanāya paccayo bhavissatīti disvā bhagavā evamāha
nti asuciṭṭhāne nibbattapisācaṃ so hi ekaṃ mūlaṃ gahetvā adissamānakāyo hoti tatridaṃ vatthu  ekā kira yakkhinī dve dārake thūpārāmadvāre nisīdāpetvā āhārapariyesanatthaṃ nagaraṃ gatā dārakā ekaṃ piṇḍapātikattheraṃ disvā āhaṃsu  bhante amhākaṃ mātā anto nagaraṃ paviṭṭhā tassā vadeyyātha yaṃ vā taṃ vā laddhakaṃ gahetvā sīghaṃ gaccha dārakā te jighacchitaṃ sandhāretuṃ na sakkontīti tamahaṃ kathaṃ passissāmīti idaṃ bhante gaṇhathāti ekaṃ mūlakhaṇḍaṃ adaṃsu therassa anekāni yakkhasahassāni paññāyiṃsu so dārakehi dinnasaññāṇena taṃ yakkhiniṃ addasa virūpaṃ bībhacchaṃ kevalaṃ vīthiyaṃ gabbhamalaṃ paccāsīsamānaṃ disvā tamatthaṃ kathesi  kathaṃ maṃ tvaṃ passasīti vutte mūlakhaṇḍaṃ dassesi sā acchinditvā gaṇhi evaṃ paṃsupisācakā ekaṃ mūlaṃ gahetvā adissamānakāyā honti taṃ sandhāyesa paṃsupisācakampi  na passāmīti āha ti na dissati na upaṭṭhāti
ti udāyi esā tava vācā dīghāpi bhaveyya evaṃ vadantassa vassasatampi vassasahassampi pavatteyya na ca atthaṃ dīpeyyāti adhippāyo nti aniyyānikaṃ amūlakaṃ niratthakaṃ sampajjatīti attho
idāni taṃ vaṇṇaṃ dassento tiādimāha tattha ti visabhāgavaṇṇe rattakambale ṭhapito ti idaṃ so subhakiṇhadevaloke nibbattakkhandhe sandhāya  amhākaṃ matakāle attā subhakiṇhadevaloke khandhā viya jotetīti vadati
nti so kira yasmā maṇissa bahi ābhā na niccharati khajjopanakassa aṅguladvaṅgulacaturaṅgulamattaṃ niccharati mahākhajjopanakassa pana khaḷamaṇḍalamattampi niccharatiyeva tasmā evamāha
ti ubbiddhe meghavigamena dūrībhūteti attho ti apagatameghe ti ākāse ti  sukkatārakā sā hi yasmā tassā udayato paṭṭhāya tena saññāṇena osadhāni gaṇhantipi pivantipi tasmā osadhitārakāti vuccati nti abhinne aḍḍharattasamaye iminā gaganamajjhe ṭhitacandaṃ dasseti abhido majjhanhikepi eseva nayo
ti ye anubhonti tehi bahutarā bahū ceva bahutarā cāti attho ti obhāsaṃ na vaḷañjanti attano sarīrobhāseneva ālokaṃ pharitvā viharanti
 idāni yasmā so ekantasukhaṃ lokaṃ pucchissāmīti nisinno pucchāmūḷho pana jāto tasmā naṃ bhagavā taṃ pucchaṃ sarāpento tiādimāha tattha ti kāraṇavatī nti acelakapāḷiṃ sandhāyāha surāpānaviratīti attho
ti kasmā pucchati evaṃ kirassa ahosi  mayaṃ sattānaṃ ekantasukhaṃ vadāma paṭipadaṃ pana kālena sukhaṃ kālena dukkhaṃ vadāma ekantasukhassa kho pana attano paṭipadāyapi ekantasukhāya bhavitabbaṃ amhākaṃ kathā aniyyānikā satthu kathāva niyyānikāti idāni satthāraṃyeva pucchitvā jānissāmīti tasmā pucchati
ti etasmiṃ kāraṇe mayaṃ anassāma kasmā pana evamāhaṃsu te kira pubbe pañcasu dhammesu patiṭṭhāya kasiṇaparikammaṃ katvā tatiyajjhānaṃ nibbattetvā aparihīnajjhānā kālaṃ katvā subhakiṇhesu nibbattantīti jānanti gacchante gacchante pana kāle  kasiṇaparikammampi na jāniṃsu tatiyajjhānampi nibbattetuṃ nāsakkhiṃsu pañca pubbabhāgadhamme pana ākāravatī paṭipadāti uggahetvā tatiyajjhānaṃ ekantasukho lokoti uggaṇhiṃsu tasmā evamāhaṃsu nti ito pañcahi dhammehi uttaritaraṃ paṭipadaṃ vā tatiyajjhānato uttaritaraṃ ekantasukhaṃ lokaṃ vā na jānāmāti vuttaṃ hoti ti ekappahāreneva mahāsaddaṃ kātuṃ āraddhe nissadde katvā
ti ettha dve sacchikiriyā paṭilābhasacchikiriyā ca paccakkhasacchikiriyā ca tattha tatiyajjhānaṃ nibbattetvā aparihīnajjhāno kālaṃ katvā subhakiṇhaloke tesaṃ devānaṃ samānāyuvaṇṇo hutvā nibbattati ayaṃ paṭilābhasacchikiriyā nāma catutthajjhānaṃ nibbattetvā iddhivikubbanena subhakiṇhalokaṃ gantvā tehi devehi saddhiṃ santiṭṭhati sallapati sākacchaṃ āpajjati ayaṃ paccakkhasacchikiriyā nāma tāsaṃ dvinnampi tatiyajjhānaṃ ākāravatī paṭipadā nāma tañhi anuppādetvā neva sakkā subhakiṇhaloke nibbattituṃ na catutthajjhānaṃ uppādetuṃ iti duvidhampetaṃ sacchikiriyaṃ sandhāya  etassa nūna bhante ekantasukhassa lokassa sacchikiriyāhetūti āha
ti  udakavārako ti yathā pabbajjaṃ na labhati evaṃ upaddutamakāsi yathā taṃ upanissayavipannaṃ ayaṃ kira kassapabuddhakāle pabbajitvā samaṇadhammamakāsi athassa eko sahāyako bhikkhu sāsane anabhirato āvuso vibbhamissāmīti  ārocesi so tassa pattacīvare lobhaṃ uppādetvā gihibhāvāya vaṇṇaṃ abhāsi itaro tassa pattacīvaraṃ datvā vibbhami tenassa kammunā idāni bhagavato sammukhā pabbajjāya antarāyo jāto bhagavatā panassa purimasuttaṃ atirekabhāṇavāramattaṃ idaṃ bhāṇavāramattanti ettakāya tantiyā dhammo kathito ekadesanāyapi maggaphalapaṭivedho na jāto anāgate panassa paccayo bhavissatīti bhagavā dhammaṃ deseti anāgate paccayabhāvañcassa disvā bhagavā dharamāno ekaṃ bhikkhumpi mettāvihārimhi etadagge na ṭhapesi passati hi bhagavā  anāgate ayaṃ mama sāsane pabbajitvā mettāvihārīnaṃ aggo bhavissatīti
so bhagavati parinibbute dhammāsokarājakāle pāṭaliputte nibbattitvā pabbajitvā arahattappatto  nāma hutvā mettāvihārīnaṃ aggo ahosi therassa mettānubhāvena tiracchānagatāpi mettacittaṃ paṭilabhiṃsu thero sakalajambudīpe bhikkhusaṅghassa ovādācariyo hutvā vattanisenāsane āvasi tiṃsayojanamattā aṭavī ekaṃ padhānagharaṃ ahosi thero ākāse cammakhaṇḍaṃ pattharitvā tattha nisinno kammaṭṭhānaṃ kathesi gacchante gacchante kāle bhikkhācārampi agantvā vihāre nisinno kammaṭṭhānaṃ kathesi manussā vihārameva gantvā dānamadaṃsu dhammāsokarājā therassa guṇaṃ sutvā daṭṭhukāmo tikkhattuṃ pahiṇi thero bhikkhusaṅghassa ovādaṃ dammīti ekavārampi na gatoti



nti vekhanasasuttaṃ tattha ti ayaṃ kira sakuludāyissa ācariyo so sakuludāyī paribbājako paramavaṇṇapañhe parājitoti sutvā mayā so sādhukaṃ uggahāpito tenāpi sādhukaṃ uggahitaṃ kathaṃ nu kho parājito handāhaṃ sayaṃ gantvā samaṇaṃ gotamaṃ paramavaṇṇapañhaṃ pucchitvā jānissāmīti rājagahato pañcacattālīsayojanaṃ sāvatthiṃ gantvā yena bhagavā tenupasaṅkami upasaṅkamitvā pana ṭhitakova bhagavato santike udānaṃ udānesi tattha purimasadisaṃ vuttanayeneva veditabbaṃ
ti kasmā ārabhi agāriyopi ekacco kāmagaruko kāmādhimutto hoti ekacco nekkhammagaruko nekkhammādhimutto hoti pabbajitopi ca ekacco kāmagaruko kāmādhimutto hoti ekacco nekkhammagaruko nekkhammādhimutto hoti ayaṃ pana kāmagaruko kāmādhimutto hoti so imāya kathāya kathiyamānāya attano kāmādhimuttattaṃ sallakkhessati evamassāyaṃ desanā sappāyā bhavissatīti imaṃ desanaṃ ārabhi nti nibbānaṃ adhippetaṃ
ti ajānanabhāvaṃ pāpito bhavissati ti niratthakavacanamattameva sampajjati ti yasmā tuyhaṃ atītakathāya anucchavikaṃ pubbenivāsañāṇaṃ natthi anāgatakathāya anucchavikaṃ dibbacakkhuñāṇaṃ natthi tasmā ubhayampetaṃ tiṭṭhatūti āha ti suttamayabandhanehi tassa hi ārakkhatthāya hatthapādesu ceva gīvāya ca suttakāni bandhanti tāni sandhāyetaṃ vuttaṃ mahallakakāle panassa tāni sayaṃ vā pūtīni hutvā muñcanti chinditvā vā haranti
ti iminā idaṃ dasseti  daharassa kumārassa suttabandhanānaṃ ajānanakālo viya avijjāya purimāya koṭiyā ajānanaṃ na hi sakkā avijjāya purimakoṭi ñātuṃ mocanakāle jānanasadisaṃ pana  arahattamaggena avijjābandhanassa pamokkho jātoti jānanaṃ sesaṃ sabbattha uttānamevāti



