

mahānipāte tiādikā sumedhāya theriyā gāthā ayampi purimabuddhesu katādhikārā tattha tattha bhave vivaṭṭūpanissayaṃ kusalaṃ upacinantī sakkaccaṃ vimokkhasambhāre sambhārentī koṇāgamanassa bhagavato kāle kulagehe nibbattitvā viññutaṃ patvā attano sakhīhi kuladhītāhi saddhiṃ ekajjhāsayā hutvā mahantaṃ ārāmaṃ kāretvā buddhappamukhassa bhikkhusaṅghassa niyyādesi sā tena puññakammena kāyassa bhedā tāvatiṃsaṃ upagacchi tattha yāvatāyukaṃ dibbasampattiṃ anubhavitvā tato cutā yāmesu upapajji tato cutā tusitesu tato cutā nimmānaratīsu tato cutā paranimmitavasavattīsūti anukkamena pañcasu kāmasaggesu uppajjitvā tattha tattha devarājūnaṃ mahesī hutvā tato cutā kassapassa bhagavato kāle mahāvibhavassa seṭṭhino dhītā hutvā anukkamena viññutaṃ patvā sāsane abhippasannā hutvā ratanattayaṃ uddissa uḷārapuññakammaṃ akāsi
tattha yāvajīvaṃ dhammūpajīvinī kusaladhammaniratā hutvā tato cutā tāvatiṃsesu nibbattitvā aparāparaṃ sugatīsuyeva saṃsarantī imasmiṃ buddhuppāde mantāvatīnagare koñcassa nāma rañño dhītā hutvā nibbatti tassā mātāpitaro ti nāmaṃ akaṃsu taṃ anukkamena vuddhippattavayappattakāle mātāpitaro vāraṇavatīnagare anikarattassa nāma rañño dassāmāti sammantesuṃ sā pana daharakālato paṭṭhāya attano samānavayāhi rājakaññāhi dāsijanehi ca saddhiṃ bhikkhunupassayaṃ gantvā bhikkhunīnaṃ santike dhammaṃ sutvā cirakālato paṭṭhāya katādhikāratāya saṃsāre jātasaṃvegā sāsane abhippasannā hutvā vayappattakāle kāmehi vinivattitamānasā ahosi tena sā mātāpitūnaṃ ñātīnaṃ sammantanaṃ sutvā na mayhaṃ gharāvāsena kiccaṃ pabbajissāmahanti āha taṃ mātāpitaro gharāvāse niyojentā nānappakārena yācantāpi saññāpetuṃ nāsakkhiṃsu sā evaṃ me  pabbajituṃ labbhatīti khaggaṃ  gahetvā sayameva attano kese chinditvā te eva kese ārabbha paṭikkūlamanasikāraṃ pavattentī tattha katādhikāratāya bhikkhunīnaṃ santike manasikāravidhānassa sutapubbattā ca asubhanimittaṃ  uppādetvā tattha paṭhamajjhānaṃ adhigacchi adhigatapaṭhamajjhānā ca attanā gharāvāse uyyojetuṃ upagate mātāpitaro ādiṃ katvā antojanaparijanaṃ sabbaṃ rājakulaṃ sāsane abhippasannaṃ kāretvā gharato nikkhamitvā bhikkhunupassayaṃ gantvā pabbaji pabbajitvā ca vipassanaṃ paṭṭhapetvā sammadeva paripakkañāṇā vimuttiparipācanīyānaṃ dhammānaṃ visesitāya na cirasseva saha paṭisambhidāhi arahattaṃ pāpuṇi tena vuttaṃ  (apa therī 211-19) 
bhagavati koṇāgamane saṅghārāmamhi navanivesamhi
sakhiyo tisso janiyo vihāradānaṃ adāsimha
dasakkhattuṃ satakkhattuṃ dasasatakkhattuṃ satāni ca satakkhattuṃ
devesu upapajjimha ko pana vādo manussesu
devesu mahiddhikā ahumha mānusakamhi ko pana vādo
sattaratanassa mahesī itthiratanaṃ ahaṃ āsiṃ
idha sañcitakusalā susamiddhakulappajā
dhanañjānī ca khemā ca ahampi ca tayo janā
ārāmaṃ sukataṃ katvā sabbāvayavamaṇḍitaṃ
buddhappamukhasaṅghassa niyyādetvā pamoditā
yattha yatthūpapajjāmi tassa kammassa vāhasā
devesu aggataṃ pattā manussesu tatheva ca
imasmiṃyeva kappamhi brahmabandhu mahāyaso
kassapo nāma gottena uppajji vadataṃ varo
upaṭṭhāko mahesissa tadā āsi narissaro
kāsirājā kikī nāma bārāṇasipuruttame
tassāsuṃ  satta dhītaro rājakaññā sukhedhitā
buddhopaṭṭhānaniratā brahmacariyaṃ cariṃsu tā
tāsaṃ  sahāyikā hutvā sīlesu susamāhitā
datvā dānāni sakkaccaṃ agāreva vataṃ cariṃ
tena kammena sukatena cetanāpaṇidhīhi ca
jahitvā mānusaṃ dehaṃ tāvatiṃsūpagā ahaṃ
tato cutā yāmamagaṃ tatohaṃ tusitaṃ gatā
tato ca nimmānaratiṃ vasavattipuraṃ gatā
yattha yatthūpapajjāmi puññakammasamohitā
tattha tattheva rājūnaṃ mahesittamahārayiṃ
tato cutā manussatte rājūnaṃ cakkavattinaṃ
maṇḍalīnañca rājūnaṃ mahesittamakārayiṃ
sampattimanubhotvāna devesu mānusesu ca
sabbattha sukhitā hutvā nekajātīsu saṃsariṃ
so hetu so pabhavo tammūlaṃ sāva sāsane khantī
taṃ paṭhamasamodhānaṃ taṃ dhammaratāya nibbānaṃ
kilesā jhāpitā mayhaṃ bhavā sabbe samūhatā
nāgīva bandhanaṃ chetvā viharāmi anāsavā
svāgataṃ vata me āsi buddhaseṭṭhassa santike
tisso vijjā anuppattā kataṃ buddhassa sāsanaṃ
paṭisambhidā  catasso vimokkhāpi ca aṭṭhime
chaḷabhiññā sacchikatā kataṃ buddhassa sāsananti
arahattaṃ pana patvā attano paṭipattiṃ paccavekkhitvā udānavasena 

 mantāvatiyā nagare rañño koñcassa aggamahesiyā
dhītā āsiṃ sumedhā pasāditā sāsanakarehi

 sīlavatī cittakathā bahussutā buddhasāsane vinitā
mātāpitaro upagamma bhaṇati ubhayo nisāmetha

 nibbānābhiratāhaṃ  asassataṃ bhavagataṃ yadipi dibbaṃ
kimaṅgaṃ pana tucchā kāmā appassādā bahuvighātā

 kāmā  kaṭukā āsī visūpamā yesu mucchitā bālā
te dīgharattaṃ niraye samappitā haññante dukkhitā

 socanti pāpakammā vinipāte pāpavaddhino sadā
kāyena ca vācāya ca manasā ca asaṃvutā bālā

 bālā te duppaññā acetanā dukkhasamudayoruddhā
desente ajānantā na bujjhare ariyasaccāni

 saccāni ammabuddhavaradesi tāni te bahutarā ajānantā ye
abhinandanti bhavagataṃ pihenti devesu upapattiṃ

 devesupi upapatti asassatā bhavagate aniccamhi
na ca santasanti bālā punappunaṃ jāyitabbassa

 cattāro  vinipātā duve ca gatiyo kathañci labbhanti
na ca vinipātagatānaṃ pabbajjā atthi nirayesu

 anujānātha maṃ ubhayo pabbajituṃ dasabalassa pāvacane
appossukkā ghaṭissaṃ jātimaraṇappahānāya

 kiṃ bhavagate abhinandi tena kāyakalinā asārena
bhavataṇhāya nirodhā anujānātha pabbajissāmi

 buddhānaṃ uppādo vivajjito akkhaṇo khaṇo laddho
sīlāni brahmacariyaṃ yāvajīvaṃ na dūseyyaṃ

 evaṃ bhaṇati sumedhā mātāpitaro na tāva āhāraṃ
āharissaṃ gahaṭṭhā maraṇavasaṃ gatāva hessāmi

 mātā dukkhitā rodati pitā ca
assā sabbaso samabhihato
ghaṭenti saññāpetuṃ pāsādatale chamāpatitaṃ

 uṭṭhehi  puttaka kiṃ soci tena dinnāsi vāraṇavatimhi
rājā anīkaratto abhirūpo tassa tvaṃ dinnā

 aggamahesī bhavissasi anikarattassa rājino bhariyā
sīlāni brahmacariyaṃ pabbajjā dukkarā puttaka

 rajje  āṇā dhanamissariyaṃ bhogā sukhā daharikāsi
bhuñjāhi kāmabhoge vāreyyaṃ hotu te putta

 atha  ne bhaṇati sumedhā mā edisikāni bhavagatamasāraṃ
pabbajjā vā hohiti maraṇaṃ vā me na ceva vāreyyaṃ

 kimiva pūtikāyamasuciṃ savanagandhaṃ bhayānakaṃ kuṇapaṃ
abhisaṃviseyyaṃ bhastaṃ asakiṃ paggharitaṃ asucipuṇṇaṃ

 kimiva tahaṃ jānantī vikūlakaṃ maṃsasoṇitupalittaṃ
kimikulalayaṃ sakuṇabhattaṃ kaḷevaraṃ kissa diyatīti

 nibbuyhati susānaṃ aciraṃ kāyo apetaviññāṇo
chuddho kaḷiṅgaraṃ viya jigucchamānehi ñātīhi

 chuddhūna naṃ susāne parabhattaṃ nhāyanti jigucchantā
niyakā mātāpitaro kiṃ pana sādhāraṇā janatā

 ajjhositā asāre kaḷevare aṭṭhinhārusaṅghāte
kheḷassuccārassavaparipuṇṇe pūtikāyamhi

 yo naṃ vinibbhujitvā abbhantaramassa bāhiraṃ kayirā
gandhassa asahamānā sakāpi mātā jiguccheyya

 khandhadhātuāyatanaṃ saṅkhataṃ jātimūlakaṃ dukkhaṃ
yoniso anuvicinantī vāreyyaṃ kissa iccheyyaṃ

 divase divase tisatti satāni navanavā pateyyuṃ kāyamhi
vassasatampi ca ghāto seyyo dukkhassa cevaṃ khayo

 ajjhupagacche  ghātaṃ yo viññāyevaṃ satthuno vacanaṃ
dīgho tesaṃ saṃsāro punappunaṃ haññamānānaṃ

 devesu  manussesu ca tiracchānayoniyā asurakāye
petesu ca nirayesu ca aparimitā dissante ghātā

 ghātā nirayesu bahū vinipātagatassa pīḷiyamānassa
devesupi attāṇaṃ nibbānasukhā paraṃ natthi

 pattā te nibbānaṃ ye yuttā dasabalassa pāvacane
appossukkā ghaṭenti jātimaraṇappahānāya

 ajjeva tātabhinikkhamissaṃ bhogehi kiṃ asārehi
nibbinnā me kāmā vantasamā tālavatthukatā

 sā cevaṃ bhaṇati pitaramanīkaratto ca yassa sā dinnā
upayāsi vāraṇavate vāreyyamupaṭṭhite kāle

 atha asitanicitamuduke kese khaggena chindiya sumedhā
pāsādaṃ pidahitvā paṭhamajjhānaṃ samāpajji

 sā ca tahiṃ samāpannā anīkaratto ca āgato nagaraṃ
pāsāde ca sumedhā aniccasaññaṃ subhāveti

 sā ca manasi karoti anīkaratto ca āruhī turitaṃ
maṇikanakabhūsitaṅgo katañjalī yācati sumedhaṃ

 rajje āṇā dhanamissariyaṃ bhogā sukhā daharikāsi
bhuñjāhi kāmabhoge kāmasukhā dullabhā loke

 nissaṭṭhaṃ te rajjaṃ bhoge bhuñjassu dehi dānāni
mā dummanā ahosi mātāpitaro te dukkhitā

 taṃ  taṃ bhaṇati sumedhā kāmehi anatthikā vigatamohā
mā kāme abhinandi kāmesvādīnavaṃ passa

 cātuddīpo rājā mandhātā āsi kāmabhoginamaggo
atitto kālaṅkato na cassa paripūritā icchā

 satta  ratanāni vasseyya vuṭṭhimā dasadisā samantena
na catthi titti kāmānaṃ atittāva maranti narā

 asisūnūpamā kāmā kāmā sappasiropamā
ukkopamā anudahanti aṭṭhikaṅkalasannibhā

 aniccā adhuvā kāmā bahudukkhā mahāvisā
ayoguḷova santatto aghamūlā dukhapphalā

 rukkhaphalūpamā kāmā maṃsapesūpamā dukhā
supinopamā vañcaniyā kāmā yācitakūpamā

 sattisūlūpamā kāmā rogo gaṇḍo aghaṃ nighaṃ
aṅgārakāsusadisā aghamūlaṃ bhayaṃ vadho

 evaṃ bahudukkhā kāmā akkhātā antarāyikā
gacchatha na me bhavagate vissāso atthi attano

 kiṃ mama paro karissati attano sīsamhi ḍayhamānamhi
anubandhe jarāmaraṇe tassa ghātāya ghaṭitabbaṃ

 dvāraṃ apāpuritvānahaṃ mātāpitaro anīkarattañca
disvāna chamaṃ nisinne rodante idamavocaṃ

 dīgho  bālānaṃ saṃsāro punappunañca rodataṃ
anamatagge pitu maraṇe bhātu vadhe attano ca vadhe

 assu thaññaṃ rudhiraṃ saṃsāraṃ anamataggato saratha
sattānaṃ saṃsarataṃ sarāhi aṭṭhīnañca sannicayaṃ

 sara caturodadhī upanīte assuthaññarudhiramhi
sara ekakappamaṭṭhīnaṃ sañcayaṃ vipulena samaṃ

 anamatagge  saṃsarato mahiṃ jambudīpamupanītaṃ
kolaṭṭhimattaguḷikā mātā mātusveva nappahonti

 tiṇakaṭṭhasākhāpalāsaṃ upanītaṃ anamataggato sara
caturaṅgulikā ghaṭikā pitupitusveva nappahonti

 sara  kāṇakacchapaṃ pubbasamudde aparato ca yugachiddaṃ
siraṃ tassa ca paṭimukkaṃ manussalābhamhi opammaṃ

 sara rūpaṃ pheṇapiṇḍopamassa kāyakalino asārassa
khandhe passa anicce sarāhi niraye bahuvighāte

 sara kaṭasiṃ vaḍḍhente punappunaṃ tāsu tāsu jātīsu
sara kumbhīlabhayāni ca sarāhi cattāri saccāni

 amatamhi vijjamāne kiṃ tava pañcakaṭukena pītena
sabbā hi kāmaratiyo kaṭukatarā pañcakaṭukena

 amatamhi vijjamāne kiṃ tava kāmehi ye pariḷāhā
sabbā hi kāmaratiyo jalitā kuthitā kampitā santāpitā

 asapattamhi  samāne kiṃ tava kāmehi ye bahusapattā
rājaggicoraudakappiyehi sādhāraṇā kāmā bahusapattā

 mokkhamhi vijjamāne kiṃ tava kāmehi yesu vadhabandho
kāmesu hi asakāmā vadhabandhadukhāni anubhonti

 ādīpitā tiṇukkā gaṇhantaṃ dahanti neva muñcantaṃ
ukkopamā hi kāmā dahanti ye te na muñcanti

 mā  appakassa hetu kāmasukhassa vipulaṃ jahī sukhaṃ
mā puthulomova baḷisaṃ gilitvā pacchā vihaññasi

 kāmaṃ kāmesu damassu tāva sunakhova saṅkhalābaddho
kāhinti khu taṃ kāmā chātā sunakhaṃva caṇḍālā

 aparimitañca dukkhaṃ bahūni ca cittadomanassāni
anubhohisi kāmayutto paṭinissaja addhuve kāme

 ajaramhi vijjamāne kiṃ tava kāmehi yesu jarā
maraṇabyādhigahitā sabbā sabbattha jātiyo

 idamajaramidamamaraṃ idamajarāmaraṃ padamasokaṃ
asapattamasambādhaṃ akhalitamabhayaṃ nirupatāpaṃ

 adhigatamidaṃ  bahūhi amataṃ ajjāpi ca labhanīyamidaṃ
yo yoniso payuñjati na ca sakkā aghaṭamānena

 evaṃ bhaṇati sumedhā saṅkhāragate ratiṃ alabhamānā
anunentī anikarattaṃ kese ca chamaṃ khipi sumedhā

 uṭṭhāya  anikaratto pañjaliko yācatassā pitaraṃ so
vissajjetha sumedhaṃ pabbajituṃ vimokkhasaccadassā

 vissajjitā mātāpitūhi pabbaji sokabhayabhītā
cha abhiññā sacchikatā aggaphalaṃ sikkhamānāya

 acchariyamabbhutaṃ taṃ nibbānaṃ āsi rājakaññāya
pubbenivāsacaritaṃ yathā byākari pacchime kāle

 bhagavati koṇāgamane saṅghārāmamhi navanivesamhi
sakhiyo tisso janiyo vihāradānaṃ adāsimha

 dasakkhattuṃ satakkhattuṃ dasasatakkhattuṃ satāni ca satakkhattuṃ
devesu upapajjimha ko pana vādo manussesu

 devesu mahiddhikā ahumha mānusakamhi ko pana vādo
sattaratanassa  mahesī itthiratanaṃ ahaṃ āsiṃ

 so hetu so pabhavo taṃ mūlaṃ sāva sāsane khantī
taṃ paṭhamasamodhānaṃ taṃ dhammaratāya nibbānaṃ

 evaṃ karonti ye saddahanti vacanaṃ anomapaññassa
nibbindanti bhavagate nibbinditvā virajjantīti 
imā gāthā abhāsi
tattha ti mantavatīti evaṃnāmake nagare ti koñcassa nāma rañño mahesiyā kucchimhi jātā dhītā āsiṃ ti nāmena sumedhā ti  satthusāsanakarehi ariyehi dhammadesanāya sāsane pasāditā sañjātaratanattayappasādā katā
ti  ācārasīlasampannā ti cittadhammakathā ti bhikkhunīnaṃ santike pariyattidhammassutiyutā ti evaṃ pavatti evaṃ nivatti iti sīlaṃ iti samādhi iti paññāti suttānugatena (dī ni 2186) yonisomanasikārena tadaṅgato kilesānaṃ vinivattattā buddhānaṃ sāsane vinītā saṃyatakāyavācācittā ti tumhe dvepi mama vacanaṃ nisāmetha mātāpitaro upagantvā bhaṇatīti yojanā
nti devalokapariyāpannampi bhavagataṃ nāma sabbampi  aniccaṃ dukkhaṃ vipariṇāmadhammaṃ ti kimaṅgaṃ pana mānusakā kāmā te sabbepi asārakabhāvato tucchā rittā satthadhārāyaṃ madhubindu viya  etarahi āyatiñca vipuladukkhatāya 
ti aniṭṭhā sappaṭibhayaṭṭhena  kāmesu ti ajjhositā ti sakammunā sabbaso appitā khittā upapannāti attho  ti bādhīyanti
ti apāye
ti attahitacetanāya abhāvena acetanā ti taṇhānimittasaṃsāre avaruddhā ti catusaccadhamme desiyamāne ti atthaṃ ajānantā ti dukkhādīni ariyasaccāni na paṭibujjhanti
ti mātaraṃ pamukhaṃ katvā ālapati ti ye abhinandanti bhavagataṃ pihenti devesu upapattiṃ buddhavaradesitāni saccāni ajānantā teyeva ca imasmiṃ loke bahutarāti yojanā
ti sabbasmiṃ bhave anicce devesu upapatti na sassatā evaṃ santepi  na ca  bālā na uttasanti na saṃvegaṃ āpajjanti ti aparāparaṃ upapajjamānassa
ti nirayo tiracchānayoni pettivisayo asurayonīti ime cattāro sukhasamussayato vinipātagatiyo manussadevūpapattisaññitā  pana dveva  kicchena kasirena labbhanti puññakammassa dukkarattā ti sukharahitesu apāyesu
ti aññakiccesu nirussukkā nti vāyamissaṃ bhāvanaṃ anuyuñjissāmi kāyakalinā asārena bhavagate kiṃ abhinanditenāti yojanā
ti bhavagatāya taṇhāya nirodhahetu nirodhatthaṃ
buddhānaṃ uppādo laddho vivajjito nirayūpapattiādiko aṭṭhavidho akkhaṇo  navamo khaṇo laddhoti yojanā ti catupārisuddhisīlāni nti  sāsanabrahmacariyaṃ nti na kopeyyāmi
ti neva tāva ahaṃ gahaṭṭhā hutvā āhāraṃ āharissāmi sace pabbajjaṃ na labhissāmi maraṇavasameva gatā bhavissāmīti evaṃ sumedhā mātāpitaro bhaṇatīti yojanā
ti sumedhāya ti assūhi sabbaso abhihatamukho nti pāsādatale chamāpatitaṃ sumedhaṃ mātā ca pitā ca gihibhāvāya saññāpetuṃ ghaṭenti vāyamanti ghaṭenti vāyamantītipi pāṭho so evattho
ti pabbajjaṃ na labhissāmīti kiṃ socanena ti vāraṇavatīnagare dinnā asi dinnāsīti vatvā punapi tvaṃ dinnāti vacanaṃ daḷhaṃ dinnabhāvadassanatthaṃ
ti anikarattassa rajje tava āṇā pavattati nti imasmiṃ kule  patikule ca dhanaṃ issariyañca  ativiya iṭṭhā bhogāti sabbamidaṃ tuyhaṃ upaṭṭhitaṃ hatthagataṃ ti taruṇī cāsi tasmā bhuñjāhi kāmabhoge tena kāraṇena vāreyyaṃ hotu te puttāti yojanā
ti mātāpitaro ti evarūpāni rajje āṇādīni mā bhavantu kasmāti ce āha ntiādi
ti  kimi viya nti imaṃ pūtikaḷevaraṃ nti vissaṭṭhavissagandhaṃ nti avītarāgānaṃ bhayāvahaṃ nti kuṇapabharitaṃ cammapasibbakaṃ  nānappakārassa asucino puṇṇaṃ hutvā  asakiṃ sabbakālaṃ adhipaggharantaṃ mama idanti abhiniveseyyaṃ
nti ativiya paṭikkūlaṃ asucīhi maṃsapesīhi soṇitehi ca upalittaṃ anekesaṃ kimikulānaṃ ālayaṃ sakuṇānaṃ bhattabhūtaṃ kimikulālasakuṇabhattantipi pāṭho kimīnaṃ avasiṭṭhasakuṇānañca bhattabhūtanti attho taṃ ahaṃ kaḷevaraṃ jānantī ṭhitā taṃ maṃ idāni vāreyyavasena  kena nāma kāraṇena diyyatīti dasseti tassa tañca dānaṃ kimiva kiṃ viya hotīti yojanā
ti ayaṃ kāyo acireneva apagataviññāṇo susānaṃ nibbuyhati upanīyati ti chaḍḍito ti niratthakakaṭṭhakhaṇḍasadiso ti ñātijanehipi jigucchamānehi
ti naṃ kaḷevaraṃ susāne chaḍḍetvā nti paresaṃ soṇasiṅgālādīnaṃ bhattabhūtaṃ ti imassa pacchato āgatāti ettakenāpi jigucchamānā sasīsaṃ nimujjantā nhāyanti pageva phuṭṭhavanto ti attano mātāpitaropi ti itaro pana samūho jigucchatīti kimeva vattabbaṃ
ti taṇhāvasena abhiniviṭṭhā ti niccasārādisārarahite
ti  viññāṇavinibbhogaṃ katvā ti gandhaṃ assa kāyassa asahantī ti attano mātāpi jiguccheyya koṭṭhāsānaṃ vinibbhujjanena paṭikkūlabhāvāya suṭṭhutaraṃ  upaṭṭhahanato
nti  rūpakkhandhādayo ime pañcakkhandhā cakkhudhātuādayo imā aṭṭhārasadhātuyo cakkhāyatanādīni imāni dvādasāyatanānīti evaṃ khandhā dhātuyo āyatanāni cāti sabbaṃ idaṃ rūpārūpadhammajātaṃ samecca sambhuyya paccayehi katattā  tayidaṃ tasmiṃ bhave pavattamānaṃ  jātipaccayattā nti evaṃ  upāyena  cintayantī  vivāhaṃ  kena kāraṇena icchissāmi
sīlāni brahmacariyaṃ pabbajjā dukkarāti yadetaṃ mātāpitūhi vuttaṃ tassa paṭivacanaṃ dātuṃ tiādi vuttaṃ tattha ti dine dine tīṇi sattisatāni tāvadeva pītanisitabhāvena abhinavāni kāyasmiṃ sampateyyuṃ ti nirantaraṃ vassasatampi patamāno yathāvutto sattighāto seyyo ti evaṃ ce vaṭṭadukkhassa parikkhayo bhaveyya evaṃ mahantampi pavattidukkhaṃ adhivāsetvā nibbānādhigamāya ussāho karaṇīyoti adhippāyo
ti sampaṭiccheyya nti vuttanayena idaṃ vuttaṃ hoti  yo puggalo anamataggaṃ saṃsāraṃ aparimāṇañca vaṭṭadukkhaṃ dīpentaṃ satthuno vacanaṃ viññāya ṭhito yathāvuttaṃ sattighātadukkhaṃ sampaṭiccheyya tena ceva vaṭṭadukkhassa parikkhayo siyāti tenāha  nti aparāparaṃ jātijarābyādhimaraṇādīhi bādhiyamānānanti attho
ti kālakañcikādi petāsuranikāye ti kāyacittānaṃ upaghātā vadhā
ti pañcavidhabandhanādikammakāraṇavasena pavattiyamānā bahū anekaghātā ti sesāpāyasaṅkhātaṃ vinipātaṃ upagatassāpi ti tiracchānādiattabhāve abhighātādīhi ābādhiyamānassa nti devattabhāvesupi tāṇaṃ natthi rāgapariḷāhādinā sadukkhasavighātabhāvato ti nibbānasukhato  paraṃ aññaṃ uttamaṃ sukhaṃ nāma natthi lokiyasukhassa vipariṇāmasaṅkhāradukkhasabhāvattā  tenāha bhagavā  nibbānaṃ paramaṃ sukhanti (dha pa 203-204)
nti te nibbānaṃ pattāyeva nāma atha vā teyeva nibbānaṃ pattā ti sammāsambuddhassa sāsane ye yuttā payuttā
ti virattā ti mayā ti suvānavamathusadisā ti tālassa patiṭṭhānasadisā katā
ti pacchā mātāpitūnaṃ attano ajjhāsayaṃ pavedetvā anikarattassa ca āgatabhāvaṃ sutvā ti indanīlabhamarasamānavaṇṇatāya asite ghanabhāvena nicite simbalitūlasamasamphassatāya muduke ti attano kese sunisitena asinā chinditvā ti attano vasanapāsāde sirigabbhaṃ pidhāya tassa dvāraṃ thaketvāti attho ti khaggena chinne attano kese purato ṭhapetvā tattha paṭikkūlamanasikāraṃ pavattentī yathāupaṭṭhite nimitte uppannaṃ paṭhamaṃ jhānaṃ vasībhāvaṃ āpādetvā samāpajji
sā ca sumedhā tahiṃ pāsāde samāpannā jhānanti adhippāyo ti jhānato vuṭṭhahitvā jhānaṃ pādakaṃ katvā vipassanaṃ paṭṭhapetvā yaṃkiñci rūpantiādinā (a ni 4181 ma ni 1244 paṭi ma 148) aniccānupassanaṃ suṭṭhu bhāveti aniccasaññāgahaṇeneva cettha dukkhasaññādīnampi gahaṇaṃ katanti veditabbaṃ
ti maṇivicittehi hemamālālaṅkārehi vibhūsitagatto
tiādi yācitākāranidassanaṃ tattha ti ādhipaccaṃ nti yaso vibhavasampatti ti iṭṭhā manāpiyā kāmūpabhogā ti tvaṃ idāni daharā taruṇī asi
nti mayhaṃ sabbampi tiyojanikaṃ rajjaṃ tuyhaṃ pariccattaṃ taṃ paṭipajjitvā bhoge  ca bhuñjassu ayaṃ maṃ kāmehiyeva nimantetīti mā  dummanā ahosi ti yathāruciyā mahantāni dānāni samaṇabrāhmaṇesu pavattehi mātāpitaro te dukkhitā domanassappattā tava pabbajjādhippāyaṃ sutvā tasmā kāme paribhuñjantī tepi upaṭṭhahantī tesaṃ cittaṃ dukkhā mocehīti evamettha padatthayojanā veditabbā
ti vatthukāme kilesakāme mā abhinandi atha kho tesu kāmesu ādīnavaṃ dosaṃ mayhaṃ vacanānusārena  ñāṇacakkhunā olokehi
ti jambudīpādīnaṃ catunnaṃ mahādīpānaṃ issaro ti evaṃnāmo rājā kāmabhogīnaṃ  aggabhūto āsi tenāha bhagavā  rāhuggaṃ attabhāvīnaṃ mandhātā kāmabhoginanti (a ni 415) ti caturāsītivassasahassāni kumārakīḷāvasena caturāsītivassasahassāni oparajjavasena caturāsītivassasahassāni cakkavattī rājā hutvā devabhogasadise bhoge bhuñjitvā chattiṃsāya sakkānaṃ āyuppamāṇakālaṃ tāvatiṃsabhavane saggasampattiṃ anubhavitvāpi kāmehi atittova kālaṅkato  assa mandhāturañño kāmesu āsā na ca paripuṇṇā āsi
ti sattapi ratanāni  devo dasadisā byāpetvā  samantato purisassa rucivasena yadipi vasseyya yathā taṃ mandhātumahārājassa evaṃ santepi na catthi titti kāmānaṃ atittāva maranti narā tenāha bhagavā  na kahāpaṇavassena titti kāmesu vijjatīti (dha pa 186 jā 1323)
 adhikuṭṭanaṭṭhena  sappaṭibhayaṭṭhena  tiṇukkūpamā anudahanaṭṭhena tenāha ti  appassādaṭṭhena
ti halāhalādimahāvisasadisā ti aghassa dukkhassa mūlā kāraṇabhūtā tenāha ti
 aṅgapaccaṅgānaṃ phalibhañjanaṭṭhena  bahusādhāraṇaṭṭhena  ittarapaccupaṭṭhānaṭṭhena māyā viya palobhanato tenāha ti vañcakāti attho ti yācitakabhaṇḍasadisā tāvakālikaṭṭhena
 vinivijjhanaṭṭhena rujjanaṭṭhena  dukkhatāsulabhattā  kilesāsucipaggharaṇato dukkhuppādanaṭṭhena  maraṇasampāpanena  mahābhitāpanaṭṭhena bhayahetutāya ceva vadhakapahūtatāya ca  nāma kāmāti yojanā
ti saggamaggādhigamassa nibbānagāmimaggassa ca antarāyakarāti cakkhubhūtehi buddhādīhi vuttā ti anikarattaṃ saparisaṃ vissajjeti
ti paro añño mama kiṃ nāma hitaṃ karissati attano  uttamaṅge ekādasahi aggīhi ḍayhamāne tenāha ti  jarāmaraṇassa sīsaḍāhassa  samugghātāya  vāyamitabbaṃ
nti chamāyaṃ nti idaṃ dīgho bālānaṃ saṃsārotiādikaṃ saṃvegasaṃvattanakaṃ vacanaṃ avocaṃ
ti kilesakammavipākavaṭṭabhūtānaṃ khandhāyatanādīnaṃ paṭipāṭipavattisaṅkhāto saṃsāro apariññātavatthukānaṃ andhabālānaṃ dīgho buddhañāṇenapi aparicchindaniyo yathā hi anupacchinnattā avijjātaṇhānaṃ aparicchinnatāyeva bhavapabandhassa pubbā koṭi na paññāyati evaṃ parāpi koṭīti nti aparāparaṃ sokavasena rudantānaṃ imināpi avijjātaṇhānaṃ anupacchinnataṃyeva tesaṃ vibhāveti
nti yaṃ ñātibyasanādinā phuṭṭhānaṃ rodantānaṃ  assu ca dārakakāle mātuthanato pītaṃ thaññañca yañca paccatthikehi ghātitānaṃ rudhiraṃ  saṃsārassa anu amataggattā ñāṇena anugantvāpi amataaggattā aviditaggattā iminā dīghena addhunā sattānaṃ  aparāparaṃ saṃsarantānaṃ saṃsaritaṃ  taṃ kīva bahukanti anussarāhi aṭṭhīnaṃ sannicayaṃ sarāhi anussara upadhārehīti attho
idāni  ādīnavassa bahubhāvañca upamāya dassetuṃ ti gāthamāha tattha ti imesaṃ sattānaṃ anamataggasaṃsāre saṃsarantānaṃ ekekassapi assumhi thaññe rudhiramhi ca pamāṇato upametabbe caturodadhī cattāro mahāsamudde upamāvasena buddhehi upanīte sara sarāhi nti ekassa puggalassa ekasmiṃ kappe aṭṭhīnaṃ sañcayaṃ vepullapabbatena samaṃ upanītaṃ sara vuttampi cesaṃ 
ekassekena kappena puggalassaṭṭhisañcayo
siyā pabbatasamo rāsi iti vuttaṃ mahesinā
so kho panāyaṃ akkhāto vepullo pabbato mahā
uttaro gijjhakūṭassa magadhānaṃ giribbajeti (saṃ ni 2133)
ti jambudīpotisaṅkhātaṃ mahāpathaviṃ kolaṭṭhimattā badaraṭṭhimattā guḷikā katvā tatthekekā ayaṃ me mātu ayaṃ me mātumātūti evaṃ vibhājiyamāne tā guḷikā mātā mātūsveva nappahonti mātā mātūsu akhīṇāsveva pariyantikā tā guḷikā parikkhayaṃ pariyādānaṃ gaccheyyuṃ na tveva anamatagge saṃsāre saṃsarato sattassa mātumātaroti  evaṃ jambudīpamahiṃ saṃsārassa dīghabhāvena upamābhāvena upanītaṃ manasi karohīti
nti tiṇañca kaṭṭhañca sākhāpalāsañca nti upamābhāvena upanītaṃ ti saṃsārassa anamataggabhāvato ti caturaṅgulappamāṇāni khaṇḍāni ti pitupitāmahesu eva tā ghaṭikā nappahonti idaṃ vuttaṃ hoti  imasmiṃ loke sabbaṃ tiṇañca kaṭṭhañca sākhāpalāsañca caturaṅgulikā katvā tatthekekā ayaṃ me pitu ayaṃ me pitāmahassāti vibhājiyamāne tā ghaṭikāva parikkhayaṃ pariyādānaṃ gaccheyyuṃ na tveva anamatagge saṃsāre saṃsarato sattassa pitupitāmahāti evaṃ tiṇañca kaṭṭhañca sākhāpalāsañca saṃsārassa dīghabhāvena upanītaṃ sarāhīti imasmiṃ pana ṭhāne 
anamataggoyaṃ  bhikkhave saṃsāro pubbā koṭi na paññāyati avijjānīvaraṇānaṃ sattānaṃ  taṇhāsaṃyojanānaṃ sandhāvataṃ saṃsarataṃ taṃ kiṃ maññatha bhikkhave katamaṃ nu kho bahutaraṃ yaṃ vā vo iminā dīghena addhunā sandhāvataṃ saṃsarataṃ amanāpasampayogā manāpavippayogā kandantānaṃ rodantānaṃ assupassannaṃ paggharitaṃ yaṃ vā catūsu mahāsamuddesu udakantiādikā (saṃ ni 2126)  anamataggapāḷi āharitabbā
nti ubhayakkhikāṇaṃ kacchapaṃ anussara nti puratthimasamudde aparato ca pacchimuttaradakkhiṇasamudde vātavegena paribbhamantassa yugassa ekacchiddaṃ nti kāṇakacchapassa sīsaṃ tassa ca vassasatassa vassasatassa accayena gīvaṃ ukkhipantassa sīsassa yugacchidde pavesanañca sara nti tayidaṃ sabbampi buddhuppādadhammadesanāsu viya manussattalābhe opammaṃ  katvā paññāya sara tassa atīva dullabhasabhāvattaṃ sārajjabhayassāpi aticcasabhāvattā vuttañhetaṃ  seyyathāpi bhikkhave puriso mahāsamudde ekacchiggaḷhaṃ yugaṃ pakkhipeyyātiādi (ma ni 3252 saṃ ni 51117)
ti vimaddāsahanato pheṇapiṇḍasadisassa anekānatthasannipātato kāyasaṅkhātassa  niccasārādivirahena  rūpaṃ asuciduggandhaṃ jegucchapaṭikkūlabhāvaṃ sara ti pañcapi upādānakkhandhe hutvā abhāvaṭṭhena anicce passa ñāṇacakkhunā olokehi ti aṭṭha mahāniraye soḷasaussadaniraye ca bahuvighāte bahudukkhe mahādukkhe ca anussara
ti punappunaṃ tāsu tāsu jātīsu aparāparaṃ uppattiyā punappunaṃ kaṭasiṃ susānaṃ āḷahanameva vaḍḍhente satte anussara vaḍḍhantoti vā pāḷi tvaṃ vaḍḍhantoti yojanā ti udaraposanatthaṃ akiccakāritāvasena odarikattabhayāni vuttañhi kumbhīlabhayanti kho bhikkhave odarikattassetaṃ adhivacananti (a ni 4122) ti idaṃ dukkhaṃ ariyasaccaṃ ayaṃ dukkhanirodhagāminipaṭipadā ariyasaccanti cattāri ariyasaccāni yāthāvato anussara upadhārehi
evaṃ rājaputtī anekākāravokāraṃ anussaraṇavasena kāmesu saṃsāre ca ādīnavaṃ pakāsetvā idāni byatirekenapi taṃ pakāsetuṃ tiādimāha tattha ti sammāsambuddhena mahākaruṇāya upanīte saddhammāmate upalabbhamāne ti pariyesanā pariggaho ārakkhā paribhogo vipāko cāti pañcasupi ṭhānesu tikhiṇataradukkhānubandhatāya savighātattā saupāyāsattā kiṃ tuyhaṃ pañcakaṭukena pañcakāmaguṇarasena pītena idāni vuttamevatthaṃ pākaṭataraṃ karontī āha  ti  ativiya kaṭukatarāti attho
ti ye kāmā sampati kilesapariḷāhena āyatiṃ vipākapariḷāhena ca sapariḷāhā mahāvighātā ti ekādasahi aggīhi pajjalitā pakkuthitā ca hutvā taṃsamaṅgīnaṃ kampanakā santāpanakā ca
ti sapattarahite nekkhamme ti sante vijjamāne bahusapattāti vatvā yehi bahū sapattā te dassetuṃ tiādi vuttaṃ rājūhi ca agginā ca corehi ca udakena ca dāyādādiappiyehi ca rājaggicoraudakappiyehi sādhāraṇato tesvevopamā vuttā
ti yesu kāmesu kāmanimittaṃ maraṇapothanādiparikkileso andubandhanādibandho ca hotīti attho tiādi vuttassevatthassa pākaṭakaraṇaṃ tattha ti hetuatthe nipāto yasmā kāmesu kāmahetu ime sattā vadhabandhanadukkhāni anubhavanti pāpuṇanti tasmā āha  ti kāmā nāmete asanto hīnā lāmakāti attho ahakāmāti vā pāṭho so evattho ahāti hi lāmakapariyāyo ahalokitthiyo nāmātiādīsu viya
ti  pajjalitā ti tiṇehi katā ukkā ti ye sattā te kāme na muñcanti aññadatthu gaṇhanti te dahantiyeva sampati āyatiñca jhāpenti
ti pupphassādasadisassa parittakassa kāmasukhassa hetu vipulaṃ uḷāraṃ paṇītañca lokuttaraṃ sukhaṃ  mā chaḍḍehi ti āmisalobhena  baḷisaṃ gilitvā byasanaṃ pāpuṇanto puthulomoti laddhanāmo maccho viya kāme apariccajitvā  pacchā vighāṭaṃ āpajjasi
ti yathā gaddulena baddho  sunakho gaddulabandhena thambhe upanibaddho aññato gantuṃ asakkonto tattheva paribbhamati evaṃ tvaṃ kāmataṇhāya baddho idāni  yadipi kāmesu tāva  indriyāni damehi ti ti nipātamattaṃ te pana kāmā taṃ tathā karissanti yathā chātajjhattā sapākā sunakhaṃ labhitvā anayabyasanaṃ pāpentīti attho
nti aparimāṇaṃ ettakanti paricchindituṃ asakkuṇeyyaṃ nirayādīsu kāyikaṃ dukkhaṃ ti citte labbhamānāni bahūni anekāni domanassāni cetodukkhāni ti anubhavissasi ti kāmehi yutto te appaṭinissajjanto ti addhuvehi aniccehi kāmehi vinissaja apehīti attho
ti yasmā hīnādibhedabhinnā sabbattha bhavādīsu jātiyo jarāmaraṇabyādhinā ca gahitā tehi aparimuttā tasmā  nibbāne vijjamāne jarādīhi aparimuttehi kāmehi kiṃ tava payojananti yojanā
evaṃ nibbānaguṇadassanamukhena kāmesu bhavesu ca ādīnavaṃ pakāsetvā idāni nibbattitaṃ nibbānaguṇameva pakāsentī ntiādinā dve gāthā abhāsi tattha nti idamevekaṃ attani jarābhāvato adhigatassa ca jarābhāvahetuto ajaraṃ nti etthāpi eseva  nayo nti tadubhayamekajjhaṃ katvā thomanāvasena vadati nti vaṭṭadukkhato muccitukāmehi pabbajitabbato paṭipajjitabbato padaṃ sokahetūnaṃ abhāvato sokābhāvato ca  sapattakaradhammābhāvato  kilesasambādhābhāvato  khalitasaṅkhātānaṃ duccaritānaṃ abhāvena  attānuvādādibhayānaṃ vaṭṭabhayassa  ca sabbaso abhāvā  dukkhūpatāpassa kilesassāpi abhāvena  sabbametaṃ amatamahānibbānameva sandhāya vadati tañhi sā anussavādisiddhena ākārena attano upaṭṭhahantī tesaṃ paccakkhato dassentī viya idanti avoca
nti idaṃ amataṃ nibbānaṃ bahūhi anantaaparimāṇehi buddhādīhi ariyehi adhigataṃ ñātaṃ attano paccakkhaṃ kataṃ na kevalaṃ tehi adhigatameva sandhāya vadati atha kho  idānipi adhigamanīyaṃ adhigantuṃ sakkā kena labhanīyanti āha ti yo puggalo yoniso upāyena satthārā dinnaovāde ṭhatvā yuñjati sammāpayogañca karoti tena labhanīyanti yojanā ti yo pana yoniso na payuñjati tena aghaṭamānena na ca sakkā kadācipi laddhuṃ na sakkāyevāti attho
ti evaṃ vuttappakārena sumedhā rājakaññā saṃsāre attano saṃvegadīpaniṃ kāmesu nibbedhabhāginiṃ dhammakathaṃ katheti ti aṇumattepi saṅkhārapavatte abhiratiṃ avindantī nti anikarattaṃ rājānaṃ saññāpentī ti attano khaggena chinne kese ca bhūmiyaṃ khipi chaḍḍesi
ti so anikaratto assā sumedhāya pitaraṃ koñcarājānaṃ yācati kinti yācatīti āha ti sumedhaṃ rājaputtiṃ pabbajituṃ vissajjetha sā ca pabbajitvā vimokkhasaccadassā aviparītanibbānadassāvinī hotūti attho
ti  ñātiviyogādihetuto sabbasmāpi saṃsārabhayato bhītā ñāṇuttaravasena utrāsitā ti sikkhamānāya  samānāya cha abhiññā sacchikatā tato eva aggaphalaṃ arahattaṃ sacchikataṃ
ti rājaputtiyā sumedhāya kilesehi parinibbānaṃ acchariyaṃ abbhutañca āsi chaḷabhiññāva siddhiyā kathanti ce ti pacchime khandhaparinibbānakāle attano pubbenivāsapariyāpannacaritaṃ yathā byākāsi tathā taṃ jānitabbanti
pubbenivāsaṃ pana tāya yathā byākataṃ taṃ dassetuṃ tiādi vuttaṃ tattha ti koṇāgamane sammāsambuddhe loke uppanne ti  saṅghaṃ uddissa abhinavanivesite ārāme ti dhanañjānī khemā ahañcāti mayaṃ tisso sakhiyo ārāmaṃ saṅghassa vihāradānaṃ adamha
nti tassa vihāradānassa ānubhāvena dasavāre devesu upapajimha tato manussesu upapajjitvā puna satakkhattuṃ devesu upapajjimha tatopi manussesu upapajjitvā puna dasasatakkhattuṃ sahassavāraṃ devesu upapajjimha tatopi manussesu upapajjitvā puna satāni satakkhattuṃ dasasahassavāre devesu upapajjimha ko pana vādo manussesu evaṃ manussesu uppannavāresu kathāva natthi anekasahassavāraṃ upapajjimhāti attho
ti devesu upapannakāle tasmiṃ tasmiṃ devanikāye mahiddhikā mahānubhāvā ahumha ti manussattalābhe mahiddhikatāya kathāva natthi idāni tameva manussattabhāve ukkaṃsataṃ mahiddhikataṃ dassentī nti āha tattha cakkaratanādīni satta ratanāni etassa santīti sattaratano cakkavattī tassa sattaratanassa chadosarahitā  pañcakalyāṇā atikkantamanussavaṇṇā apattadibbavaṇṇāti evamādiguṇasamannāgamena itthīsu ratanabhūtā  ahaṃ ahosiṃ
ti yaṃ taṃ koṇāgamanassa bhagavato kāle saṅghassa vihāradānaṃ kataṃ so yathāvuttāya dibbasampattiyā ca hetu nti tasseva pariyāyavacanaṃ ti sā eva idha satthusāsane dhamme nijjhānakkhantī nti tadeva satthusāsanadhammena paṭhamaṃ samodhānaṃ paṭhamo samāgamo tadeva satthusāsanadhamme abhiratāya pariyosāne nibbānanti phalūpacārena kāraṇaṃ vadati imā pana catasso gāthā theriyā apadānassa vibhāvanavasena pavattattā apadānapāḷiyampi saṅgahaṃ āropitā
osānagāthāya ti yathā mayā purimattabhāve etarahi ca kataṃ paṭipannaṃ evaṃ aññepi karonti paṭipajjanti ke evaṃ karontīti āha  ti ñeyyapariyantikañāṇatāya paripuṇṇapaññassa sammāsambuddhassa vacanaṃ ye puggalā saddahanti evametanti okappanti te evaṃ karonti paṭipajjanti idāni tāya ukkaṃsagatāya  paṭipattiyā taṃ dassetuṃ ti vuttaṃ tassattho  ye bhagavato vacanaṃ yāthāvato saddahanti te visuddhipaṭipadaṃ paṭipajjantā sabbasmiṃ bhavagate tebhūmake saṅkhāre vipassanāpaññāya nibbindanti nibbinditvā ca pana ariyamaggena sabbaso virajjanti sabbasmāpi bhavagatā vimuccantīti attho virāge ariyamagge adhigate vimuttāyeva hontīti
evametā therikādayo sumedhāpariyosānā gāthāsabhāgena idha ekajjhaṃ saṅgahaṃ ārūḷhā tisattatiparimāṇāti bhāṇavārato pana dvādhikā chasatamattā theriyo gāthā ca tā sabbāpi yathā sammāsambuddhassa sāvikābhāvena ekavidhā tathā asekhabhāvena ukkhittapalighatāya saṃkiṇṇaparikkhatāya abbūḷhesikatāya niraggalatāya pannabhāratāya visaññuttatāya dasasu ariyavāsesu vuṭṭhavāsatāya ca tathā hi tā pañcaṅgavippahīnā chaḷaṅgasamannāgatā ekārakkhā  caturāpassenā  paṇunnapaccekasaccā samavayasaṭṭhesanā anāvilasaṅkappā passaddhakāyasaṅkhārā suvimuttacittā suvimuttapaññā cāti evamādinā (dī ni 3360) nayena ekavidhā
sammukhāparammukhābhedato duvidhā yā hi satthudharamānakāle ariyāya jātiyā jātā mahāpajāpatigotamiādayo tā sammukhāsāvikā nāma yā pana bhagavato khandhaparinibbānato pacchā adhigatavisesā tā satipi satthudhammasarīrassa paccakkhabhāve satthusarīrassa apaccakkhabhāvato parammukhāsāvikā nāma tathā ubhatobhāgavimuttipaññāvimuttitāvasena idha pāḷiyāgatā pana ubhatobhāgavimuttāyeva tathā sāpadānanāpadānabhedato yāsañhi purimesu sammāsambuddhesu paccekabuddhesu sāvakabuddhesu vā puññakiriyāvasena katādhikāratāsaṅkhātaṃ atthi apadānaṃ tā sāpadānā yāsaṃ taṃ natthi tā nāpadānā tathā satthuladdhūpasampadā saṅghato laddhūpasampadāti duvidhā garudhammapaṭiggahaṇamhi laddhūpasampadā mahāpajāpatigotamī satthusantikāva laddhūpasampadattā satthuladdhūpasampadā nāma sesā sabbāpi saṅghato laddhūpasampadā tāpi ekatoupasampannā ubhatoupasampannāti duvidhā tattha yā tā mahāpajāpatigotamiyā saddhiṃ nikkhantā pañcasatā sākiyāniyo tā ekatoupasampannā bhikkhusaṅghato eva laddhūpasampadattā mahāpajāpatigotamiṃ ṭhapetvā itarā ubhatoupasampannā ubhatosaṅghe upasampadattā
ehibhikkhuduko  viya ehibhikkhuniduko idha na labbhati kasmā bhikkhunīnaṃ tathā upasampadāya abhāvato yadi evaṃ yaṃ taṃ therigāthāya subhaddāya kuṇḍalakesāya vuttaṃ 
nihacca jāṇuṃ vanditvā sammukhā añjaliṃ akaṃ
ehi bhaddeti maṃ avaca sā me āsūpasampadāti (therīgā 109)
tathā apadānepi 
āyācito tadā āha ehi bhaddeti nāyako
tadāhaṃ upasampannā parittaṃ toyamaddasanti (apa therī 2344)
taṃ  kathanti nayidaṃ ehibhikkhunibhāvena  upasampadaṃ sandhāya vuttaṃ upasampadāya pana hetubhāvato yā satthu āṇatti sā me āsūpasampadāti vuttaṃ
tathā hi vuttaṃ aṭṭhakathāyaṃ ehi bhadde bhikkhunupassayaṃ gantvā bhikkhunīnaṃ santike pabbajja upasampajjassūti maṃ avoca āṇāpesi sā satthu āṇā mayhaṃ upasampadāya kāraṇattā upasampadā ahosīti eteneva apadānagāthāyapi attho saṃvaṇṇitoti daṭṭhabbo
evampi bhikkhunivibhaṅge ehi bhikkhunīti idaṃ kathanti ehibhikkhunibhāvena bhikkhunīnaṃ upasampadāya asabhāvajotanavacanaṃ tathā upasampadāya bhikkhunīnaṃ abhāvato yadi evaṃ kathaṃ ehibhikkhunīti vibhaṅge niddeso katoti desanānayasotapatitabhāvena ayañhi sotapatitatā nāma katthaci labbhamānassāpi anāhaṭaṃ hoti
yathā abhidhamme manodhātuniddese (dha sa 566-567) labbhamānampi jhānaṅgaṃ pañcaviññāṇasotapatitatāya na uddhaṭaṃ katthaci desanāya asambhavato yathā tattheva vatthuniddese hadayavatthu katthaci alabbhamānassāpi gahaṇavasena tathā ṭhitakappiniddese yathāha 
katamo ca puggalo ṭhitakappī ayañca puggalo sotāpattiphalasacchikiriyāya paṭipanno  assa kappassa ca uḍḍayhanavelā assa neva tāva kappo uḍḍayheyya yāvāyaṃ puggalo na sotāpattiphalaṃ sacchikarotīti (pu pa 17)
evamidhāpi alabbhamānagahaṇavasena veditabbaṃ parikappavacanañhetaṃ sace bhagavā bhikkhunibhāvayogyaṃ kañci mātugāmaṃ ehi bhikkhunīti vadeyya evampi bhikkhunibhāvo siyāti kasmā pana bhagavā evaṃ na kathesīti tathā katādhikārānaṃ abhāvato ye pana anāsannasannihitabhāvatoti kāraṇaṃ vatvā bhikkhū eva hi satthu āsannacārī sadā sannihitāva tasmā te ehibhikkhūti vattabbataṃ arahanti na bhikkhuniyoti vadanti taṃ tesaṃ matimattaṃ satthu āsannadūrabhāvassa bhabbābhabbabhāvāsiddhattā vuttañhetaṃ bhagavatā 
saṅghāṭikaṇṇe  cepi bhikkhave bhikkhu gahetvā piṭṭhito piṭṭhito anubandho assa pade padaṃ nikkhipanto so ca hoti abhijjhālu kāmesu tibbasārāgo byāpannacitto paduṭṭhamanasaṅkappo muṭṭhassati asampajāno asamāhito vibbhantacitto pākatindriyo  atha kho so ārakāva mayhaṃ ahañca tassa taṃ kissa hetu dhammañhi so bhikkhave bhikkhu na passati dhammaṃ apassanto na maṃ passati
yojanasate cepi so bhikkhave bhikkhu vihareyya so ca hoti anabhijjhālu kāmesu na tibbasārāgo abyāpannacitto appaduṭṭhamanasaṅkappo upaṭṭhitassati sampajāno samāhito ekaggacitto saṃvutindriyo atha kho so santikeva mayhaṃ ahañca tassa taṃ kissa hetu dhammañhi so bhikkhave bhikkhu passati dhammaṃ passanto maṃ passatīti (itivu 92)
tasmā akāraṇaṃ desato satthu āsannānāsannatā akatādhikāratāya pana bhikkhunīnaṃ tattha ayogyatā tena vuttaṃ  ehibhikkhuniduko idha na labbhatīti evaṃ duvidhā
aggasāvikā mahāsāvikā pakatisāvikāti tividhā tattha khemā uppalavaṇṇāti imā dve theriyo aggasāvikā nāma kāmaṃ sabbāpi khīṇāsavattheriyo sīlasuddhiādike sampādentiyo catūsu satipaṭṭhānesu supaṭṭhitacittā sattabojjhaṅge yathābhūtaṃ bhāvetvā maggapaṭipāṭiyā anavasesato kilese khepetvā aggaphale patiṭṭhahanti tathāpi yathā saddhāvimuttato  diṭṭhippattassa paññāvimuttato ca ubhatobhāgavimuttassa pubbabhāgabhāvanāvisesasiddho icchito viseso evaṃ abhinīhāramahantatāpubbayogamahantatāhisasantāne sātisayaguṇavisesassa nipphāditattā sīlādīhi guṇehi mahantā sāvikāti mahāsāvikā tesuyeva pana bodhipakkhiyadhammesu pāmokkhabhāvena dhurabhūtānaṃ sammādiṭṭhisammāsamādhīnaṃ sātisayakiccānubhāvanibbattiyā kāraṇabhūtāya tajjābhinīhāratāya sakkaccaṃ nirantaraṃ cirakālasambhūtāya sammāpaṭipattiyā yathākkamaṃ paññāya samādhimhi ca ukkaṃsapāramippattiyā savisesaṃ  sabbaguṇehi aggabhāve ṭhitattā tā dvepi aggasāvikā nāma mahāpajāpatigotamiādayo pana abhinīhāramahantatāya pubbayogamahantatāya ca paṭiladdhaguṇavisesavasena mahatiyo sāvikāti mahāsāvikā nāma itarā therikā tissā vīrā dhīrāti evamādikā abhinīhāramahantatādīnaṃ abhāvena pakatisāvikā nāma tā pana aggasāvikā viya mahāsāvikā viya ca na parimitā atha kho anekasatāni anekasahassāni veditabbāni evaṃ  aggasāvikādibhedato tividhā tathā suññatavimokkhādibhedato tividhā
paṭipadādivibhāgena catubbidhā indriyādhikavibhāgena pañcavidhā tathā paṭipattiyādivibhāgena pañcavidhā animittavimuttādivasena chabbidhā adhimuttibhedena sattavidhā dhurapaṭipadādivibhāgena aṭṭhavidhā vimuttivibhāgena navavidhā dasavidhā ca tā panetā yathāvuttena dhurabhedena vibhajjamānā vīsati honti paṭipadāvibhāgena vibhajjamānā cattālīsa honti puna paṭipadābhedena dhurabhedena vibhajjamānā asīti honti atha vā suññatāvimuttādivibhāgena vibhajjamānā cattālīsādhikāni dvesatāni honti puna indriyādhikavibhāgena vibhajjamānā dvisatuttarasahassaṃ hontīti evametāsaṃ therīnaṃ attano guṇavaseneva anekabhedabhinnatā veditabbā ayamettha saṅkhepo vitthāro pana heṭṭhā theragāthāsaṃvaṇṇanāyaṃ vuttanayeneva gahetabboti



ettāvatā  ca 
ye te sampannasaddhammā dhammarājassa satthuno
orasā mukhajā puttā dāyādā dhammanimmitā
sīlādiguṇasampannā katakiccā anāsavā
subhūtiādayo therā theriyo therikādayo
tehi yā bhāsitā gāthā aññabyākaraṇādinā
tā sabbā ekato katvā theragāthāti saṅgahaṃ
āropesuṃ mahātherā therīgāthāti tādino
tāsaṃ atthaṃ pakāsetuṃ porāṇaṭṭhakathānayaṃ
nissāya yā samāraddhā atthasaṃvaṇṇanā mayā
sā tattha paramatthānaṃ tattha tattha yathārahaṃ
pakāsanā  nāma nāmato
sampattā pariniṭṭhānaṃ anākulavinicchayā
dvānavutiparimāṇā pāḷiyā bhāṇavārato
iti taṃ saṅkharontena yaṃ taṃ adhigataṃ mayā
puññaṃ tassānubhāvena lokanāthassa sāsanaṃ
ogāhetvā visuddhāya sīlādipaṭipattiyā
sabbepi dehino hontu vimuttirasabhāgino
ciraṃ  tiṭṭhatu lokasmiṃ sammāsambuddhasāsanaṃ
tasmiṃ sagāravā niccaṃ hontu sabbepi pāṇino
sammā  vassatu kālena devopi jagatīpati
saddhammanirato lokaṃ dhammeneva pasāsatūti

katā


