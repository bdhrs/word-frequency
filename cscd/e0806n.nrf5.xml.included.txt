

khamāvīmaṃsāsūti pakativisesanameva kathamicchitanti āha sambandhassiccādi padānamaññamaññasambandhassa purisādhīnattāti attho pakati visesananti tijamāha saddānaṃ visesanaṃ kimpana pakativisesane phala miccāha pakativisesanopādānamiccādi yajjatra khamāvīmaṃsāsūti pakativisesanaṃ kasmiṃ atthe carati khasā vidhīyanticcāha atthantarassā niddesāiccādi atthantarassāti nisānādiatthantarassa sutānumitesu sutasambandhova balavāti paribhāsamupalakkheti sutānumitānamiccādinā tenevāti kiriyārūpāsu khamāvīmaṃsu khasānaṃ vīdhāneneva sakatthe vidhāneneti vuttaṃ hoti titikkhakiriyattāti iminā paresaṃ viya khādyantānaṃ dhātusaññāvidhāna manatthakanti dasseti
titikkhā khamā titikkhati khamati vīmaṃsā upaparikkhā vīmaṃsati upaparikkhatīti attho sutte tijaiti niddesā bhūvādikassa gahaṇaṃ niccaṇyantassa curādikassa hi tādise payojane sati bahulaṃ vidhīyamānepi niccattamattano nātivattati athavā curādimānenābyabhicārinā sāhacariyā tijopi curādikova taṃ yathā gāvassa dutiyenātthoti vuttegoyevopādīyate nāsso na gadrabho kadāci pana assādinopi dutiyassa gahaṇaṃ siyā atthappakaraṇā dippabhāvato
nanu  ca vīmaṃsāyaṃ sappaccayavidhāna manupapannamitaretaranissayadosa duṭṭhattā tathāhi siddhe vīmaṃsāsadde sappaccayo uppajjate sati ca tasmiṃ vīmaṃsāti rūpaṃ sampajjatīti itaretaranissayo itaretara nissayāni ca kāriyānī nopakappantīti tenāha anuvādarūpānamiccādi anādikālasaṃsiddhasaddānuvāto natthi itaretaranissayo dosoti bhāvo payojakabyāpāraṇippaccayābhāve tejateti rūpaṃ

pubbeviya pakativisesanādītyanena sambandhassa purisāyattattā tikicchāsaṃsayesūti pakativisesananti āha tikicchāyamiccādityādikaṃ sabbaṃ yathāyogametthāpi vattabbantyatidisati vissatthoti visaddassa attho atha kimitthaṃ chappaccayantasseva dvidhodāharaṇantyāsaṅkiyāha atthabhedā dvidhodāharaṇanti niketo nivāso saṅketo lakkhaṇaṃ

ninda=garahāyaṃ tato itthiyamaṇattikayakyā ceti  appaccaye tato itthiyamatvāti  āppaccaye rūpaṃ bandhatīti badhako

tuṃsmātīha paccayaggahaṇamācikkhati tuṃtāyeccādinā tato ceti yato tuṃsmāti paccayasseva gahaṇaṃ yato ca visesana niddeso tatoti attho paccayaggahaṇe tadādiggahaṇaṃ viññāyate paccayaggahaṇe yasmā so vihito tadādino gahaṇanti ñāyato visesanattena vattumicchitattā tadantaggahaṇaṃ vidhibbisesanantassāti  vacanābhi manasi nidhāyāha yato kiriyatthāiccādi so kiriyattho ādi yassa samudāyassa so tadādi so paccayonte tassa  tadāditadantasamudāyavisesassa gahaṇaṃ  tadantamattasse tyattho  nanu ca tuṃsmāiti visesanattena vattumicchite bhavatu vidhibbisesanantasseti tadantaggahaṇaṃ paccayaggahaṇe tu kathaṃ tadādino gahaṇaṃ vacanābhāvatoccāha tadavinābhāvittāti yato vihito tena vinā na bhavati sīleneti tadavinābhāvī tassa bhāvo tasmā imāya yuttiyā viññāyatettho yamākhyāyate paccayaggahaṇe yasmā so vihito tadādino gahaṇanti bhavatvevaṃ tadādino tadantassa ca gahaṇaṃ tato kipphalaṃtyāha teneccādi
sapāditoti pādisahitato kha cha suppattābhāvāti kha cha sānaṃ uppattiyā abhāvā vuttappakārasseva tuṃppaccayantassa pakatibhāvena gahaṇā sapādito kha cha sānamanuppattīti adhippāyo vipubbā jijayeiccasmā tuṃpaccayantā vijetumicchatīti atthe tuṃsmāiccādinā tuṃssaca lopo nemittike ekāre nivatte jisa jisa iti dvitte anādibyañjanalopo jiharānaṃ gīti  gī jigīsappakatito bhūte īūṃiccādinā  ī tasmiṃ aña ā ī ū mhā ssā ssamhānaṃ vāti  īssa rasse byajigīsi yadi tu sapādito sassa uppatti siyā tadā byajigīsīti ettha dvibbacanaṃ karīyamānaṃ sappaccayantassa paṭhamassekassarassa dvibbacanaṃ bhavatīti kha cha sānamiccādinā  vijiya iti samudāye ādibhūtassa visaddassa siyā īmhi ca vihite sapādino pakatibhāvoti visadda pubbe añāgamo siyā tato ca avivijisīti aniṭṭhampasajjeyya
tuṃsmā icchāyanti ca pakatippaccayatthānamupadiṭṭhattā tena sabhāva liṅgena kha cha sappaccayā tadanto ca anumito na pana tuṃ tumiha sutoti āha na tadanto nāpi cha chasāti jighacchāiccatra dvitte pubbassa ghassa catuttha dutiyānaṃ tatiyapaṭhamāti  go tassa kavaggahānaṃ cavaggajāti  jo pāṇinināpīha sappaccaya vidhāyake sutte vākyampi yathā siyāti vāvacanaṃ kataṃ tadayuttanti nirākattumāha vākyampiccādi pakatyādityatra ādi saddena atthaviseso gahetabbo pakati viseso tumanto icchatthotthaviseso  idaṃ lakkhaṇanti tuṃsmā lopo cicchāyaṃ teiti idaṃ lakkhaṇaṃ niyogatoti niyamena āsaṅkāyamupasaṅkhyānanti  vākyakārena vuttaṃ nirākattumāha āsaṅkāyamiccādi
acetanattā kūlassa icchāyāsambhavoti kūlappatitumicchatīti vākyamevecchāpakāsanamasiddhaṃ tenāsiddhena vākyenāsiddhānaṃ kha cha sānaṃ sādhanaṃ asiddhenāsiddhasādhanaṃ icchāvacanicchāti icchāya vattumicchā icchāyapavattito upaladdhīti icchāya upaladdhi upālambo parijānanaṃ pavattitoti attho cetanāvaticāti vuttaṃ tasmā cetanāvati pavattito upaladdhiṃ dassetvā tadapadese nācetanepi dassetuṃ yopesātiādimāha devadatte rajju khīlādipāṇinā uyyogo kūle mattikāvikīraṇādi rajju guṇo khīlo  saṃkvādi
pulo tiṇādīnaṃ saṅghāto sā sunakho mimarisatīti mara=pāṇacāgeicchāyaṃ tumantā so ñi byañjanasseti  ñi dvitte pubbatoññassa lopo kha cha sesvīti  dvitte pubbassāssa imimarisati tathā pipatisatīti patapatha=gamena iccassa sā mimarisatīti satipi sacetanatte visattajīvitassa sunakhassa maraṇicchā sambhavatīti paṭipāditaṃ icchāsantā paṭisedho vattabboti  pāṇinīyavāttikakārena vuttaṃ tannirākattumāha bubhukkhitumiccādi jātipadatthanissayena nivuttimpaṭipādayamāha jātipadattheccādi itaro icchattho

karīyati sambandhīyatīti kammaṃ tañca nāma jāti guṇakiriyādabba sambandhato pañcadhā bhavati tattha nāmakammaṃ ḍittho ḍavitthoti nāmena piṇḍassa sambandhā jātikammaṃ goassoti gottādijātiyā piṇḍassa sambandhā guṇakammaṃ sukkonīloti sukkādinā guṇena dabbassa  sambandhā kiriyākammaṃ pācako pāyakoti pācakādikiriyāya dabbassa sambandhā dabbakammaṃ daṇḍīvisāṇīti daṇḍādinā dabbena piṇḍassa sambandhā evaṃ kammassa pañcappakārasambhavepicchāyamatthe īyassa vidhānato icchāsambandhiyeva kammaṃ gayhatīti kiriyākammamevātra gayhate amukamevatthamupadassento āha yadipiccādi ayañca nipāta samudāyo visesābhidhānanimittāsyupagame vattate
tathāpītilokavuttirayaṃvisesābhidhānārambhe taṃsambandhiyevāti icchāsambandhieva attanoputtamicchatītyādivacanicchāyamattasambandhiniputtādo attanotyanuvattiyasuttantarenapaccayovidhīyatepāṇininā ettha tvaggahaṇamantarenātta sambandhinyeva puttādo kathaṃ viññāyate visesavacanābhāve hi parasambandhinyapi pappotītīmaṃcodyamubbhāvaya māha attasambandhiniccādi īyassa parasambandhinyapi pasaṅgoti sambandho kutocāhaīyassāitidhānāti atthaggahaṇassāvacane īyassānabhidhānāti bhāvo
appattiyāti karaṇe hetumhi vā tatiyā etthāti attano puttamicchatītetthāpi na iṭṭhoti īyappaccayo nābhimato nevettha bhavitabbanti vadatodhippāyāmāha sāpekkhatta yeveti bhāvoti yadi attano puttamicchatīti vattumicchāyaṃ sāpekkhettepi siyā tadāyamaniṭṭhappasaṅgoti dassetumāha yadicetthaiccādi
aniṭṭhappasaṅgassa sarūpamāha attano puttīyatīti siyāti uppajjamānena īyeneva attatthassābhihitattā attasaddassāppayogoti cetampi na saṅgatanti paṭipādayamāha na ca sakkātiādi kasmādevaṃ vattuṃ na sakkāti āha pakaticcādi apūpādikāya pakatiyā samānatthasseva visesanassa vuttipade antobhāva dassanāti attho kvapanevaṃ diṭṭhantyāha taṃyatheccādi tamassa sippaṃ sīlaṃ paṇyaṃ paharaṇaṃ payojanaṃti  ṇike āpūpiko natu bhinnatthassāti byatirekaṃ dassetvā taṃ diṭṭhantena sādhetumāha devadattassiccādi kāraṇamāha sāmyantareccādi devadattassa  dhuruno kulanti sāmyantarabyavacchedāya devadattasaddasso pādānato gurukulanti vuttipadena devadattatthassānto bhāvoti attho tametthopi samānantūpadassento āha tathehāpiccādi athāttano puttamicchatītyetasmiṃ vākye padassānvākhyānato attasaddassāpphayogo kinna siyāti dassetumāha nacāpiccādi
padassāti puttīyādino padassa nacāpi appayogoti sambandho kāraṇamāha īyantassātiādi īyanto puttīyādi niyogato na pappotīti sambandho tabbācīsaddappayoganti aññavācīsaddayogaṃ sutaggahaṇanti asutattāti vuttasutaggahaṇaṃ atthappakaraṇādyupalakkhaṇantyanena atthato pakaraṇāditopi puttassatta niyatā gamyate sutasaddassa tu gahaṇamupalakkhaṇatthanti vadati
nanu ca sutte kammāti vuttattā kammasamudāyatopīyo siyā tyāsaṅkiyeva vaṃ sādhayamāha kammātiādi vattuṃ iṭṭhā ekasakhyā yassa kammasāmaññassa taṃ tathāvuttaṃ vattumiṭṭheka saṅkhyassa gahaṇamāha kammasamudāyatoti kimpanāvayavato na siyā mahantamputtamicchatīccatra puttamiccatoccāsaṅkiyāha avayavatopi sāpekkhattāyevāti na bhatīti sambandho evañcarahi idampi na sijjhatīti codento āha carahiccādi mahā cāyaṃ puttoceti mahāputtamicchatīti yadevaṃ karīyati tadāyampayogoti dassento āha bhavitabbameveccādi

upamīyate paricchijjati sādhīyatītyattho kīdisantamupamānamiccāha pasiddhasādhamyāiccādi pasiddho gavādi tassa sādhamyā samāna rūpatāya yampasiddhassa gavayādino sādhiyassa sādhanaṃ tamupamānantyattho samāno dhammosseti sadhammo gavādiyeva tassa bhāvo sādhamyaṃ sādhyate upamīyateneneti sādhanamupamānaṃ gavādi sādhute upamīyateti sādhiyo gavayādi tassa sādhanaṃ sādhiyasādhanaṃ
puttamivācaratīti  ettha āvasathamāvasaticcādo viya ādhāratthassa viññāyamānattā putte viya māṇavake madhurannapānadānādikamācaraṇaṃ karoticcevamatthasambhavena dvinnampi upamānopameyyabhāvotyavagamayitumāha putteiccādi pasiddhena sādhanabhāvenupamānabhūte putte ācaraṇampi pasiddhanti āha tampasiddhanti tadācaraṇena tena ācaraṇena puttamāṇavakavisayamācaraṇaṃ vā puttamāṇavaka saddenupacārato gahetvā visayīvasena visayabhāvavohārotipi yujjati vākyattho panetasmiṃ pakkhe puttamiva puttavisaya māṇavakamiva ācarati māṇavakavisayamācaraṇaṃ karotīti vuttiyantu yathāvuttamatthadvayaṃ yathāyogaṃ yojetvā veditabbaṃ
nanu ca yajjatropamānopameyyabhāvo vuttiyaṃ īyeneva jotitoti ivasaddo nivattate tadopamānopameyyabhāvo putta saddeva vattate taṃ kathamupameyyavacanassa māṇavakasaddassa vuttatthassa payogo yuttoccāsaṅkiyāha upamānavacanatoccādi
tabbisiṭṭhācaraṇeti tenopamānena visiṭṭhe ācaraṇe upamānopameyyabhāvassānivattattāti etthāyamadhippāyo upamāna visiṭṭhācaraṇe upamānavacanato īyassa vidhāne nopameyyavacanamantarenopamānavacanassa pavattīti upamānopameyyabhāvassānivattīti aññathāti yadyupamānopameyyabhāvassa īyeneva jotitattā tadantassupameyye vutti siyātyattho pabbatāyatīti kattutāyoti  āyo upameyyassānivattattā upameyya kattusāmaññe tippaccayo

yathānantarasutte upamāne upameyyassa māṇavakassa payogo upapanno tathātrāpi pāsāde kuṭiyanti copameyyassapayogoti atidisanto āha heṭṭhāviyeccādi upamāne upameyyassānantobhāvāti attho nanu kimatthamidamuccate yavatāyo pāsāde  ivācarati so pāsādamivācaratītipi vattuṃ sakkāti nātthabhedoññatra vacanicchābhedāti pubbenevetthāpi īyo siddho tato nātthonena vacanene ccāsaṅkiyāha yadipiccādi

ettha kattutoiti vacanā kammāti nivattate āyaggahaṇā īyo kadā pana kattuvisesovasīyaticcāhayatthyādisaddasamānādhikaraṇattetiādi pabbatāyati hatthiccevamādinā hatthyādi saddena samānādhikaraṇatte satīti attho

koyaṃ cyatthoccāsaṅkiya abhūtatabbhāve karāsabhūyoge vikārācīti  cīssa abhūtatabbhāve karādiyogesati vidhānā abhūtatabbhāvo karādivisiṭṭhoti āha abhūta tabbhāvassa karādivisiṭṭhattā karotyatthanivattiyāvassaṃ pāṇiniyā viya bhuviggahaṇaṃ kattabbamaññathā karotyatthepi siyātyāsaṅkiya nivattihetumāha tenevātiādi yeneva karotyādivisiṭṭho abhūtatabbhāvocyattho teneva hetunāti attho bhavatyatthenena kāraṇena laddhe karotyatthopyaniṭṭho labbhaticcāsaṅkiya tannivattimpaṭipādayamāha karotyattheccādi adhavalaṃ dhavalaṃ karoti dhavalīkaroticceva cīppaccaye kattabbe kammeneva karotissābhisambandhassa diṭṭhattāti attho kāraṇantaramāha iha ceccādi itisaddo hetumhi yasmā iha kattutoti vattate tatoceti attho
asatyatthassa pana bhavatyattheyevāntobhāvā na tannivatti paṭipāditā tappakaraṇeti dhātuppaccayappakaraṇe dvibbacananti paṭaiccassa dvibbacanaṃ tato dissantaññepi paccayāti  rāppaccayo rānubandhentasarādissāti  antasarādissa lopo cyantā paccayābhāvatthaṃ acītoti paccayavidhānasutte paṭisedho na kato tenāhaacītoti paṭisedhābhāvāti cīti bhusoiti
paṭhamantācī  ṇādivuttittā ekatthatāyanti  vibhattilopo iheceti cyatthe itīmasmiṃyeva na ca vuccateti sambandho

nanu ca asati sutte dutiyāggahaṇe dutiyantehiccāyaṃ viseso kuto labbhate yena saddādīhi dutiyantehīti vivaraṇaṃ katanti saccaṃ tathāpi paccayavidhimhi yuttepi pañcamiyā niddese saddādīnīti dutiyāyopādānasāmatthiyā tathā vivaraṇaṃ kataṃ
sabbatthāti tamadhīte taṃ jānāti kaṇikācādo  sabbattha kiriyāvātyavadhāraṇena yaṃ byavacchinnaṃ tamupadassento āha na kāleccādi yadīpi adhīteccādīsu vattamānakālena kattunā ekavacanena ca niddeso tathāpi tesamappadhānattā aññasmimpi bhūtādike kāle kammādo sādhane bahuvacanena ca paccayo siyā eveti bhāvo
nanu ca dhātvatthenāmasmīti  ippaccaye patteyamārabbhate assapi dhātvattheyeva vidhānaṃ tato ca saddādīhi dhātvatthe ippaccayena na bhavitabbaṃ dissate ca ippaccayapayogoccāsaṅkiya nāyamippaccayassa bādhakoti paṭipādetumāha dhūvaṃ karoticcādi nānābhinnaṃ vākyaṃ nānāvākyaṃ tassa bhāvena tena bhinnavākyabhāvenāyassa ippaccayassa ca samuccayatoti attho dhātvatthenāmasmītyekaṃ vākyaṃ saddādīni karotyaparaṃ etāni dve bhinnavākyāni dhātvatthe nāmasmā ippaccayo bhavati saddādīni karoticcasmiṃ atthe āyo bhavatīti paccekamākhyātāpekkhāya vākyaparisamattiyā bhinnatā abhinne hi kiriyāpadekavākyatā bhinnetu nānāvākyatā nānāvākye ca sati samuccayo na hi sāmaññavisesabhāvena vidhānameva bādhāhetu kiñcarahi ekavākyatāpi taṃ yathābrāhmaṇānaṃ dadhi diyyataṃ takkaṃ koṇḍaññāyeti nānāvākye tu samuccayo taṃ yathā brāhmaṇā bhojīyantu māḍharāya vatthayugalaṃ dīyatūti māḍharo brāhmaṇabhāvena bhojīyate vatthayugalañca labhate tenojukaṃ  vuttena vatthayugaladānena sāmaññavuttaṃ bhojanaṃ na bādhīyate tathehāpi ujukaṃ vihitenāyena sāmaññavihito ippaccayo na bādhīyate lakkhiyānurodhena satthakārassa vākya bhedābhedoti nānavaṭṭhitidosoti maññate timhi le ca siddhanti sambandho
yappaccayo na vihito pāṇinīādīhi viyāti adhippāyo jala dala dittiyaṃ mānoti  māno kattari loti parokkhāyaṃ ceti  caggahaṇena dala dalaitidvittaṃ loponādibyañjanassa  saramhā dveti  dassalassa ca dvibhāve daddallamānā jalamānāti aṭṭhakathāvacanatoti iminā kiriyāsamabhihāre yappaccayābhāvaṃ dasseti iminā ca sakkate viya bhusābhikkhaññepi kiriyāsamabhihāro kiriyāparivattanaṃ tañca yadā kiriyamaññena kattabbamañño karoti tena kattabbañcetaro tadā bhavatīti viññeyyaṃ sāmaññavihitā vidhayo payogamanusarantīti iminā lakkhaṇena daladittiyanti imasmā mānoti sāmaññena vihito mānappaccayo bhusatthe ābhikkhaññe ca bhavissati daddalla mānāti ettha bhusaṃ jalamānā punappuna jalamānāti ca attho veditabbo

namo karoti namosaddamuccāreti saddaṃ karoti saddamuccāretīticcevamattho  gahetabbe anissayanato anabhidhānato vā

aparinipphannoti anipphanno asiddhāvatthoti attho kārakasādhiyoti yathālābhaṃ kārakehi sādhiyo asatvabhūtoti adabbabhūto ayantu kiriyārūpo padattho pacatyādīnaṃ vikledanādipadhānakiriyārūpo ca tadavayavarūpā pubbaparībhūtauddhanāro panādikādayo tādatthiyā ca pacatyādivacanīyā tasmā yathā vuttalakkhaṇe dhātvatthe dhātuto vidhīyamāno tyādippaccayo tathābhūtameva  vadatīti bhedābhāvā abhedasaṅkhyāyekavacanenoccate na bahuvacanena tenettha ṭhīyate devadattena ṭhīyate devadattehīti bhavati na yatokutocītiādinā yato yattha na dissati tato tattha na hotīti dīpeti yato yattha vidhi sa tassa sambandhī bhavatīti nāmehi vacanīyatthatotthantarabhūto yoyaṃ dhātvattho kamādīnamatthabhūto so sakatthoti sakattheyevāyamippaccayo curādiṇiviyāti veditabbo
tassacāti ekārassa ca atha atihatthayaticcādo pādivisiṭṭhe eva dhātvatthe ippaccayassa vidhānā tadatthavihiteneva ippaccayena pādivisiṭṭho dhātvattho vutto tena kimattho ippaccayantassa pādiyogoccāsaṅkiya payojanamākhyātumāha atihatthayaticcādi na sāmatthiyanti samatthatā natthīti attho

atthamācikkhati vedamācikkhatīti viggaho sukhāpeticcādo sukhaṃ vedayaticcādinā viggaho vāpāṭhāti vikappena pāṭhato

asati sutte sakattheti kathaṃ labbhatīti āha atthānati desāti atthānatidesāti atthavisesassa kassaci sutte aniddesāti attho atthavisesassānatidesamattena sakatthoyeva ṇinā vāccoti kathaṃ viññāyateccāha sakatthassa ca sutattāti cura=theyye iccādīsu theyyādikassa sakatthassa sutattāti attho yogavibhāgatoti ṇītiyogavibhāgato rajjaṃ kāretīti ettha sāmyamaccādikaṃ sattaṅgaṃ rajjaṃ pavattetīti vā attho payojakabyāpāre ṇi

payojako codako byāpārakoti attho nanu ca vuttiyaṃ kattāraṃ payojayatīti vuttaṃ kathaṃ payujjamānassa kattuttaṃti āha payujjamānoccādi nāvassaṃ kiriyāpavattakatteneva yoggatāmattenapi  kattuttaṃ siyāti dassento āha kiriyāya yoggotiādi pāsāṇambalenuṭṭhāpeticcādīsu hi yogyatāyapi kattuttāvasāyosiyā kopanāyaṃ payojakabyapāroti āha pesaneccādi dāsādino hīnassa katthaci atthe niyojanaṃ pesanaṃ guruādino sakkārapubbaṃ byāpāraṇamajjhesanaṃ taṃ pesanajjhesanādikaṃ lakkhaṇaṃ sabhāvo yassa so tathā vutto
ādisaddena ānukūlyabhāgino byāpārassa gahaṇaṃ tathā ca bhikkhā vāsayati kārīsojjhāpesīti sijjhati bhikkhā hi pacurabyañjanavatī labbhamānā vāsānukūlaṃ tittivisesamupajanayati kārīsopi nivāte padese suṭṭhu pajjalitojjhayanavirodhi sītakatamupaddavamapanayantojjhayanānukūlasāmatthiyamādadhāti tato tesampi yuttampayojakattanti
payojakabyāpāretīdaṃ paccayavisesanaṃ vā siyā pakativisesanaṃ vā tattha yadi pakativisesanaṃ siyā tadā payojakabyāpāre vattamānā ṇīṇāpī vidhīyantīti  pati yo niyogo tadattho gami na gatyattho tassa cāyaṃ payojjoti gamayati māṇavakaṃ gāmanti gatyatthassa payojje gatibodhāhāreccādinā  vihitā dutiyā na pappoti tato pakatyatthavisesanapakkho duṭṭhoti paccayavisesanapakkhaṃ dassetumāha paccayavisesanaṃ vedaṃ na pakativisesananti
payojakamattaggahaṇeti mattasaddo sāmaññavācī yathā kaññā mattaṃ vārayatīti kattāraṃ yo payujjati yo ca karaṇādīnaṃ payojako tesaṃ sāmaññena gahaṇe satīti attho byāpāretvevāti payojakaggahaṇamantarena byāpāreicceva vacanaṃ kattabbaṃ siyāti bhāvo tanti payojakaggahaṇaṃ visiṭṭho visayo yassa payojakaggahaṇassataṃtathāvuttaṃ kopanāyaṃvisiṭṭho visayoccāha yo lokeiccādi itovāti vakkhamānassa hetuno parāmāso tanti curādīhi ṇividhānaṃ evaṃsaddo vakkhamānāpekkho taṃ  visuṃ curādīhi ṇividhānameva vakkhamānappakārena saphalaṃ siyā nāññathāti attho tameva pakāraṃ dassetiyadimināccādi

kattari vihitesupi mānantatyādīsu parabhūtesu kyo bhavatīti viññāyeyyāti bhāvakammesūti na kyassa visesananti āha mānantatyādīnamiccādi
yadi hi kattari vihitesu siyā tathā sati tesamubhinnaṃ padhānattenābhidhīyamānānamaññamaññānapekkhattā asambandho siyā na ce vambhūtānamabhidhānamatthi na hi ṭhīyateccasmā bhāvo kattā ca patīyate nāpi gamyateccasmā kammaṃ kattāca api tu bhāvakammāneva gamyante tenāha tasmāiccādi
tesamevāti mānantatyādīnameva parasamaññābhi paresaṃ kaccāyanā naṃ parokkhāicceva nāmaṃ tabbajjitesūti parokkhāsaññipaccayavajjitesu aparokkhesūti ettha parasamaññāvasena parokkhāiccanena saha samāsaṃ dassetvā idāni aññathāpi paṭipādetuṃ athavātiādimāha parokkheti indriyāvisaye kāle parokkhevihitā paccayāti iminā upacārena taddhitappaccayavasena vā parokkhāti saddanipphattimāha te panaa u iccādayo tatoti parokkhappaccayato
nanu pubbapakkhe aparokkhesūti ettha parokkhāvajjitesūti attha vacanaṃ yujjati dutiyapakkhe pana parokkhavajjitesūti tathā sati kathamettha parokkhāvajjitesūti atthavacanaṃ yujjatīti āha tepanātiādi idhāti aparokkhesūti imasmiṃ nanu ca parokkhe a uiccādisutte  parokkheti pakativisesananti paccayānaṃ parokkhe vihitatā kathanti manasi nidhāyāha parokkheiccādi bhavanaṃ bhāvo kiriyādhātvattho
sādhīyamānāvatthoti iminā siddhāvatthā nirassate pubbaparībhūto padhānakiriyāvayavabhūto kiriyārūpo attho lakkhaṇaṃ sabhāvo  yassa dhātvatthassa so tathā vutto satvabhūtoti ettha patīyatīti seso bahuvacanampi hoti pākāpāketi adhippāyo karīyatīti kammaṃ tañca yadipi nāmādikammamatthi tathāpi kriyatthāiccādhikārato mānādīnamaññatthālabbhanato ca kiriyā sambandhova gayhate susavane sūyamānaṃ
pāṇiniyehettha bhindati kusūlaṃtyādo yā bhedanādikiriyā kammani dissate sā yadā sukarattamattena sappadhānattavacanicchāyaṃ kattuttepyupalabbhati bhijjate kusulo sayameveccādinā tadāssa kattuno suttantarena kammasarikkhabhāvo vidhīyate kammanissayaṃ kāriyaṃ yathā siyāti tannissāyāha yadā kammameveccādi yadā kammameva kattubhāvena vivacchīyateti sambandho kathaṃ katvā tathā vivacchīyateccāha attasamavetāyaiccādi attasaddena kammamatra vivacchitaṃ attani samavetā ekadesībhūtā attasamavetā tassā kiriyāya kammaṭṭhakiriyāyāti vuttaṃ hoti
subhedattādineti hetumhi karaṇe vā tatiyā atthatoti kammeyeva kyoti   vuttanti adhippāyo tathāhi bhijjateti savanā kammatāvagamyateti iminā atthato kammeyevakyotipaṭipāditameva vuttameva phuṭīkaramāha bhijjate iccasmiṃ padeiccādi aññathāti yadi kammeyeva tepaccayo na siyā atoti bhijjate iccasmā upasaṃharamāha tasmāiccādi kiṃ vacanenāti pāṇinīyānamiva kiṃ suttattarenāti attho
vacanābhāvepi kammakattari padasaṅkhārakkamopadassanamukhena vutti ganthaṃ vivaritumāha vākyatoiccādi vākyato uddharitvā padesaṅkhariyamāneti bhijjate kusūlo sayameveti vākyato visuṃ katvā bhijjateti pade saṅkhariyamāne nipphādīyamāneti attho tadevāti padatthasāmaññameva tannipphādaneti tassa saṅkharimānassa padassa saṅkharaṇe sayantīmassātra attanāti attho na kevala manenetadeva vuttaṃ kammeyeva paccayoti kiñcarahi aññampatthīti dassetumāha  anena ceccādi co vattabbantarasamuccaye anenabhijjateti savanāiccādinā idañcāhāti attho kintadiccāha kamma kattunoccādi na padamudāharaṇanti kammakattuno vākyamevodāharaṇaṃ vākyeneva tassa patītiyā maññate padamevodāharaṇaṃ kasmā na siyāti āha padehiccādi dutiyamudāharaṇaṃ dassetumāha kattunissayo piccādi
asmiṃ pakkheti asmiṃ kattuttena vivacchite pakkhe tabbisayattanti kammavācīsayaṃ saddavisayattaṃ bhāvakammesūtīmassa kattariccassa ca paccayavisesanatthe sati sāmatthiyaladdhampayojanaṃ dassetumāha bhāvakammesūtiādi iminā anena ca visesisattāti sambandho kintaṃ visesitanti āha mānanta tyādīsūti kintampayojananti payojanaṃ dassetumāha tyādīnamiccādi yadi bhāvakammesu kattari ca tena tena  suttena mānādayo na siyuṃ kathantaṃ visesitesu mānādīsu paresu kyādayo siyuntīminā sāmatthiyena   bhāvakammesu kattari   ca vattamāneti anticcādippabhutikehi  suttehi yathālābhaṃ bhāvādīsu paccayā hontīti viññāyatīti bhāvo
natadatthaṃ vacanamāraddhanti bhāvakammesu kattari mānantatyādividhānatthaṃ pāṇiniyehi viya suttantaraṃ nāraddhanti attho atha bhāvakammesu kattari ca mānādividhānatthaṃ vacanaṃ nāraddhaṃ dhātuniyamanaṃ  tvassa vattabbanti tañca sāmatthiyāva  dassetumāha kiriyatthaniyamopiccādi akammakā dhātuto bhāve kattari ca sakammakā kamme kattari ceti kiriyatthaniyamo yathāvuttena sāmatthiyā labbhateti sambandho akammakānaṃ kammavirahā sakammakānañca satopi bhāvassāppadhānattā akammakā kattari bhāve ca bhavanti na kamme sakammakā kammasabbhāvā kattari kamme ca bhavanti na bhāvetīdaṃ sāmatthiyaṃ
kammamapekkhateti  pacādito kattari paṭhamapurisekavacane kate pacaticcādīsu pacādino pacanādikiriyā odanādikaṃ kammamapekkhate kattuttamapekkhateti bhavaticcādīsu bhūādīnaṃ bhavanādikiriyā kattumattamapekkhate

yadatthanti yaṃpayojanaṃ

jinantoti byañjane dīgharassāti  rasso sabbattheva yattha kattari paccayo tattha vikaraṇāpi kattariyeva yattha bhāvakammesu tattha vikaraṇāpi bhāvakammesuyeva ekāya pakatiyā kārakabhede paccayassāsambhavato tasmā sahābhidhānānaṃ mānādivikaraṇānaṃ kathannāma sahāsambhavaṃ gaccheyyunti vidhīyante

vivacchābhedenāti sakammakākammakavacanicchābhedena ubhayatthāti bhāvakammesu karīyatīti kattabbo karaṇīyo apavāda visaye ussaggo nābhinivisatīti eso ussaggadhammo tabbādīnantu kesañcussaggānampi apavādavisaye pavatti hoti bahulādhikārā yathā bhāvakammesu tabbānīyāti ussaggo vadādīhiyoti  apavādo taṃvisayepi tabbānīyā honti gantabbo gamanīyoti veditabboti

kāriyaṃ ñi byañjanassāti  ñi

annatotīminā bhoggamaññantettha aññaṃ nāma annavatā aññanti atthamāha

kammakaro  bharitabbatāyeccādinā kiriyāsaddattaṃ bhaccasaddassa dassento saññābhāvamapākaroti saññāyaṃ bharāti ca gaṇasuttanti daṭṭhabbaṃ tenāha saññāyaṃ bharātiādi
abharitabbāpiccādinā idaṃ dīpeti duvidhā saññāsaddā keci daccanta vigatāvayavatthā yathā ḍitthādayo kecidavayavatthānugatāyathā sattapaṇṇādayo tattha bhariyāsaddassa kammampavattinimittaṃ bharitabbā bhariyāti yathā satta paṇṇāni assāti sambandho pavattinimittaṃ sattapaṇṇasaddassa etañca pavattinimittaṃ saddanipphattikiriyāyamevopadisīyate kvacideva tvatthavisese satyasati vā tasmiṃ nimitte saddo vattatīti okārassāti yuvaṇṇāname oppaccayeti  kataokārassa

saddikānanti pāṇiniyakaccāyanādiveyyākaraṇānaṃ pesanaṃ sakkārapubbakaṃ vā niyojanaṃ kāmacārānuññāti kattumicchato yathiccha manujānanaṃ atisaggonāmāti attho nimittabhūtassāti bhotā kaṭo kattabboccādīsu kaṭakaraṇādino kāraṇabhūtassa
nanu ca sāmaññena vihitā e tathā ca sati vijjhatthavihi tehi eyyādīhi te bādhīyanticcāha naceccādi vidhivisesatte pīti vidhānaṃ vidhi niyojanaṃ kiriyāsu byāpāraṇā tassa vidhino pesādīnaṃ visesattepi nāvassantiādi jayādiccabyākhyānaṃ nissāya vuttaṃ vuttañhi tena kimatthaṃ pesādīsu kiccasaññino tabbaanīyaṇyatyappaccayā vidhīyante na sāmaññena bhāvakammesu vihitā evamete  pesvādīññasvatra ca bhavissantīti visesavihitena vidhyādīsu paccayena bādhīyante vāsarūpavidhinā bhavissanti evañcarahi etaṃ ñāpeti itthīadhikārato parena vāsarūpavidhi nāvassambhavatīti  asarūpavidhi  asarūpāpavādappaccayo vā vikappena bādhako hoti ussaggassāti etaṃ avassaṃ na hotīti ñāpanatthampi na vidhīyateti yojanā vāsarūponitthiyaṃti  parasuttaṃ dhātvadhikārevihito asarūpo apavādappaccayo ussaggassa bādhako bhavati itthi adhikāre vihitappaccayaṃ vajjayitvāti attho heṭṭhā vuttānusārenedaṃ viññātabbaṃ
bhotā khalu kaṭo kātabboccādi pesane tvayā kaṭo kātabboti anuññāyaṃ pattakāle paramudāharaṇaṃ ettha pana kaṭakaraṇe kālārocanamattameva viññāyati na pesādi sattyarahesveyyādīti  suttaṃ visesavihitaṃ tenāha sāmañña vidhānatoccādi sattivisiṭṭheccādinā vuttamatthaṃ vivarati sattītiādinā kathaṃ sattivisiṭṭhatā kattunoti āha taṃyogāti tāya sattiyā yogo taṃyogo avassakādhamīṇatāvisiṭṭhe tu kattari kiccānaṃ tadaññesañca bhāvāya visuṃ suttitaṃ tena vuttaṃ āvassakādhamīṇatā visiṭṭheva kattarīti sabbatthevettha uddhaṃ muhuttatotiādinā ekekamudāharaṇaṃ kamena dassitaṃ bhotā rajjaṃ kātabbanti arahe bhavatā rajjaṃ kātabbanti attho bhavaṃ arahoti pana arahakattuttappakāsanatthaṃ vuttaṃ evamuparipi sabbametaṃ bahulaggahaṇānubhāveneti viññeyyaṃ

galecopakoti alopasamāso abhimato parehi arahādīsu vihitappaccayehīti sattyarahesveyyādī  ca sīlābhikkhaññāvassakesu ṇīti  ca arahādīsu vihitappaccayehi upādānasīlo sikkhāpanasīlo muṇḍanaṃ dhammo sabhāvo yesaṃ te muṇḍanadhammā vadhuṃ katapariggahaṃ sāviṭṭhāyanā muṇḍayanti etesaṃ kuladhammo

kāpanāyamāsiṃsā nāmeccāha appattasseccādi kiriyā visesakattuvisayāti kiriyāvisesassa yo kattā so visayo  yassā sā tathā vuttā kiriyāvisesakattuvisayattameva phuṭī kattumāha assāiccādi assā jīvanakiriyāya nandana kiriyāya bhavanakiriyāya vā kattā taṃkiriyaṃ sampādento bhaveyya bhavatūti attho jīvatu nandatu bhavatūti āsiṃsāyaṃ payogena jīvaka nandaka bhavakasaddānaṃ taṃsamānatthatā dassitā
akenevāsiṃ sanatthassa gamitattāti āsiṃsanā eva attho tassa akappaccayeneva gamitattā avabodhitattā nāsiṃ sanatthassa payogoti āsiṃsanā attho yassa jīvatu nandatu bhavatviccādino saddantarassa tassa nappayogoti attho

karoti attano phalanti kāraṇaṃ

jahanti udakanti vīhīsu hāyanasaddassa pavattinimittaṃ dasseti jahāti bhāve padattheti imināpi saṃvacchare bhāveiccassatthamāha padattheti nipphattimattaṃ kiriyopādānanti keci

nanu ca vitoti pañcamīniddiṭṭhattā vito parasmā ñāiccasmāti vattabbaṃ kathaṃ vipubbāti vuttanti āha vito paroiccādi vipubbo yassaso vipubbo visaddato dhātumhi parabhūte sati visaddo pubbo nāma hotīti attho

sabbaṃ jānāti kālaṃ jānātīti viggaho

nāmajātiguṇakiriyā dabbasambandhato pañcavidhattepi kammassa kriyatthassāvadhirayamupādinnoti kriyatthasambandhā kiriyākammasseha gahaṇaṃ tañca nibbattivikatipattibhedena tividhaṃ tividhassāpyetassa visesānupānato gahaṇanti kamenudāharanto āha karakaraṇeiccādi
lokavidūtiādidassanato  kvaciggahaṇe payojanaṃ vattumāha kammatoccādi nanu ca kvaciggahaṇeneva ādiccaṃ passaticcādopi  vattuṃ sakkā kasmā bahulādhikārāti vuttanti āha teneccādi tenāti yena kvaciggahaṇaṃ kutociyevāti dassanatthaṃ kataṃ tenāti attho tenāti vā kvaciggahaṇena atha ādiccaṃ passaticcādo viya kammakarādīsupi nivattimadassetvā kvacīti kiṃ kammakaroti kasmā vuttanti āha yajjevamiccādi
tassāti bahulavacanassa mahādhikārattāti mahāvisayattā kutociyevāti kutoci dhātutoyeva atheha kasmā na hoti devadatto sayati dāttena lunāti sunakhānaṃ dadāti nagarā apeti thāliyaṃ pacati mātu saratīti sabbamevedaṃ kiriyā  bhisambandhīyatīti yadipevaṃ tathāpi kammatteneva yaṃ vattu micchitaṃ na kārakantarattena nāpi sambandhabhāvena tasseva kammasaddena gahaṇaṃ kammavacanasāmatthiyā aññathā syāditocceva vadeyya kiṃ kammāti vacanenāti

vedanti ettha atthamāha vittinti tuṭṭhinti attho

tañceti upamānassa parāmāso bhedena vivaraṇanti samānādīhīti avatvā bhedena vivaraṇaṃ tulyatāyupalabbhamānassa sadisādisaddavacanīyattā avayavatthānugamenāttanobhidheyye sadisādisaddānampavatti veditabbā

kārakaṃ sādhakaṃ nibbattakanti anatthantaraṃ karoti kiriyaṃ nibbatteti nimittabhāvenāti kārakaṃ kattādīnaṃ kiriyānimittattantu sayameva tattha kattātiādinā bhedena pakāsayissati kiriyānimittaṃ nibbattakesu kattādīsu chasupi ruḷhattā tenettha kattāvāttappadhāno karaṇādayopyappadhānā kārakabyapadeso labbhante  aññathā kārakasaddena tesaṃ gahaṇaṃ na siyāti kimidaṃ kārakantyāha sattikārakanti evaṃ carahi dabbādīnaṃ kathaṃ kārakattamiccāha tadadhikaraṇātiādi tassā sattiyā ādhārā nissayāti attho puṃ napuṃsake adhikaraṇasaddo tesu dabbā dīsu tiṭṭhatīti tatraṭṭhā satti tassā bhāvo tatraṭṭhatā tāya atha dabbādīnaṃ mukhyato kārakatte sati kimāyātantyāha yadiccādi
tesanti kattādikārakānaṃ aññamaññabyāvuttarūpattāti aññamaññato byāvuttaṃ nivattaṃ rūpaṃ karaṇādisabhāvo yesaṃ kattādi kārakānaṃ te tathā vuttā tesaṃ bhāvo tattaṃ tasmā karaṇa rūpanti karaṇaṃ rūpaṃ sabhāvo yassa adhikaraṇassa taṃ tathā vuttaṃ evañcasatiko dosoccāha tathā ceccādi kenaci sukarattena sappadhānattavacanicchāyaṃ thālī pacatīti bhavati tatrevukkaṃsavaca nicchāyaṃ thāliyā pacatīti
evañcakatvāti nipātasamudāyoyaṃ hetvattho tasmāti attho kattā nimittanti sambandho kattuṭṭhakiriyānimittassa kattuno udāharaṇaṃ hasati naccatīti tadattheti tāya kammasamavāyiniyā pacanādikiriyāya atthe adhissayanādayo pavattento kiriyāya nimittanti sambandho evamuparipi
odanaṃ pacati devadattoti kammaṭṭhakiriyāya nimittabhūtassa kattuno udāharaṇaṃ bhājanasaṅkharaṇamadhissayanaṃ ādisaddena taṇḍulavapanaindhanāpaharaṇādayo gayhanti dvidhāpattiyanti rukkhādīnaṃ dvidhā pavattiyaṃ
byāpaneti sambandhe giradhātuto appaccaye eonama vaṇṇeti  sutte avaṇṇeti yogavibhāgato gakāre ikārassa attaṃ hotīti dassetumāha avaṇṇeti yogavibhāgā attaṃ issāti aññathāpi paṭipādetumāha essa vātiādi essāti lahussupanthassāti  kataessa sakalenāti eonama vaṇṇeti sakalena suttena purīti nipāto
īsakkaroti  bindulopo dvittaṃ sāmaññena vidhānatoti paresaṃ visesavidhānasabbhāvamāha gaṇikālayaṃ gaṇikānaṃ gehaṃ nepathyamākappo dattoladdhoti paccayassa kammasādhanattaṃ dīpetuṃvuttaṃ vināliṅgavacanehi pāṭipadikatthaṃ niddisituṃ na sakkāti bhāveti sabbaliṅgasaṅkhyāsambandhayoggapāṭipadikatthasāmaññe paccayanimittattena gahitepi sāmaññe caritatthattā liṅgavacanaṃ nappadhānanti iṭṭhiāvudhantī itthi napuṃsakebhāve pākāti bahuvacanepi bhāve bhavati eva

sapādīhi apādīhicāti pādisahitehi pādirahitehi ca dādhāhi

sāpānadoṇiyanti sārameyānaṃ bhuñjanakaambaṇe ṭhitasupāna vamathuviyāti pavattasunakhacchaddanaṃ viya

yathādassananti ācikkhatīti yojanā tena kutoci dhātutoti gaṇhantīti gaha=upādāneccassa salākāsaddassa salākanti sabhāsaiccassa antabyañjanalope sabhāpakatito itthi yamatvāti  āppaccayo pabhātīti ā=dittiyamiccassa

calanādīnaṃ sīlādīsu nipphādanatthaṃ visuṃ suttitaṃ parehi idha pana bahulaṃ vacanenevāti dassetumāha calanādīsūtiādi

klikayakiccatra kakārabahuttā kakārāti bahuvacanaṃ titikkhā iccādo titikkhanamiccādinā viggaho itthiyamatvā  apari paṭhitoti dhātupāṭhe aparipaṭhito pāṇivisesoti sattaviseso iminā ca yathākathañci nipphatti ruḷhiyā atthanicchayoti dasseti
āsiṃ  sāyaṃ gammamānāyaṃ saññāvisaye dhātūhi tippaccayo kiccappaccayo ca yathā siyāti tikiccāsiṭṭheti  suttitaṃ kaccāyanena tamiha sāmaññena vidhānāva siddhanti nirūpayitumāha kaccāyanena paneccādi tabba anīyaṇya teyya riccappaccayānaṃ te kiccāti  kiccasaññaṃ vidhāya sesānaṃ aññekitīti  kitsaññā katā kaccāyanena tenāha kita saññoti
tabbādippaccayo ca vihitoti sakiyavohārenāha sakiya satthe avuttadosaṃ  pariharitvā vakkhamānanayena yutyabhāvā tathā vidhāne ayuttataṃ dassento nacāsiṃ sāyamiccādimāha guhanaṃ rujanaṃ modananti viggaho sayanaṃ vā seyyā vajadhātuno vassa bakārena bhavitabbaṃ so kathaṃ yakāre parabhūte asatīti āha cavaggabayañātiyogavibhāgā vassa boti

ririyappaccaye ādirakārassa anubandhattā āha antasarādi lopoti

atha sarūpeccetāvati vutte kiriyatthassa sarūpeti kathaṃ viññāyaticcāha kiriyatthāticcādi nanu ca loyaṃ kattari vidhīya mānokathamettha siyātyāha akattaripiccādi abhimato kaccāyanassa paṭipādayitumāha tatthātiādi karaṇaṃ uccāraṇaṃ assa karoti samāsavākyaṃ na hi eva dīhi kāro vihitoti akkhare heva kārassa vihitattā akkharasamudāyato na pappotīti bhāvo atha ceti matappadāne evādisaddavācakā evakārādayo sādhavoti atha matanti attho
tatthāti tathā abhimate tasmiṃ niyamahetuno abhāvāti akkhareheva kārappaccayo vidheyyo na pana evādīhiccassa niyamassa yo hetu tassa hetuno abhāvā

kimidasīlamiccāha  sīlampakatisabhāvoti tañca sīlamanumānena viññāyaticcāha tañceccādi kiriyāvisayarucivisesānumitanti uṇhabhojanasaṅkhātā kiriyā visayo yassa so  visayo ruciviseso tena anumitanti attho kimidamābhikkhaññanti āha ābhikkhaññamiccādi punappunabhāvo ponopuññaṃ āse vā tapparatāti tamevābhikkhaññaṃ pariyāyehi phuṭīkaroti
yajjevanti yadi ābhikkhaññaṃ tappato vuccate tassīlyamidaṃ hotīti iminā sīlābhikkhaññādisutte sīlasaddenevābhikkhaññassa gahitattaṃ dīpeti aññathāpi sīlato aññamevābhikkhaññanti dassetumāha yasmiṃ desetiādi
gammamāneti patīyamāne patīti ca atthappakaraṇasaddantarādīhi abhimatoti pāṇiniyehi abhimato āvassakaggahaṇāyeva siddhoti vuttaṃ kathametthāvassambhāvo patīyati ccāha tañcātiādi
yogavibhāgāti ṇīti yoga vibhāgā sādhuṃ karoti brahmaṃ vadati asaddhaṃ bhuñjati paṇḍitamattānaṃ maññatīti viggaho sādhunti kiriyāvisesanaṃ assaddhabhojīti vate vatañca bhojane atthitāyaṃ saddhaassaddhabhojanavisayāyaṃ pavattiyaṃ yadi bhuñjati assaddhameva bhuñjati na saddhanti satthe vuttaniyamo assaddhaṃ bhuñjati evāti nottarapadāvadhāraṇaṃ evañhi viññāyamāne yadevāssaddhaṃ na bhuñjati tadeva vatalopo siyāti  aññathāpi paṭipādayitumāha ghaṇantādīhiccādi

sayameva attanāeva kammakattarīti ubhayatthāpi kammakattari paccayo bahulādhikārāti adhippāyo ettha pana ekopi padattho kammañca  hoti kattāca kārakasattibhedato yathā pīyamānaṃ madhu madayatīti ekassāpi sattibhedā kammattaṃ kattuttaṃ tathā trāpīti viññeyyaṃ yo paraṃ bhañjati tatthapi siyā sāmaññavidhānatoti āha nipātanassiccādi dosandhakāraṃ bhindatīti dosandhakārabhiduro

bhūtasaddenetthādhippetatthamupadassetumāha bhūtamatītamiccādi aññathāti yadyatikkantavacano na siyāti attho
nanucātretaretaranissayadoso pasajjate satī hi bhūtādhikāretto vidhīyate sati ca tte bhūtasaddassa nipphattīti phuṭo yevitaretaranissayadosoti nesadoso saṅketāti byatto saddatthasambandho cirakālappavatto nāssa kiñci asādhuttaṃ atikkante cāssa vutti saddasattisabhāvato veditabbā ktavantā dayopi carahi saddasattisabhāvato bhūteeva bhavissantīti na vattabbaṃ bhūtasaddoyamatikkantatthe pasiddho ktavantādayotvappasiddhā ato tena pasiddhatthenāppasiddhānamanvākhyānaṃ karīyatīti bhūteti cāyaṃ pakativisesanaṃ vā siyā bhūtatthe vattamānāti paccayattha visesanaṃ vābhūte kattarīti tatra kassidaṃ visesananti āhabhūteti pakativisesananti kutoccāha sambandhassa cetyādi atha paccayatthavisesane ko dosoccāha paccayatthavisesane hiccādi paccayatthassa kattuno anabhikkantattā ayanti payogo nopapajjateti bhāvo abhidheyyeti iminā payojanādiṃ byavacchindati

kamme guṇībhūtattāti kamme sati bhāvassāppadhānattā guṇamukhyesu mukhyeyeva kāriyasampaccayoti mukhye kammeyeva paccayo na tu bhāve tassetthāppadhānattā

nanucārambheti  vuttaṃ kiriyārambheti kathanti āha soceccādi so ca ārambho kiriyāyeva ārambhokiriyārambho tasmiṃ kiriyārambheti sāmaññena vuttattā kiriyatthavisesanaṃ vā etaṃsiyā paccayatthavisesanaṃ vā ubhayathāpi na dosoti dassetumāha kiriyatthavisesanaṃ cetantiādi paccayatthavisesanapakkhepi sāmatthiyā ārambhe kiriyatthassāpi pavattī hotīti dassetumāha kiriyatthassāpiccādi sāmatthiyaṃ dasseti sāmatthiyampanātiādinā anantarasuttena yo vihito kto sopi sāmaññena vacanato bhāvakammesu ārambhepi hotīti yojanā sāmaññena vacanatoti kto bhāvakammesūti  sāmaññena vacanato bhāvakammesuceti evaṃ na vuttanti yathāpattañceti vadatā vuttikārenevaṃ na vuttanti attho
kasmā evaṃ na vuttanti āha pubbasmiṃ viyāti ādi aniyamuppatti saññāya sati ñāpananti tannisedhetumāha punabbacanatotiādi māsaṅkīti kammani tenevuppattīti paṭhamā evaṃ maññate bhāvakamma gahaṇaṃ cākārenānukaḍḍhiya bhāvakammesu cātyanena ktevidhīya māne idamāsaṅkīyate pubbeneva sāmaññena siddhe punabbacanā  kiriyatthāniyamena ttassuppattīti yathāpattañceti hyuccamāne cakārena yathāpattampi kāriyamanuññāyateti pubbeneva vacanena bhāvakammesvārambhepi yathāpatto kto bhavatīti viññāyateti evañcarahi bhāvakammesvārambhepi pubbeneva siddhattā kattariārambheicceva vucceyya kiṃ cakārene ccāsaṅkiyāha padānamavadhāraṇa phalattāccādi
nanucādibhūto kiriyākkhaṇo ārambho nāma bahūhi kiriyākkhaṇehi kaṭe parisamatteyeva bhūto kālo ca bhavatīti kiriyāphalassāparinipphannattā vattamānova kāloti tatrakto na pappoticcāsaṅkiyāha kiriyāphalassiccādi kaṭekadesassāpi kaṭattā  tassa ca nibbattattā bhūtavacanicchāti bhāvo nanucādisūte kiriyākkhaṇakāle kaṭo nābhinibbatto kaṭakāraṇabhūtā bīraṇāva hi tadā santi na ca tadavatthā te eva kaṭoti kathaṃ pakato kaṭoti bhūtakālena pakatasaddena kaṭasaddasamānādhikaraṇattamiccāha ādibhūteneccādi tattha tasmiṃ visese pakattuṃ ārabhi pakattuṃ ārabhīyittha pasottuṃ ārabhi pasottuṃ ārabhananti atthe tto

anārambhatthaṃvacananti ārambhe pubbeneva siddhattā apādinopisilisassa sakammakattā yebhuyyenāti vuttaṃ sakammakatthanti vatvā sakammattamesaṃ pādiyoge sati hotīti dassetumāha pādisahitāccādi khaṭopikā mañco

avivacchitakammo cehākammakoti kathayamāha avijjamāneccādi yātavanto yātā yānaṃ yātaṃ ayoyitthāti yā to kto na vidhātabbo pāṇiniyehi viya kāraṇasāmaggiyaṃ bhūtāyanti sassādihetubhūtasamiddhiyaṃ bhūtāyaṃ sā ca bhūtā yevātīminā kāraṇasāmaggiyā atītakālikattamāha

ādhāreceti anuvuttiyā ettha cakārato yathāpattañceti sambandhā vuttanti seso evaṃ na kutoci apakassanaṃ siyāti evamādhārādike anuvattamāne sati kutoci ādhārādito apakassanaṃ visuṃ karaṇaṃ na siyāti attho tathā sati heṭṭhā suttenekayogameva kareyyāti adhippāyo bhāvakammesūti sambajjhateti yojanā
bahulassa bhāvo kammaṃvāti bahvatthādānamevātra bahulasaddassa pavattinimittaṃ bhāvo kammaṃceti tattha paccayo kecīti pāṇiniye yeva sandhāyāha tassāpi bhūteyeva pavattimupadisati sopiccādi
nā  bhijjamānanti paccamānaṃ pararūpena passinnoti yojanā keciti teyeva matibuddhipūjatthehi ceti  tesaṃ sutte casaddākaḍḍhite dasseti yathātiādinā akkocchi tanti kamme viggahamāha tanti kammapadaṃ evamuparipi curādiṇilope nimittābhāve nemittikassāpyabhāvotyākāranivatti kasirayaṃ gatyādyane kattho kaṭṭhaṃtyatra kimatthoti āha ettha hiṃsatthoti
hetunoti dukkhaphalassa hetuno agyādino kaṭṭhasaddassa phalahetubhūte agyādike vattamāne evaṃ hotu phalevattamāne kathanti āha yadāpanātiādi kodhātiko idha

nanu ca bhāveiti bhavatināyaṃ ghaṇantena niddeso karīyatīti bhavativisayova paccayatthaniddeso kato bhavati tato ca bhavatino yo bhāvo tasmiṃyeva vācce paccayo siyā so ca bhavatito yevuppajjamānena paccayena sakkābhidhātuṃ tato tasmāva paccayena bhavitabbaṃ tasmā kathaṃ pacituṃ pāko cāgo rāgotipacādīhibhavati ccāha bhavanaṃbhāvo kiriyādhātvatthoti
kiriyāsāmaññañhi sabbadhātvatthānugataṃ bhavatissattho tena kiriyāsāmaññavācinātthaniddeso karīyamāno sabbadhātuvisaye kato bhavati tasmā pacādīhipi bhavatītyadhippāyo
nanu cātra tumādayo bhāve bhavantīti vutte na viññāyate kiṃvisesite bhāve tumādayo bhavanticcāha yatoccādi tassāti dhātuno yo vattabbo bhāvoti yo vācco bhāvo kutoccāha sambandhāti tumādīnaṃ yā pakati tāya vācceneva bhāvena saha sambandhāti attho ṭhātabbanti bhāve tabbo atha kriyāyaṃtyanena tabbādyabhihitassa dabbarūpāpannassa bhāvassa kathaṃ gahaṇaṃtyāha yadipiccādi sakanissayakiriyābyapadesoti dabba rūpassa attano nissayabhūtāya kiriyāya byapadeso daṭṭhuṃ cakkhuccādo bhavanakiriyāya patīyamānattā tumādayo bhavanteva
nanu  ca tumādīnaṃ bhāve vihitattā kiriyāyeva padhānattanti kamma kārakaṃ nappatīyateti kathaṃ kaṭaṃ kātuṃ gacchatīti siyāccā saṅkiya paṭipādetumāha yadipiccādi dhātvatthakato kiriyāsaṅkhātena dhātvatthena kato atthīti iminā yattha supyate deva datteneccādo natthi tattha na kammampatīyateti dasseti
icchatthesu samānakattukesu tavetuṃ vāti  kaccānena atadatthāyampikiriyāyaṃ tumādayo yathāsiyunti visuṃ suttitaṃ tenāha icchatthesmiccādi yathā bhottuṃ pacatītyādo bhojanakiriyā payojanā pacanakiriyā hoti nevamettha tappa yojanā icchā pacanakiriyāyaviyatappayojanattābhāvatoti ayamassādhippāyo puneccādinā vuttāniṭṭhapātassāsaṅkaṃ viracayamāha atadatthāyampiccādi
icchatthassa dhātuno payogāti iminā icchanto karotīti ettha icchantoti icchatthassa dhātuno payogatthameva na icchāya payojanaṃ karaṇanti dīpeti devadattaṃ bhuñjamānamicchatītettha bhottunti na hoti samānakattukesūti vacanato bhojanassa devadatto kattā icchatissa aññoyevātipi suttassa visuṃ payojanaṃ na vattabbanti dassento āha devadattamiccādi
icchatissātidevadattaṃ bhuñjamānamicchatīti ettha icchatīti vuttaisissa sādhanaṃ devadattaṃ bhuñjamānanti vuttakammasaṅkhātaṃ attho payojanaṃ yassa so sādhanatthoicchati tassa bhāvo tattaṃ tasmā kammamevicchāya payojanabhāve ṭhitanti bhāvo niratthakanti etadatthameva samānakattukaggahaṇaṃ kataṃ tañca yathāvuttena pasaṅgābhāvā niratthakanti adhippāyo
sakādyatthesu dhātū sūpapadesu dhātu mattā tumādayo suttantarena vihitā pāṇiniyehi tenāha sakādidhātuppayogetiādi siddhāti tumādayo siddhā bhujikiriyatthāti bhujikiriyā attho yassā sattiyā sā bhujikiriyatthā patīyate patīya mānatte  kāraṇamāha asatopi hiccādi parehettha akiriyatthopapadattho punārabbhoti vaṇṇitaṃ tadetaṃ vighaṭayitumāha teneccādi paresamayamadhippāyo sakkoti bhottuṃtyādo kosalyaṃ gamyate gilāyati bhottuṃti tadasatti ghaṭate bhottuṃtyādo yogyatā ārabhate bhottuṃtyādobhujisse vādyavatthākiriyantaraṃ labhate bhottuṃti appaccakkhānaṃ atthi bhottuntiādīsu sambhavamattaṃ vaṭṭati bhottuṃtyādo dosā bhāvo gamyate sakkoticcādino upapadassa bhojanādikiriyatthatā na gamyate tasmā akiriyatthesupi sakādīsūpapadesu tumādayo bhavantīti
patīyamānesvapyetesvatthantaresu tādatthiyamatthiyevāti pubbena vihitassa tumādinotra na bādheti dassetumāha yadipiccādi tādatthiyamatthiyevāti bhojanakiriyatthatā sakkotiādīnaṃ atthi yevāti attho siddhāyeva tuṃtāyeccādinā alamatthavisiṭṭhesu pariyattivacanesūpapadesu dhātuto tumādayo vihitā parehi tatthāha alamatthavisiṭṭheiccādi pahusaddampi antogadhaṃ katvā samatthādīti vuttaṃ bhavatissa sambhavo pubbekakattukānanti  ettha byākhyāyissate abhimatāti kaccāyanena arahasakkādīsu ceti  casaddena abhimatā imassāti kālo bhottuṃtiādino yathā bhottumanotiādinā paresampi ayameva nipphattikkamoti dīpeti abyabhicāratoti avinābhāvato bhavati bhojanaṃ bhāvoti bhojanaṃ bhuñjanaṃ bhāvo bhavatīti attho natugamissakiriyātadatthāti gamanakiriyā bhojanatthā na hotīti attho atthasaddohyayaṃ payojanavacano yañca yamuddissa pavattati taṃ tassa payojanaṃ bhavati nacāyaṃ bhojanamuddissa gamissati kiñcarahi kāriyantaraṃ kevalaṃ tena nimittena sambhāvīyate yadā tu bhojanatthamevārabbhate gamanakiriyā tadā bhavatyevagamissati bhottunti
tuṃvisaye ṇakopi vihito pāṇiniyehi tatrāha kārako vajaticcādi parihāramāha pubbeccādinā kattariltuccādinā yoyaṃ  ṇako tīsupi kālesu sāmaññena vihito kriyatthā yaṃ kriyāyaṃ upapade kattunobhidhānaṃ siddhaṃ na cāssa visesavihitena tuṃpaccayena bādhā bhinnattā tuṃpaccayassa hi bhāve vidhānaṃ ṇakassa tu kattarīti pubbaṇakeneva siddhepi ltvādinivattiyā so vidheyyova no ce ltvādayopi siyunti codakappasaṅgamāsaṅkiyāha nacevamiccādi avagamābhāvameva phuṭayitumāha nahiṃccādi hi yasmātyatthe yo eso vajati so kattā yo eso vajati so vikkhipotyayamatthotra gamyate na pana tehi tādatthiyaṃ gamyateti attho codako ltvādīhi sāmyamāpādayituṃ sāmarisaṃ vuttavidhinevāppattiṃ ṇakassāpyāha ṇakopiccādi agatthaṃ  yadipi ṇakena tādatthiyaṃ na gamyate pakaraṇato gamyateti ṇako bhavissatītyāsaṅkiya codako āha atheccādi pubbeccādinā vuttoyaṃ ṇako na vidheyyoccassa na parihāro sottarattā yathāvuttena kintutasmā neviccādinā iminā vuccamānovaparihārotiviññātabbaṃ tadevaṃltvādīnampipattitoṇakaltvādīhi tādatthiyānavagame vinicchite tādatthiyavisesena tesaṃ sambhavoti anatthakaṃ ṇakassa kiriyatthopapadassavidhānaṃ ltvādipaṭisedhanatthanti vākyakāravacananti satthakāro nigamayamāha tasmāccādi bhavatu pakaraṇatova  tādatthiyāvagamo tathāpiṇako paro vidheyyotyadhippāyenāha athāpiccādi gatattaṃ bhavissati kāle kriyatthāyaṃ kriyāyamupapade bhāve ca ṇappaccayādayo vihitā tatrāha pākāya vajaticcādi avihitesupi tādatthiyā siddhameveti adhippāyo

sotunādīsu savanaṃ kātunaiccādinā viggaho suteneti savananti viggaho

veti nātisambajjhate vidhino niccattā ekasaddassānekatthattā viseseti  sakhyāvacanoyamekasaddoti kutoccāhasaddānamiccādi ekasaddassa saṅkhyāvacanatte yottho sampajjate tamāha ekasaṅkhyāvacchinnoti tadatthāti kriyatthassatthā yadipi pubbaṃ byāpāranti samudāye ekadesabhūto byāpāro niddhāriyamānoti vuttaṃ tathāpi pubbasaddena byāpāravācako kriyattho vuccate upacārā teneva tesu yo pubbo tadatthato kriyatthāti vuttiyaṃvuttaṃ nanu ca satti kārakaṃ aññā ca pubbakālakiriyāya satti aññā uttara kālakiriyāya tasmā kuto ekakattukattamiccāsaṅkiya paṭipādento āha yadipiccādi sattimato dabbassāti devadattādino sattimato dabbassa tadajjhāropāti ekattassa ajjhāropā eka kattukānaṃ byāpārānaṃ kamābhidhānāya tunādayo vidhīyamānā bhāveyevuppannā sakkonti kamamabhidhātunti bhāvetyatrābhisambajjhate
ekakattukānanti bahuvacanattā bhutvā pitvā vajatītipi bhavati bhuttasmintettha anekakattukattā bhuñjitvāpi bhavati pāṇini yānamiva visuṃ vacanamantarena tunādividhippaṭipādayamāha mukhaṃ byādāya supaticcādi byādāyāti dādhātussa viāpubbassa tvāppaccaye pyo vā tvāssa samāseti  tvāssa pyādese rūpaṃ mukhavivaraṇaṃ katvātyattho byavadhāyakakālassāti byādāna supanānamantareyo kālo tassa bhedānupalakkhaṇanti bhedassādassanaṃ bhedassīnaṃ kesañcivijjamānattākehīcīti vuttaṃ sahabhāvepīti byādānasupanānaṃ sahabhāvepi vaḍḍhitako bhattarāsi
abhimatā pāṇiniyānaṃ parāya nadiyā pabbatovaro visesī yateti appatvā nadimpabbatoti vutte nadiyā orabhāge pabbatoti attho bhavati tato ca pārebhūtanadīvisiṭṭho pabbato patīyate avarena pabbatena parā nadī visesīyateti atikkamma pabbataṃ nadīti vutte pāre nadiyā ore pabbatoti attho patīyate tato ca orabhāge pabbatavisiṭṭhā nadī viññāyate bhavatino sabbattha sambhave sati ekakattukatā pubbakālatā yathā gamya te  tathā dasseti paṭhamaṃ na pappoticcādi nigamayati tadevamiccādinā
bhutvā bhutvā gacchatīti pareññathā nipphattimākaṅkhanti pāṇiniyādayo tatrāha ekakattukānamiccādi ābhikkhaññāvagame kāraṇaṃ pucchati yajjevamiccādi vuttameva phuṭayati yehiccādinā yehīti veyyākaraṇehi jivaggāhaṃ agāhayiccādo pareññathā paṭipannātadāha kammamiccādi sakaṅgeti pāṇipādādikettaniyevayave ṇaṃ paccayo abhimatoti sambandho kiṃ ṇampaccayenāti idaṃ vuttaṃ hotīti sambandho aññathā siddhippakāramāha jīvassiccādi kiṃ visiṭṭhanti pucchitvā jīvaggāhena visiṭṭhanti dassetuṃ jīvaggāhanti āha jīvaggāhasaṅkhātaṃ gahaṇamakāsīti attho
ākhyātanti agāhayīti ākhyātaṃ kattabbarūpanti imānā gahaṇa kiriyāya kammattaṃ bodheti tabbisesanampīti kattabbarūpāya gahaṇa kiriyāya visesanampi tathābhūtamevāti kattabbarūpameva tathā ceti kiriyāvisesane dutiyāya ṇamante jāte sati ṇamanta rūpanti ṇamantassa rūpaṃ yassāti viggaho ṇaṃpaccayeniha kiñcineti sambandho iheti imasmiṃ byākaraṇe kiñci payojanaṃ pacāditotiādisaddena tehi avihitaṇampaccayā gahitā

yo sādhayitumāraddho naca niṭṭhamupagatoti yo kaṭādisādhayituṃ nibbattayituṃ āraddho niṭṭhaṃ parisamattiṃ na copagato nappatto pavattonuparatovāti yo pabbatādi niccappavatoavirato teneva niṭṭhaṃ nopagatosovattamānoti vuccateti yojanā tabbi sayakiriyādvārenāti yathāvuttakaṭādivisaya kiriyāmukhena idaṃ vuttaṃ hoti yathāvuttakaṭādīnaṃ vattamānattā tabbisayā kiriyāpi vattamānā evāti taṃdvārena kriyatthavisesananti
bhuñjati devadattoti ettha yajjapi bhuñjamāno hasati khajjati  pāniyaṃ pivati tathāpi yuttā vattamānatā kattumicchitassārambho na  parisamattoti vuttaṃ sādhayitumāraddho na ca niṭṭhamupagatoti tiṭṭhanti pabbatātiādīsu niccesu pabbatādīsu bhūtānāgatānamasambhavā tannisedhino vattamānassāpyasambhavā yadīpi kālavibhāgo na viññāyate tathāpi āraddhassa ṭhānassāparisamattiyā vattamānā evāti vuttaṃ pavattonuparato vāti kattuvisesane sati ko dosoccāha kattu visesaneccādi ihāpi siyā kattuno vattamānattā vattamānatta mevāssa pakāsetumayanti vuttaṃ apaṭhamā samānādhikaraṇetyādīhi  anekehi suttehintappaccayo pāṇiniyehi vihito
idha pana sāmaññena vihitattā āha sāmaññenātiādi santo asabhuvintappaccayo kattari lo  ntamānānti yiyuṃsvādilopoti  akārassa lopo tapanto tapasantāpe jappanto jappa=vacane paṭhanto paṭha=uccāraṇe pacanto paca=pākedhārayanto dhara=dhāraṇe payojakabyāpāre ṇi dharituṃ payuñjamāno dhārayanto dissanto disa dusa=appitiyaṃ divādīhi yaka  yajanto yajadevapūjāyaṃ arahanto arahapūjāyaṃ yathācātiādinā apaṭhamāsamānādhikaraṇādīsu saṃvijjamāno virocamānaṃ jappamānoccādīsu māno nto viya daṭṭhabboti vadati

kālakato avatthāviseso vayo mānovāti imināntappaccayābhāvamāha yujjhamānāyudha=sampahāre divādīhi yaka  tavaggavaraṇānamiccādinā  dhassa jhovaggalasehi teti  yassa ca catutthadutiyesvesantiādinā  jhassa jo naccamānā nacca=naccane

savisayeti kattari bhāve kammeca

ṇvādayoti  ṇvādayoccanena suttena katipayadhātvādipariggahenāti dhātavo pakatibhūtā ādī yeyaṃ kālādīnaṃ te dhā tvādayo tesaṃ pariggahenāti attho kālo vattamānādi kārakaṃ kattādi pakaṃsena niyamena paccayo karīyate etasmāti pakati kākriyaṃ āyukādi
kāriyavisesanti ādesādikāriyavisesaṃ kāru sippijāti viseso tacchakādayo  kāratantavāyarajakanahāpitā pañca kāravo cārudāruti vattamāne kālaniyamenāññatrāpi bhavissati evaṃ kāruādīsupi

khachasānanti vutte tadantaggahaṇaṃ kathamiccāha paccayaggahaṇeccādi byākhyātatthaṃ nanu sutte ekassaroti pulliṅgena niddeso ādīti ca tabbisesanaṃ evaṃ sati napuṃsakena vivaraṇaṃ kathaṃ yujjatīti āha saddeccādi atha jāgareccādo puthagavayavekassarassa jāgarasaddassa ca paccekaṃ kasmā na dvibhāvoccāha teneveccādi
tenevātiādīti ekassaroccassa visesanattahetunāva avayavekassarassāti visesanasamāso avayavo ca so ekassaro ceti athādīhi ekassaravisesanattepyavayavekassarassa kasmā na dvibhāvoccāha ekassevādittāti
itarassāti paṭhamekassaratoñāssāvayavekassasarassa dosaduṭṭhattā nettha visesanasamāsoti vattumāha ekassaroticcādi tathā sati ko dosoti āha eko ceccādi sarodīti ca vutte īhaghaṭaneccādīnameva siyā
nanu ca pacatimhi yenevākārena pacasaddo ekassaro teneva tadavayavāpi acsaddo pasaddo ca ekassaro tatovāvayavānampi paccekaṃ dvibbacanaṃ pappoti dvibbacanakāriyino ādissa ekassarassa sāmaññena niddesā evañca samudāyassa tadavayavānañcekassarānaṃ visuṃ dvibbacane  kate aniṭṭhampappotītīdamapākattumāha sakiṃsatthappavattiyā sāvayavassa samudāyassa gahaṇanti sakiṃ satthappavattiyā ekavāraṃ dvibbacanasuttassa pavattiyā dvibbacanakaraṇenāti vuttaṃ hoti
sāvayavassāti yathāvuttāvayavehi saha vattamānassa na vinā tehi evaṃ maññate yassa dvibbacane karīyamāne sabbesamavayavānaṃ gahaṇaṃ bhavati tasseva samudāyassa dvibbacanaṃ yuttaṃ nāvayavānaṃ tesañhi dvibbacane ekāya dvibbacanassuppattiyā na sabbesaṃ gahaṇaṃ kataṃ hoti nāvayavantassa samudāyassa ca katanti puna tesaṃ dvibbacanāya satthappavattiyā bhavitabbanti upapattantaramāha athaveccādi iha ṭhāne dvibbacanaṃ dvippayogo dvibbacananti dve pakkhā tatra ṭhāne dvibbacanapakkhe dosadassanato dvippayogo dvibbacanantyayameva pakkhobbhupagatoti dassento paṭhamantāva ṭhāne dvibbacanapakkhe bhāvinaṃ dosamāha paṭhamassekassarassiccādi dvisaddo saṅkhyeyye vattate
saṅkhyeyyañcettha saddarūpamuccāraṇaṃ vā tattha uccāraṇe saṅkhyeyye ṭhāne dvibbacanaṃ na sambhavati uccāraṇassa saddā dhammattā saddarūpe saṅkhyeyye ṭhāne dvibbacanaṃ tattha  doso tathā cāha rūpadvaye vidhīyamāneti tathā sati nivuttidhamme ṭhānī bhavatīti ṭhānino nivuttiyā bhavitabbaṃ nivuttiyā ca dhātuttā nivutti tenāha pakatippaccayavibhāgābhāvatoti tena ppaccaye pare pakatiyā vidhīyamānaṃ kāriyaṃ na siyā tena vuttaṃ assa ittaṃ na siyāti pipāsati pā=pāne icchāyaṃ pātuntitumantā tuṃsmāccādinā  so pāsa pāsa iti dvitte pubbatoññassa lopo rasso pubbassa  kha cha sesvassi dvippayoge tu dvibbacane nāyaṃ doso samāvisatīti āha āvuttiyaṃ ticcādi dvidhā bhūtassā tidhinā dhātusseva dvidhābhūtattaṃ dīpeti

yogavibhāgā a ñaādīsu gamyate yadi hyatrāpi chaṭṭhī abhimatā siyā tadā kha cha sa parokkhānamekassarodidveti ekameva yogaṃ  kareyya parokkhe vihitā añaādayo dhātutova nāññatoti parokkhāvacanasannidhānā casaddena dhātuvihitappaccayāva gayhantīti āha aññasmimpi dhātuvihitappaccayeti yadi pana bhusattho ābhikkhaññattho vā vattumiṭṭho siyā tadā bhūsatthādīsu ca daddallaticcādikaṃ hotīti veditabbaṃ caṅkamati momūhacittānīti bhusatthassa yujjamānattā tyādayo bhusatthe bhavanti bahulādhikārāti vattuṃ sakkāti

paṭhamo dutiyoti ca dve ekassarā tattha khachasānamekassarodi dve  parokkhāyaṃ ceti  paṭhamassekassa rassa dvibbacanaṃ ādismā sarāti tu dutiyassa tasmā kathamaññassuccamāneaññassabādhakaṃsiyā tasmā katepidutiya dvibbacanepaṭhamadvibbacanaṃ sambhavatvevātinapaṭhamadvibbacanāpavādoyaṃ yogoccāsaṅkiyāha paṭhameccādi kriyatthādhikārā kriyatthānanti chaṭṭhiyā dutiyenekassa renaca sambandhā paṭhamadvibbacanassavidhāya kamaññavākyamaññaṃ dutiyassāti na vākyabhedoti āha ekeccādi assāti ādismā sarāti assa yogassa pubbayogeti pubbehi dvihi suttehi ādismā sarāti saramadvittenupādāya sāmaññena saddarūpassa dvibbacanavidhānato pubbe viya byañjanayuttasseva vidhānaṃ tatheviṭṭhatthattāti paṭhamadvibbacana sambandhino byañjanassa dvibbacanabādhātyavagantabbaṃ

paṭinimittanti nimittaṃ nimittaṃ pati paṭinimittaṃ nimitte satīti attho

paṭhamekassarassa paṭhamadvibbacanaṃ visayo dutiyekassarassa dutiyadvibbacanaṃ tenāha yathā visayanti paṭhama dutiya tatiya dvibbacananti ettha puiti paṭhamaṃ saddarūpaṃ ttiiti dutiyaṃ yisiti tatiyaṃ

khappaccayādi karīyatīti seso

catthaparattāti  catthasamāsā parabhūtattā tena paccekāti sambandhena samānādhikaraṇattena visesananti sambandho ācariyena yovibhattilopeneva niddiṭṭhattā āha luttayovibhattiko vā niddesoti

dhūpāyatīti dhūpitā paccayassāti tippaccayassa kānubandhakaraṇamanatthakaṃ siyāti ghakvikaraṇassa paccayattābhāve  nibandhanassa kāriyassābhāvā na te kānubandhanāgamesūti  paṭisedhā bhāvoti kakārānubandhamanatthakaṃ siyā

pucchīyitthāti viggayha tto tassa pucchāditoti  ṭho sesaṃ vuttanayameva e onampaṭisedhamukhenāti eonampaṭisedhassa pakatattā vuttaṃ cinitabbantiādīsu cīyittha cīyati vātiādinā viggaho cinituntiādīsu cinanā yāti nanu ca mo na paccayoti kathampaccaye lahussupantassāti  eo papponti kathañce sampaṭisedhoccāsaṅkiyāha ñisseccādi nanucādimhi na yuvaṇṇābhi kathametthappasaṅgoti āha sakāpānaṃ kukkūṇeticcādi
pattokārassāti dhusadde ukārassa pattokārassa yuvaṇṇeccādināpattassāti  tuṃ paccayesu ca ṇino pattassa vā vidhānā na ñi dhunāpetabbantiādipāṭhe ñimhi akate aññatrāpīti  paṭisedhābhāvo dhunāpetīti pāṭhetimhi le ca kvaci vikaraṇānanti  vikaraṇalope ca ekāro asati nāgame yuvaṇṇeccādinā ettaṃ siyā tampināgame upantattā netyadhippāyenāha tathāpiccādi pakkhantaramāha nāgameccādi

sama damaupasame sametīti samako dametīti damako janajanane janetīti janako badha=bandhane badhatīti badhako

nipajjati  nipajjanaṃ pamajjate pamajjitabbaṃ pamajjanāya pamajjituṃ pamajjati pamajjanaṃ

rundhituntiādīsu rodhanāyāti viggaho

nanu kimatthamantaggahaṇaṃ yato kvimhi lopontabyañjanassāti vuttaṃ chaṭṭhiyantassāti  antasseva lopo siyāti codanaṃ manasi nidhāya taggahaṇe payojanaṃ dassento āha antaggahaṇamiccādi lopavidhīsūti  vīmantu vantūnti  chaṭṭhīniddiṭṭhaṃ bhadantavidhicaritattabyāpāraṃ  nissāyāha chaṭṭhiyantassātī byāpārāti antassāti vīādīnamīkārādino aññathāti sabbāpahārilopaññāpanābhāve anatthakaṃ siyā chaṭṭhiyantassātimassa byāpārasambhāvā idāni chaṭṭhīniddiṭṭhānaṃ visesena vattumicchittaṃ antasseva lopapattidosaṃ dassetumāha tadanteccādi

atha dvitteti kathamavasīyate sadde abhāvetiāha paraiccādi anantarasutte paripaccasamo hīti vuttattā tato parassāti kinnāvasīyatīti codana mubbhāviya tadayuttataṃ dassetumāha nanuceccādi

apacurappayogattāti abahuppayogattā

kto dūsidhātuto dūsayatīti atthe

vaṇṇe  yantaṃ tadādoti paribhāsāya ayamattho vaṇṇe pare yaṃ kāriyaṃ taṃ tadādo tasmiṃ vaṇṇe ādibhūte hotīti teti takāre pare

tetvevāti vatvā paccudāharaṇaṃ dasseti vuyhatīti vuttivacanaṃ mulliṅgiya atthaṃ vadati ussātiādi

nidhīyitthāti viggaho

rānanti vutte rāādāneiccassa gahaṇampi viññāyeyyāti āha rānantiādi

sutte vassāti sassarova gayhatīti dassetumāha vassāti hītiādi

vatta=vattanetīmasmā ttippaccaye vā ukāro na vihitoti āsayena kathamiccādi vuttanti dassento āha vattavattaneticcādi vuttimatteti nipātanāti sabbādayo vuttimatte tettha  vuttimatteti nipātanā ṭhā=gatinivattiyanti ettha gatinivattiyanti nipātanā pakkhe ukāro na hoti tenāha vattītiādi vattanaṃ vutti vatti

kassa sabbassāti āha ya akārānanti

byattiniddesenāti iminā jātiniddesassānissitattaṃ dasseti īsseccādinā vuttiganthassādhippāyaṃ vivarati

satthaṃ  byañjane dīgharassāti  rasso

nto kattari vattamāneti  ntoti sambandho

kukppaccaye antakakāro kuppaccaye ādikakāro antāvayavattho

nāññatracayādīsūti nicchayatoññesu  cayādīsvatthesu cho na bhavatīti attho

īmhi jasadde akārassa lopo le tu jīrāpayati tassātikyassa

diṭṭhi dassanaṃ dassanāya daṭṭhuṃ saramhā dveti  dvitte duddaso ā īccādinā  īssa rasso  dakkhissati bhavissati ssaticcādinā  ssati

vādassareti vikappena dakārassa rādese

dassātyananuvattamānepi dasseva pappoti vacanabalenāti dassetuṃ pakkhantaramāha ādissātiādi anaghaṇsu paresu āparīhi dassāniyamena ḷoccāsaṅkiya nevaṃ yathākkamameva nissitoti dassetumāha anaghaṇsuccādi āparassāti ākārato parassa dassa

vuttiyaṃ etasmiṃ visayeti ettha etasminti tyādintavajjitapaccaya visayeti attho viññāyamānattā ñāpito hotīti gamyate na  ñāpakatoti iminā idaṃ dasseti kiñci vacanānusārato viññāyamānatāmattena ñāpīyate kiñci ñāpakena asmimpakkhe vuttānusārato katthaci kassaci dhātuno appayogo viññāpīyatīti pakkhantaramāha ñāpakattāyeva vātiādi samattheti tathāhiccādinā asassāppayogoti asadhātussa kismiñci tabbādike paccaye pare bhavitabbantiādīnamappayogoti attho
vināpi suttanti atyādītiādikaṃ suttaṃ vināpi evaṃ maññate asassa bhūādesena sādhīyamānaṃ sabbamiṭṭhaṃ bahulādhikārato bhūdhātunāva sijjhati vināpi bhūādesasuttantaranti katthaci kassaci appayogassa ñāpakattampissa yujjati aññattha karīyamānamihāpi atthavantaṃ siyāti
yeti dhātuppayogā yasminti visaye pātissāti pārakkhaṇetīmassa nappayogo pāyayati pāyayitabbantiādippayogo na hotīti evamuparipi yathāyogaṃ ñeyyaṃ brūssāti brū=vacaneiccassa adissāti adabhakkhaṇeiccassa īādīti bhūte īādi etissa ca īādīsūti sambandho
avabodhe etissa ṇisesu ca īādīsu ca ajjhene etissa parokkhāsu ca ṇisesu ca īādīsucāti yojetabbaṃ sabbattha nappayogoti yojetvā attho veditabbo bahulaṃvidhānato ñātabbāti yojanā yakvikaraṇena niddesā asakkhepanetī massāti vuttaṃ tadāha asassātiādi

ssāti jātiniddesoti āha ssaiticcādi

pubbasaralope rūpassa samānattā antinā antu ca gahitoti santi santūti udāharaṇadvayaṃ dassitaṃ

te ca pādayo jotentīti sambandho anvayabyatirekehi kiriyā yadipi dhātunāva vuccatīti sambandho kiṃ visiṭṭhā kiriye ccāha  sāmaññabhūtā visiṭṭhā vāti so visesoti yena visesena visiṭṭhā kiriyā dhātunāva vuccati so viseso vācaka bhedatoti sāmaññāya ca kiriyāya visiṭṭhāya ca vācakānaṃ dhātūnaṃ bhedato tenāpīti kaccānenāpi saṇṭhānaṃ saṇṭhiti

kiṭṭhamadatīti kiṭṭhādo kiṭṭhasaddenupacārato kasitaṭṭhāne uṭṭhita sassaṃ vuccati

ṭhassābhāvattaṃ nippaccanteti ajjhāhāro

anusāsīyitthāti anusiṭṭho kamme kto sā sassa sisvā  sāsanāya sāsituṃ

atha bahassāti ḍhādesasambandhe chaṭṭhī kasmā na viññāyateti āha bahassātiādi ḍhayogapajjenāti ḍhakārena saha yogapajjena ekībhāvenāti attho

ḷocāti vuttattāti evaṃ maññate yadāyaṃ paccayādeso siyā tadā ete samāsenekato niddiseyyāti tenāha haḷāti vadeyyāti

muddhoti dho hetehīti  tassa dho

imassāti pītappanetīmassa ihāti imasmiṃ ṭhāne pinayīti thūlo ahosīti attho sūyīti itisaddo ādyattho tena adīyi aḍīyi alīyi alūyītime saṅgayhanti yāva ktiggahaṇāti lopo vaḍḍhāktissāti  ktivacanāvadhi

adīyitthāti  dinno adadīti dinnavā

akirī akirīyitthāti vā kiṇṇo akirīti kiṇṇavā apurī purīyitthāti puṇṇo apurīti puṇṇavā akhiyīti khīṇo khīṇavā

atarī ajīrīti kamena viggaho cīyitthāti ciṇṇo cinīti ciṇṇavā

asakkhīti satto sattavā saja=saṅgetī massāpi satto sattavāti hoti

vaḍḍhanaṃ vaḍḍhi

abhibhavatīti abhibhū

massa lopoti sambandho

gahetvā gahaupādānegahaṇaṃ katvā gahetvā

ossaṭṭhānubandhassāti pariccattānubandhassa yakāramattassa nivattanatthoti visesanatthotīmassa adhippāyatthamāha tathāhi visesanaṃ kevalayakārato visuṃ karaṇaṃ attho yassāti añña padatthe sati kevalayakārassa nivattanaṃ viññāyate yakāramatte gahite ko dosoti āha yo vā tvāssa samāsetihītiādi patvāti pata patha=gamane pada=gamaneiccassa vā

tayopīti tuṃyāna raccā

nāppakketi  na appatte patteyevāti attho ñāpakālopoti titālīsāti  ñāpakatoyeva ktvāppaccayassa yo vakāro tassa lopoti attho

nanu nassāti vutte paccayanakārassāti kathaṃ viññāyatīti āha nassātiādintamānatyādīnaṃ paccayānaṃ nassa nantamānatyādīnanti  ṇattapaṭisedhā viññāyati pakaraṇatoti  āha paccayanakārovāti

icchīyateti icchitabbaṃ esanaṃ icchā icchīyitthāti icchitaṃ āsanamāsitabbaṃ āsanāya acchituṃ byañjane dīgharassāti  rasso

amānaparacchakkatte kuruādesena nodāhaṭaṃ karānoti mānassamassāti  malopo kasmā ntapubbachakkesu kuru ādesena nodāhaṭanti āha vavatthiteccādi

niggahītassāti mañcarudhādīnanti  kataniggahītassa gahaṇīyaṃ gaṇhitabbaṃ


