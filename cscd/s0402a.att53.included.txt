

 tatiyassa  paṭhame ti kāyadvāre kāyaviññattiyā satīti attho tiādīsu kāyasañcetanā nāma kāyadvāre cetanā pakappanā sā aṭṭha kāmāvacarakusalavasena aṭṭhavidhā akusalavasena dvādasavidhāti vīsatividhā tathā vacīsañcetanā tathā manosañcetanā apicettha nava mahaggatacetanāpi labbhanti ti kāyasañcetanāpaccayā nti aṭṭhakusalakammapaccayā niyakajjhatte sukhaṃ uppajjati dvādasaakusalakammapaccayā dukkhaṃ sesadvāresupi eseva nayo ti avijjākāraṇeneva sace hi avijjā chādayamānā paccayo hoti evaṃ sante tīsu dvāresu sukhadukkhānaṃ paccayabhūtā cetanā uppajjati iti mūlabhūtāya avijjāya vasenetaṃ vuttaṃ
tiādīsu parehi anāṇatto sayameva abhisaṅkharonto  sāmaṃ kāyasaṅkhāraṃ abhisaṅkharoti nāma yaṃ pana pare samādapetvā āṇāpetvā kārenti tassa taṃ kāyasaṅkhāraṃ pare abhisaṅkharonti nāma yo pana kusalaṃ kusalanti akusalaṃ akusalanti kusalavipākaṃ kusalavipākoti akusalavipākaṃ akusalavipākoti jānanto kāyadvāre vīsatividhaṃ kāyasaṅkhāraṃ abhisaṅkharoti ayaṃ sampajāno abhisaṅkharoti nāma yo evaṃ ajānanto abhisaṅkharoti ayaṃ asampajāno abhisaṅkharoti nāma sesadvāresupi eseva nayo
tattha  asampajānakammaṃ evaṃ veditabbaṃ  daharadārakā mātāpitūhi kataṃ karomāti cetiyaṃ vandanti pupphapūjaṃ karonti bhikkhusaṅghaṃ vandanti tesaṃ kusalanti ajānantānampi taṃ kusalameva hoti tathā migapakkhiādayo tiracchānā dhammaṃ suṇanti saṅghaṃ vandanti cetiyaṃ vandanti tesaṃ jānantānampi ajānantānampi taṃ kusalameva hoti daharadārakā pana mātāpitaro hatthapādehi paharanti bhikkhūnaṃ talasattikaṃ uggiranti daṇḍaṃ khipanti akkosanti  gāviyo bhikkhusaṅghaṃ anubandhanti sunakhā anubandhanti ḍaṃsanti sīhabyagghādayo anubandhanti jīvitā voropenti tesaṃ jānantānampi ajānantānampi akusalakammaṃ hotīti veditabbaṃ
idāni tīsupi dvāresu āyūhanacetanā samodhānetabbā seyyathidaṃ  kāyadvāre sayaṃkatamūlikā vīsati cetanā āṇattimūlikā vīsati sampajānamūlikā vīsati asampajānamūlikā vīsatīti asīti cetanā honti tathā vacīdvāre manodvāre  pana ekekasmimpi vikappe ekūnatiṃsa katvā satañca soḷasa ca honti iti sabbāpi tīsu dvāresu dve satāni chasattati ca cetanā tā sabbāpi saṅkhārakkhandhoteva saṅkhaṃ gacchanti taṃsampayutto vedayitākāro vedanākkhandho sañjānanākāro saññākkhandho cittaṃ viññāṇakkhandho kāyo upādārūpaṃ tassa paccayā catasso dhātuyo cattāri bhūtānīti ime pañcakkhandhā dukkhasaccaṃ nāma
ti imesu vuttappabhedesu cetanādhammesu avijjā sahajātavasena ca upanissayavasena ca anupatitā evaṃ vaṭṭañceva vaṭṭamūlikā ca avijjā dassitā hoti
ettāvatā vipassanaṃ vaḍḍhetvā arahattaṃ pattassa khīṇāsavassa idāni thutiṃ karonto tiādimāha tattha ti asesavirāgena ceva asesanirodhena ca ti khīṇāsavassa kāyena karaṇakammaṃ paññāyati cetiyaṅgaṇasammajjanaṃ bodhiyaṅgaṇasammajjanaṃ abhikkamanaṃ paṭikkamanaṃ vattānuvattakaraṇanti evamādi kāyadvāre panassa vīsati cetanā avipākadhammataṃ  āpajjanti tena vuttaṃ  so kāyo na hoti yaṃ paccayāssa taṃ uppajjati ajjhattaṃ sukhadukkhanti kāyadvārappavattā hi cetanā idha kāyoti adhippetā sesadvayepi eseva nayo ntiādīnipi  kusalākusalakammasseva nāmāni tañhi vipākassa viruhanaṭṭhānaṭṭhena khettaṃ patiṭṭhānaṭṭhena vatthu kāraṇaṭṭhena āyatanaṃ adhikaraṇaṭṭhena adhikaraṇanti vuccati
iti satthā ettakena ṭhānena tīhi dvārehi āyūhitakammaṃ dassetvā idāni tassa kammassa  vipaccanaṭṭhānaṃ dassetuṃ tiādimāha tattha ti paṭiladdhaattabhāvā ti attanā pakappitacetanā vahati pavattati
tiādīsu khiḍḍāpadosikā devā  cavanti tesañhi nandanavanacittalatāvanaphārusakavanādīsu dibbaratisamappitānaṃ kīḷantānaṃ pānabhojane sati sammussati te āhārupacchedena ātape khittamālā viya milāyanti manopadosikā devā  cavanti ete cātumahārājikā devā tesu kira eko devaputto nakkhattaṃ kīḷissāmīti saparivāro rathena vīthiṃ paṭipajjati athañño nikkhamanto taṃ purato gacchantaṃ disvā kiṃ bho ayaṃ kapaṇo adiṭṭhapubbaṃ viya etaṃ disvā pītiyā uddhumāto viya gajjamāno viya ca gacchatīti kujjhati purato gacchantopi nivattitvā taṃ kuddhaṃ disvā kuddhā nāma suvijānā hontīti kuddhabhāvamassa ñatvā tvaṃ kuddho  mayhaṃ kiṃ karissasi ayaṃ sampatti mayā dānasīlādīnaṃ vasena laddhā na tuyhaṃ vasenāti paṭikujjhati ekasmiñhi kuddhe itaro akuddho rakkhati ubhosu pana kuddhesu ekassa kodho itarassa paccayo hoti tassapi kodho itarassa paccayo hotīti ubho kandantānaṃyeva orodhānaṃ cavanti manussā  cavanti attasañcetanāya ca parasañcetanāya ca hetubhūtāya cavantīti attho manussā hi kujjhitvā attanāva attānaṃ hatthehipi daṇḍehipi paharanti rajjubandhanādīhipi bandhanti asināpi sīsaṃ chindanti visampi khādanti papātepi patanti udakampi pavisanti aggimpi pavisanti parepi daṇḍena vā satthane vā paharitvā mārenti evaṃ tesu attasañcetanāpi parasañcetanāpi kamati
ti katame nāma te devā daṭṭhabbāti attho tena vā attabhāvena katame devā daṭṭhabbātipi attho kasmā pana thero imaṃ pañhaṃ pucchati kiṃ attanā kathetuṃ nappahotīti pahoti idaṃ pana padaṃ attano sabhāvena buddhavisayaṃ pañhanti thero na kathesi ti tena attabhāvena daṭṭhabbā ayaṃ pana pañho heṭṭhā kāmāvacarepi rūpāvacarepi labbhati bhavaggena pana paricchinditvā kathito nippadesena kathito hotīti bhagavatā evaṃ kathito
nti itthabhāvaṃ kāmāvacarapañcakkhandhabhāvameva  āgantāro neva tatrūpapattikā na uparūpapattikā honti nti imaṃ khandhapañcakaṃ anāgantāro heṭṭhūpapattikā na honti tatrūpapattikā vā uparūpapattikā vā tattheva vā parinibbāyino hontīti attho ettha ca heṭṭhimabhave nibbattānaṃ vasena uparūpapattikā veditabbā bhavagge panetaṃ natthi sesaṃ sabbattha uttānamevāti

 dutiye ti pañcasu atthesu pabhedagataṃ ñāṇaṃ ti kāraṇaso ti akkharaso ti anekehi kāraṇehi ti kathemi ti pākaṭaṃ katvā kathemi ti jānāpemi ti paṭṭhapetvā pavattetvā kathemi ti vivaṭaṃ katvā kathemi ti vibhajitvā kathemi ti gambhīraṃ uttānakaṃ katvā kathemi ti so maṃ pañhena upagacchatu ti ahamassa pañhakathanena cittaṃ ārādhessāmi ti yo amhākaṃ adhigatadhammānaṃ  sukusalo satthā so esa sammukhībhūto yadi mayā atthapaṭisambhidā na sacchikatā sacchikarohi tāva sāriputtāti vatvā maṃ paṭibāhissatīti satthu purato nisinnakova sīhanādaṃ nadati iminā upāyena sabbattha attho veditabbo imāsu ca pana paṭisambhidāsu tisso paṭisambhidā lokiyā atthapaṭisambhidā lokiyalokuttarāti

 tatiye nti phassākarānaṃ phassassa uppattiṭṭhānānanti attho ti etesu asesato niruddhesu tato paraṃ koci appamattakopi kileso atthīti pucchati ti idhāpi appamattakopi kileso natthīti pucchati sesadvayepi eseva nayo ime pana cattāropi pañhe sassatucchedaekaccasassataamarāvikkhepavasena pucchati tenassa thero pucchitapucchitaṃ paṭibāhanto nti āha ettha iti nipātamattaṃ evaṃ mā bhaṇīti attho attūpaladdhivaseneva atthaññaṃ kiñci añño  koci attā nāma atthīti sassatādiākārena pucchati kiṃ panesa attūpaladdhikoti na attūpaladdhiko evaṃladdhiko pana tattheko bhikkhu nisinno so pucchituṃ na sakkoti tassa laddhiṃ vissajjāpanatthaṃ evaṃ pucchati yepi ca anāgate evaṃladdhikā bhavissanti tesaṃ buddhakālepeso pañho mahāsāvakehi vissajjitoti vacanokāsupacchedanatthaṃ pucchatiyeva
ti na papañcetabbaṭṭhāne papañcaṃ karoti anācaritabbaṃ maggaṃ carati ti yattakā channaṃ phassāyatanānaṃ gati tattakāva taṇhādiṭṭhimānappabhedassa papañcassa gati ti etesu chasu āyatanesu sabbaso niruddhesu papañcāpi niruddhāva honti vūpasantāva hontīti attho āruppe pana puthujjanadevatānaṃ kiñcāpi pañca phassāyatanāni niruddhāni chaṭṭhassa pana aniruddhattā tayopi papañcā appahīnāva apica pañcavokārabhavavaseneva pañho kathitoti catutthe imināva nayena attho veditabbo

 pañcame ti vijjāya vaṭṭadukkhassa antakaro hoti sakalaṃ vaṭṭadukkhaṃ paricchinnaṃ parivaṭumaṃ katvā tiṭṭhatīti sesapadesupi eseva nayo ti sagahaṇova hutvā ti vaṭṭadukkhassa antaṃ katvā ṭhito abhavissa ti pannarasadhammabhedena caraṇena samannāgato ti yathāsabhāvaṃ maggapaññāya jānitvā passitvā vaṭṭadukkhassa antaṃ katvā ṭhito nāma hotīti arahattanikūṭena pañhaṃ niṭṭhapesi chaṭṭhaṃ heṭṭhā ekakanipātavaṇṇanāyaṃ vuttanayeneva veditabbaṃ

 sattame ti kesādīsu vīsatiyā koṭṭhāsesu thaddhākāralakkhaṇā pathavīdhātu ti bahiddhā anindriyabaddhesu pāsāṇapabbatādīsu thaddhākāralakkhaṇā pathavīdhātu  imināva nayena sesāpi dhātuyo veditabbā ti idaṃ tayaṃ taṇhāmānadiṭṭhiggāhapaṭikkhepavasena vuttaṃ nti hetunā kāraṇena maggapaññāya passitabbaṃ ti sahavipassanāya maggapaññāya passitvā nti maggavajjhataṇhaṃ samūlakaṃ chindi nti dasavidhampi saṃyojanaṃ vivattayi ubbattetvā pajahi ti hetunā kāraṇena navavidhassa mānassa pahānābhisamayā ti vaṭṭadukkhaṃ paricchinnaṃ parivaṭumaṃ akāsi katvā ṭhitoti attho iti satthārā saṃyuttamahānikāye rāhulovāde  vipassanā kathitā cūḷarāhulovādepi  vipassanā kathitā ambalaṭṭhikarāhulovāde  daharasseva sato musāvādā veramaṇī kathitā mahārāhulovāde  vipassanā kathitā imasmiṃ aṅguttaramahānikāye ayaṃ catukoṭikasuññatā nāma kathitāti

 aṭṭhame nti aṭṭhannaṃ samāpattīnaṃ aññataraṃ samāpattiṃ nti tebhūmakavaṭṭasaṅkhātassa sakkāyassa nirodhaṃ nibbānanti attho ti ārammaṇavasena na pakkhandati sesapadesupi eseva nayo ti na pāṭikaṅkhitabbo ti lepamakkhitena
imasmiñca  panatthe nadīpāraṃ gantukāmapurisopammaṃ āharitabbaṃ  eko kira puriso caṇḍasotāya vāḷamacchākulāya nadiyā pāraṃ gantukāmo orimaṃ tīraṃ sāsaṅkaṃ sappaṭibhayaṃ pārimaṃ tīraṃ khemaṃ appaṭibhayaṃ kiṃ nu kho katvā pāraṃ gamissāmīti paṭipāṭiyā ṭhite aṭṭha kakudharukkhe disvā sakkā imāya rukkhapaṭipāṭiyā gantunti manasikatvā kakudharukkhā nāma maṭṭhasākhā honti sākhāya hatthā na saṇṭhaheyyunti nigrodhapilakkharukkhādīnaṃ aññatarassa lākhāya hatthapāde makkhetvā dakkhiṇahatthena ekaṃ sākhaṃ gaṇhi hattho tattheva lagi puna vāmahatthena dakkhiṇapādena vāmapādenāti cattāropi hatthapādā tattheva lagiṃsu so adhosiro lambamāno uparinadiyaṃ deve vuṭṭhe puṇṇāya nadiyā sote nimuggo kumbhīlādīnaṃ bhakkho ahosi
tattha  nadīsotaṃ viya saṃsārasotaṃ daṭṭhabbaṃ sotassa pāraṃ gantukāmapuriso viya yogāvacaro orimatīraṃ viya sakkāyo pārimatīraṃ viya nibbānaṃ paṭipāṭiyā ṭhitā aṭṭha kakudharukkhā viya aṭṭha samāpattiyo lepamakkhitena  hatthena sākhāgahaṇaṃ viya jhānavipassanānaṃ pāripanthike asodhetvā samāpattisamāpajjanaṃ catūhi hatthapādehi sākhāya baddhassa olambanaṃ viya paṭhamajjhāne nikantiyā laggakālo uparisote vuṭṭhi viya chasu dvāresu kilesānaṃ uppannakālo nadiyā puṇṇāya sote nimuggassa kumbhīlādīnaṃ bhakkhabhūtakālo viya saṃsārasote nimuggassa catūsu apāyesu dukkhānubhavanakālo veditabbo
ti sudhotena parisuddhahatthena imasmimpi atthe tādisameva opammaṃ kātabbaṃ  tatheva hi pāraṃ gantukāmo puriso kakudharukkhā nāma maṭṭhasākhā kiliṭṭhahatthena gaṇhantassa hattho parigaleyyāti hatthapāde sudhote katvā ekaṃ sākhaṃ gaṇhitvā paṭhamaṃ rukkhaṃ āruḷho tato otaritvā dutiyaṃ tato otaritvā aṭṭhamaṃ aṭṭhamarukkhato otaritvā pārimatīre khemantabhūmiṃ gato
tattha imehi rukkhehi pārimatīraṃ gamissāmīti tassa purisassa cintitakālo viya yogino aṭṭha samāpattiyo samāpajjitvā samāpattito  vuṭṭhāya arahattaṃ gamissāmīti cintitakālo suddhena hatthena sākhāgahaṇaṃ viya jhānavipassanānaṃ pāripanthikadhamme sodhetvā samāpattisamāpajjanaṃ tattha paṭhamarukkhārohaṇakālo viya paṭhamajjhānasamāpattikālo paṭhamarukkhato oruyha dutiyaṃ  āruḷhakālo viya paṭhamajjhāne nikantiyā abaddhassa tato vuṭṭhāya dutiyajjhānasamāpannakālo sattamarukkhato oruyha aṭṭhamaṃ āruḷhakālo viya ākiñcaññāyatanasamāpattiyaṃ nikantiyā abaddhassa tato vuṭṭhāya nevasaññānāsaññāyatanasamāpannakālo aṭṭhamarukkhato oruyha pārimatīraṃ khemantabhūmiṃ gatakālo viya nevasaññānāsaññāyatane nikantiyā abaddhassa samāpattito vuṭṭhāya saṅkhāre sammasitvā arahattappattakālo veditabbo
ti aṭṭhasu ṭhānesu aññāṇabhūtāya gaṇabahalamahāavijjāya pabhedasaṅkhātaṃ arahattaṃ manasi karoti ti ārammaṇavaseneva na pakkhandati ti gāmato nikkhantassa mahāudakassa patiṭṭhānabhūto mahāāvāṭo ti  gāmassa vā nagarassa vā uppannakāleyeva uppannattā anekāni vassagaṇāni uppannāya etissāti anekavassagaṇikā ti catasso pavisanakandarā ti apavāhanacchiddāni ti na pāḷippabhedo pāṭikaṅkhitabbo na hi tato udakaṃ uṭṭhāya pāḷiṃ bhinditvā kacavaraṃ gahetvā mahāsamuddaṃ pāpuṇāti
imassa panatthassa vibhāvanatthaṃ uyyānagavesakaopammaṃ āharitabbaṃ eko  kira nagaravāsiko kulaputto uyyānaṃ gavesanto nagarato nātidūre naccāsanne mahantaṃ jambāliṃ addasa so imasmiṃ ṭhāne ramaṇīyaṃ uyyānaṃ bhavissatīti sallakkhetvā kuddālaṃ ādāya cattāripi kandarāni pidhāya apavāhanacchiddāni vivaritvā aṭṭhāsi devo na sammā vassi avasesaudakaṃ apavāhanacchiddena parissavitvā gataṃ cammakhaṇḍapilotikādīni tattheva pūtikāni jātāni pāṇakā saṇṭhitā samantā anupagamanīyā jātā upagatānampi nāsāpuṭe pidhāya pakkamitabbaṃ hoti  so katipāhena āgantvā paṭikkamma ṭhito oloketvā na sakkā upagantunti pakkāmi
tattha nagaravāsī kulaputto viya yogāvacaro daṭṭhabbo uyyānaṃ gavesantena gāmadvāre jambāliyā diṭṭhakālo viya cātumahābhūtikakāyo āyamukhānaṃ pihitakālo viya dhammassavanodakassa aladdhakālo apāyamukhānaṃ vivaṭakālo viya chadvārikasaṃvarassa vissaṭṭhakālo devassa sammā avuṭṭhakālo viya sappāyakammaṭṭhānassa aladdhakālo avasesaudakassa apāyamukhehi parissavitvā gatakālo viya abbhantare guṇānaṃ parihīnakālo udakassa uṭṭhāya pāḷiṃ bhinditvā kacavaraṃ ādāya mahāsamuddaṃ pāpuṇituṃ asamatthakālo viya arahattamaggena avijjāpāḷiṃ bhinditvā kilesarāsiṃ vidhamitvā nibbānaṃ sacchikātuṃ asamatthakālo cammakhaṇḍapilotikādīnaṃ tattheva pūtibhāvo viya abbhantare rāgādikilesehi paripūritakālo tassa āgantvā disvā  vippaṭisārino gatakālo viya vaṭṭasamaṅgipuggalassa vaṭṭe abhiratakālo veditabbo
ti pāḷippabhedo pāṭikaṅkhitabbo tato hi udakaṃ uṭṭhāya pāḷiṃ bhinditvā kacavaraṃ ādāya mahāsamuddaṃ pāpuṇituṃ sakkhissatīti attho
idhāpi  tadeva opammaṃ āharitabbaṃ tattha āyamukhānaṃ vivaṭakālo viya sappāyadhammassavanassa laddhakālo apāyamukhānaṃ pihitakālo viya chasu dvāresu saṃvarassa paccupaṭṭhitakālo devassa sammā vuṭṭhakālo viya sappāyakammaṭṭhānassa laddhakālo udakassa uṭṭhāya pāḷiṃ bhinditvā kacavaraṃ ādāya mahāsamuddaṃ pattakālo viya arahattamaggena avijjaṃ bhinditvā akusalarāsiṃ vidhamitvā arahattaṃ sacchikatakālo āyamukhehi paviṭṭhena udakena sarassa paripuṇṇakālo viya abbhantare lokuttaradhammehi paripuṇṇakālo samantato vatiṃ katvā rukkhe ropetvā uyyānamajjhe pāsādaṃ māpetvā nāṭakāni paccupaṭṭhapetvā subhojanaṃ bhuñjantassa nisinnakālo viya dhammapāsādaṃ āruyha  nibbānārammaṇaṃ phalasamāpattiṃ appetvā nisinnakālo veditabbo sesamettha uttānatthameva desanā pana lokiyalokuttaramissikā kathitāti

 navame tiādīsu paṭhamassa jhānassa lābhiṃ kāmasahagatā saññāmanasikārā samudācaranti hānabhāginī paññāti  abhidhamme vuttanayeneva attho veditabbo ti yathāsabhāvato maggañāṇena na jānanti

 dasame ti parinibbānasamaye cārikaṃ caranto taṃ nagaraṃ patvā tattha viharati ti ānandayakkhassa bhavanaṭṭhāne patiṭṭhitavihāre ti mahāokāse mahāapadese vā buddhādayo mahante mahante apadisitvā vuttāni mahākāraṇānīti attho nti haṭṭhatuṭṭhehi sādhukāraṃ datvā pubbeva na sotabbaṃ evaṃ kate hi pacchā idaṃ na sametīti vuccamānopi kiṃ pubbeva ayaṃ dhammo idāni na dhammoti vatvā laddhiṃ na vissajjeti nti kiṃ esa bālo vadatīti evaṃ pubbeva na vattabbaṃ evaṃ vutte hi vattuṃ yuttampi na vakkhati tenāha  ti ti padasaṅkhātāni byañjanāni ti imasmiṃ ṭhāne pāḷi vuttā imasmiṃ ṭhāne attho vutto imasmiṃ ṭhāne anusandhi kathitā  imasmiṃ ṭhāne pubbāparaṃ kathitanti suṭṭhu gahetvā ti sutte otaritabbāni ti vinaye saṃsandetabbāni
ettha ca nti vinayo vutto yathāha  kattha paṭikkhittaṃ sāvatthiyaṃ suttavibhaṅgeti  ti khandhako yathāha  vinayātisāreti evaṃ vinayapiṭakampi na pariyādiyati ubhatovibhaṅgā pana  suttaṃ khandhakaparivārā  vinayoti evaṃ vinayapiṭakaṃ pariyādiyati atha vā suttantapiṭakaṃ suttaṃ vinayapiṭakaṃ vinayoti evaṃ dveyeva piṭakāni pariyādiyanti suttantābhidhammapiṭakāni vā suttaṃ vinayapiṭakaṃ vinayoti evampi tīṇi piṭakāni na tāva pariyādiyanti asuttanāmakañhi buddhavacanaṃ nāma atthi seyyathidaṃ  jātakaṃ paṭisambhidā niddeso suttanipāto dhammapadaṃ udānaṃ itivuttakaṃ vimānavatthu petavatthu theragāthā therīgāthā apadānanti
sudinnatthero pana asuttanāmakaṃ buddhavacanaṃ natthīti taṃ sabbaṃ paṭikkhipitvā tīṇi piṭakāni suttaṃ vinayo pana kāraṇanti āha tato taṃ kāraṇaṃ dassento idaṃ suttamāhari 
ye kho tvaṃ gotami dhamme jāneyyāsi ime dhammā sarāgāya saṃvattanti no virāgāya saṃyogāya saṃvattanti no visaṃyogāya saupādānāya saṃvattanti no anupādānāya mahicchatāya saṃvattanti no appicchatāya asantuṭṭhiyā saṃvattanti no santuṭṭhiyā kosajjāya saṃvattanti no vīriyārambhāya saṅgaṇikāya saṃvattanti no pavivekāya ācayāya saṃvattanti no apacayāya ekaṃsena gotami jāneyyāsi neso dhammo neso vinayo netaṃ satthu sāsananti
ye ca kho tvaṃ gotami dhamme jāneyyāsi ime dhammā virāgāya saṃvattanti no sarāgāya visaṃyogāya saṃvattanti no saṃyogāya anupādānāya saṃvattanti no saupādānāya appicchatāya saṃvattanti no mahicchatāya santuṭṭhiyā saṃvattanti no asantuṭṭhiyā vīriyārambhāya saṃvattanti no kosajjāya pavivekāya saṃvattanti no saṅgaṇikāya apacayāya saṃvattanti no ācayāya ekaṃsena gotami  jāneyyāsi eso  dhammo eso vinayo etaṃ satthu sāsananti 
tasmā ti tepiṭakabuddhavacane otāretabbāni ti etasmiṃ rāgādivinayakāraṇe saṃsandetabbānīti ayamettha attho ti suttapaṭipāṭiyā katthaci anāgantvā challiṃ uṭṭhapetvā  guḷhavessantara-guḷhaummagga-guḷhavinayavedallapiṭakānaṃ aññatarato āgatāni paññāyantīti attho evaṃ āgatāni hi rāgādivinaye ca apaññāyamānāni chaḍḍetabbāni honti tena vuttaṃ  iti hidaṃ bhikkhave chaḍḍeyyāthāti etenupāyena sabbattha attho veditabbo ti imaṃ bhikkhave catutthaṃ dhammassa patiṭṭhānokāsaṃ dhāreyyāthāti

