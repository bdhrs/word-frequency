

 cattārome  bhikkhave parisadūsanā katame cattāro bhikkhu bhikkhave  dussīlo pāpadhammo parisadūsano bhikkhunī bhikkhave dussīlā  pāpadhammā parisadūsanā upāsako bhikkhave dussīlo pāpadhammo parisadūsano upāsikā bhikkhave dussīlā pāpadhammā parisadūsanā ime kho bhikkhave cattāro parisadūsanā
cattārome bhikkhave parisasobhanā katame cattāro bhikkhu bhikkhave sīlavā kalyāṇadhammo parisasobhano  bhikkhunī bhikkhave sīlavatī kalyāṇadhammā parisasobhanā upāsako bhikkhave sīlavā kalyāṇadhammo parisasobhano upāsikā bhikkhave sīlavatī kalyāṇadhammā parisasobhanā ime kho bhikkhave cattāro parisasobhanāti paṭhamaṃ

 catūhi bhikkhave dhammehi samannāgato yathābhataṃ nikkhitto evaṃ niraye katamehi catūhi kāyaduccaritena vacīduccaritena manoduccaritena micchādiṭṭhiyā  imehi kho bhikkhave catūhi dhammehi samannāgato yathābhataṃ nikkhitto evaṃ niraye
catūhi bhikkhave dhammehi samannāgato yathābhataṃ nikkhitto evaṃ sagge katamehi catūhi  kāyasucaritena vacīsucaritena manosucaritena sammādiṭṭhiyā  imehi kho bhikkhave catūhi dhammehi samannāgato yathābhataṃ nikkhitto evaṃ saggeti dutiyaṃ

 catūhi  bhikkhave dhammehi samannāgato yathābhataṃ nikkhitto evaṃ niraye katamehi catūhi kāyaduccaritena vacīduccaritena manoduccaritena akataññutā akataveditā   imehi kho bhikkhave catūhi dhammehi samannāgato yathābhataṃ nikkhitto evaṃ niraye
catūhi bhikkhave dhammehi samannāgato yathābhataṃ nikkhitto evaṃ sagge katamehi catūhi kāyasucaritena vacīsucaritena manosucaritena kataññutākataveditā   imehi kho bhikkhave catūhi dhammehi samannāgato yathābhataṃ nikkhitto evaṃ saggeti tatiyaṃ

  pāṇātipātī  hoti adinnādāyī hoti kāmesumicchācārī hoti musāvādī hoti pāṇātipātā paṭivirato hoti adinnādānā paṭivirato hoti kāmesumicchācārā paṭivirato hoti musāvādā paṭivirato hoti catutthaṃ

   micchādiṭṭhiko hoti micchāsaṅkappo hoti micchāvāco hoti micchākammanto hoti sammādiṭṭhiko hoti sammāsaṅkappo hoti sammāvāco hoti sammākammanto hoti pañcamaṃ

  micchāājīvo  hoti micchāvāyāmo  hoti micchāsati hoti micchāsamādhi hoti sammāājīvo hoti sammāvāyāmo hoti sammāsati hoti sammāsamādhi hoti chaṭṭhaṃ

  adiṭṭhe diṭṭhavādī hoti asute sutavādī hoti amute mutavādī hoti aviññāte viññātavādī hoti adiṭṭhe adiṭṭhavādī hoti asute asutavādī hoti amute amutavādī hoti aviññāte aviññātavādī hoti sattamaṃ

  diṭṭhe adiṭṭhavādī hoti sute asutavādī hoti mute amutavādī hoti viññāte aviññātavādī hoti diṭṭhe diṭṭhavādī hoti sute sutavādī hoti mute mutavādī hoti viññāte viññātavādī hoti aṭṭhamaṃ

  assaddho hoti dussīlo hoti ahiriko hoti anottappī hoti saddho hoti sīlavā hoti hirimā hoti ottappī hoti navamaṃ

 catūhi  bhikkhave dhammehi samannāgato yathābhataṃ nikkhitto evaṃ niraye katamehi catūhi assaddho hoti dussīlo hoti kusīto hoti duppañño hoti  imehi kho bhikkhave catūhi dhammehi samannāgato yathābhataṃ nikkhitto evaṃ niraye
catūhi bhikkhave dhammehi samannāgato yathābhataṃ nikkhitto evaṃ sagge katamehi catūhi  saddho  hoti sīlavā hoti āraddhavīriyo hoti paññavā hoti  imehi kho bhikkhave catūhi dhammehi samannāgato yathābhataṃ nikkhitto evaṃ saggeti dasamaṃ
parisāvaggo  dutiyo
tassuddānaṃ 
parisā diṭṭhi akataññutā pāṇātipātāpi dve maggā
dve vohārapathā vuttā ahirikaṃ duppaññena cāti
