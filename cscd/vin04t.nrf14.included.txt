

nissaggiyesu  ādivaggassa tāva paṭhame ti pattasannidhiṃ kareyya ekāhaṃ anadhiṭṭhahitvā vā avikappetvā vā adhiṭṭhānupagaṃ pattaṃ ṭhapeyyāti attho
sāvatthiyaṃ chabbaggiyā bhikkhuniyo ārabbha pattasannicayavatthusmiṃ paññattaṃ sesakathāmaggo bhikkhupātimokkhavaṇṇanāyaṃ vuttanayeneva veditabbo tatra hi dasāhātikkame āpatti idha ekāhātikkameti ettakameva tassa ca imassa ca nānākaraṇaṃ sesaṃ tādisamevāti


dutiye nti atthate kathine kathinamāsehi anatthate cīvaramāsato aññasmiṃ kāle uppannaṃ yaṃ vā pana kālepi ādissa dinnaṃ  nāma sampattā bhājentūti vatvā vā idaṃ gaṇassa idaṃ tumhākaṃ dammīti vatvā vā dātukāmatāya pādamūle ṭhapetvā vā dinnaṃ iccetaṃ akālacīvaraṃ kālacīvaranti adhiṭṭhahitvā bhājāpentiyā payoge dukkaṭaṃ yaṃ attanā laddhaṃ taṃ nissaggiyaṃ hoti nissaṭṭhaṃ paṭilabhitvāpi yathādāneyeva upanetabbaṃ aññasmimpi evarūpe sikkhāpade eseva nayo
sāvatthiyaṃ thullanandaṃ ārabbha akālacīvaraṃ kālacīvaranti  adhiṭṭhahitvā bhājanavatthusmiṃ paññattaṃ akālacīvare vematikāya kālacīvare akālacīvarasaññāya ceva vematikāya  ca dukkaṭaṃ ubhosu kālacīvarasaññāya ummattikādīnañca anāpatti akālacīvaratā tathāsaññitā kālacīvaranti adhiṭṭhāya lesena bhājāpanaṃ paṭilābhoti imānettha cattāri aṅgāni samuṭṭhānādīni adinnādānasadisānīti


tatiye ti gaṇha ti sayaṃ acchindantiyā bandhitvā ṭhapitesu bahūsupi ekāpatti itaresu vatthugaṇanāya āpattiyo acchindāpane pana ekāya āṇattiyā bahūsu acchinnesupi ekāvāpatti
sāvatthiyaṃ thullanandaṃ ārabbha cīvaraṃ parivattetvā acchindanavatthusmiṃ paññattaṃ sāṇattikaṃ tikapācittiyaṃ aññasmiṃ parikkhāre tikadukkaṭaṃ anupasampannāya cīvarepi tikadukkaṭameva yā pana tāya vā diyyamānaṃ tassā vā vissāsaṃ gaṇhāti tassā ummattikādīnañca anāpatti upasampannatā parivattitacīvarassa vikappanupagatā sakasaññāya acchindanaṃ vā acchindāpanaṃ vāti imānettha tīṇi aṅgāni samuṭṭhānādīni adinnādānasadisāni idaṃ pana dukkhavedananti


catutthe ti jānāpetvā idaṃ nāma āharāti yācitvā vā ti yaṃ pubbe kinte ayye aphāsu kiṃ āhariyatūti vuttāya viññāpitaṃ taṃ paṭikkhipitvā tañceva aññañca gahetukāmā tato aññaṃ viññāpeyya tassā viññattiyā dukkaṭaṃ paṭilābhena nissaggiyaṃ hoti
sāvatthiyaṃ thullanandaṃ ārabbha aññaṃ viññāpetvā aññaṃ viññāpanavatthusmiṃ paññattaṃ tikapācittiyaṃ anaññe dvikadukkaṭaṃ anaññe anaññasaññāya pana tasmiṃ appahonte puna taññeva aññenapi atthe sati tena saddhiṃ aññañca yañca viññattaṃ tato ce aññaṃ samagghataraṃ  hoti imaṃ ānisaṃsaṃ dassetvā suddhaṃ  aññameva ca viññāpentiyā ummattikādīnañca anāpatti lesena gahetukāmatā aññassa viññāpanaṃ paṭilābhoti imānettha tīṇi aṅgāni samuṭṭhānādīni sañcarittasadisānīti


pañcame ti attano kappiyabhaṇḍena idaṃ nāma āharāti aññaṃ parivattāpetvā ti evaṃ me idaṃ datvā aññampi āharissatīti maññamānā na me iminā attho idaṃ nāma me āharāti tato aññaṃ cetāpeyya tassā cetāpanappayoge dukkaṭaṃ paṭilābhena tena vā aññena vā mūlena āhaṭaṃ nissaggiyaṃ hoti sesaṃ catutthasadisamevāti


chaṭṭhe ti aññassatthāya dinnena ti aññaṃ uddisitvā dinnena ti saṅghassa pariccattena ti kappiyabhaṇḍena ti idaṃ nāma paribhuñjeyyāthāti yaṃ uddisitvā niyametvā yo parikkhāro dinno tato aññaṃ parivattāpeyya tassā payoge dukkaṭaṃ paṭilābhena nissaggiyaṃ
sāvatthiyaṃ sambahulā bhikkhuniyo ārabbha tādisena parikkhārena aññaṃ cetāpanavatthusmiṃ paññattaṃ tikapācittiyaṃ anaññadatthike dvikadukkaṭaṃ tasmiṃ pana anaññadatthikasaññāya sesakaṃ upanentiyā tumhehi etadatthāya dinno amhākañca iminā nāma atthoti sāmike apaloketvā upanentiyā yadā bhikkhuniyo vihārampi chaḍḍetvā pakkamanti evarūpāsu āpadāsu upanentīnaṃ ummattikādīnañca anāpatti sesaṃ catutthasadisamevāti


sattame ti sayaṃ yācitakenāpi etadevettha nānākaraṇaṃ sesaṃ chaṭṭhasadisamevāti


aṭṭhame ti gaṇassa pariccattena idamettha chaṭṭhato nānākaraṇaṃ


navame ti idaṃ aṭṭhamato atirittaṃ sesaṃ dvīsupi chaṭṭhasikkhāpadasadisamevāti


dasame ti ekabhikkhuniyā pariccattena ti sayaṃ yācitakena ca ti yaṃ uddisitvā dinnaṃ tato aññaṃ cetāpentiyā payoge dukkaṭaṃ paṭilābhena nissaggiyaṃ hoti
sāvatthiyaṃ thullanandaṃ ārabbha tādisena parikkhārena aññaṃ cetāpanavatthusmiṃ paññattaṃ sesaṃ chaṭṭhasadisamevāti



dutiyassa  paṭhame nti sītakāle pāvuraṇaṃ nti  nāma catukkahāpaṇiko hoti tasmā soḷasakahāpaṇagghanakaṃ nti ṭhapetvā sahadhammike ca ñātakappavārite ca aññena kismiñcideva guṇe parituṭṭhena vadethāyye yenatthoti vuttāya viññāpetabbaṃ ti tatuttari viññāpentiyā dukkaṭaṃ paṭiladdhaṃ nissaggiyaṃ hoti
sāvatthiyaṃ  thullanandaṃ ārabbha rājānaṃ kambalaṃ viññāpanavatthusmiṃ paññattaṃ tikapācittiyaṃ ūnakacatukkaṃse dvikadukkaṭaṃ tasmiṃ pana ūnakasaññāya catukkaṃsaparamaṃ cetāpentiyā ñātakappavārite vā aññassa vā atthāya attano vā dhanena mahagghaṃ cetāpentaṃ appagghaṃ cetāpentiyā ummattikādīnañca anāpatti garupāvuraṇatā atirekacatukkaṃsatā ananuññātaṭṭhāne viññatti paṭilābhoti imānettha cattāri aṅgāni samuṭṭhānādīni sañcarittasadisānīti


dutiye nti uṇhakāle pāvuraṇaṃ nti dasakahāpaṇagghanakaṃ sesaṃ paṭhamasadisamevāti

ito parāni imasmiṃ vagge aṭṭha tatiyavagge dasāti imāni aṭṭhārasa  sikkhāpadāni bhikkhupātimokkhavaṇṇanāyaṃ vuttanayeneva veditabbānīti

ti bhikkhū ārabbha paññattā sādhāraṇā aṭṭhārasa asādhāraṇā dvādasāti evaṃ tiṃsa sesaṃ sabbattha uttānamevāti


