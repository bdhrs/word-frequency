

 sādhuñca  vo bhikkhave desessāmi asādhuñca taṃ suṇātha sādhukaṃ manasi karotha bhāsissāmīti evaṃ bhanteti kho te bhikkhū bhagavato paccassosuṃ bhagavā etadavoca 
katamañca bhikkhave asādhu micchādiṭṭhi micchāsaṅkappo micchāvācā micchākammanto micchāājīvo micchāvāyāmo micchāsati micchāsamādhi micchāñāṇaṃ micchāvimutti  idaṃ vuccati bhikkhave asādhu katamañca bhikkhave sādhu sammādiṭṭhi  sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi sammāñāṇaṃ sammāvimutti  idaṃ vuccati bhikkhave sādhūti paṭhamaṃ

 ariyadhammañca vo bhikkhave desessāmi anariyadhammañca taṃ suṇātha katamo ca bhikkhave anariyo dhammo micchādiṭṭhi micchāvimutti  ayaṃ vuccati bhikkhave anariyo dhammo katamo ca bhikkhave ariyo dhammo sammādiṭṭhi sammāvimutti  ayaṃ vuccati bhikkhave ariyo dhammoti dutiyaṃ

 akusalañca vo bhikkhave desessāmi kusalañca taṃ suṇātha   katamañca bhikkhave akusalaṃ micchādiṭṭhi micchāvimutti  idaṃ vuccati bhikkhave  akusalaṃ katamañca bhikkhave kusalaṃ sammādiṭṭhi sammāvimutti  idaṃ vuccati bhikkhave kusalanti tatiyaṃ

 atthañca vo bhikkhave desessāmi anatthañca taṃ suṇātha katamo ca bhikkhave anattho micchādiṭṭhi  micchāvimutti  ayaṃ vuccati bhikkhave anattho katamo ca bhikkhave attho sammādiṭṭhi sammāvimutti  ayaṃ vuccati bhikkhave atthoti catutthaṃ

 dhammañca  vo bhikkhave desessāmi adhammañca taṃ suṇātha katamo ca bhikkhave adhammo micchādiṭṭhi micchāvimutti  ayaṃ vuccati bhikkhave adhammo katamo ca bhikkhave dhammo sammādiṭṭhi sammāvimutti  ayaṃ vuccati bhikkhave dhammoti pañcamaṃ

 sāsavañca vo bhikkhave dhammaṃ desessāmi anāsavañca taṃ suṇātha katamo ca bhikkhave sāsavo  dhammo micchādiṭṭhi micchāvimutti  ayaṃ vuccati bhikkhave sāsavo dhammo katamo ca bhikkhave anāsavo dhammo sammādiṭṭhi sammāvimutti  ayaṃ vuccati bhikkhave anāsavo dhammoti chaṭṭhaṃ

 sāvajjañca vo bhikkhave dhammaṃ desessāmi anavajjañca taṃ suṇātha katamo ca bhikkhave sāvajjo dhammo micchādiṭṭhi micchāvimutti   ayaṃ vuccati bhikkhave sāvajjo dhammo katamo ca bhikkhave anavajjo dhammo sammādiṭṭhi sammāvimutti  ayaṃ vuccati bhikkhave anavajjo dhammoti sattamaṃ

 tapanīyañca  vo bhikkhave dhammaṃ desessāmi atapanīyañca taṃ suṇātha katamo ca bhikkhave tapanīyo dhammo micchādiṭṭhi micchāvimutti  ayaṃ vuccati bhikkhave tapanīyo dhammo katamo ca bhikkhave atapanīyo dhammo sammādiṭṭhi sammāvimutti  ayaṃ vuccati bhikkhave atapanīyo dhammoti aṭṭhamaṃ

 ācayagāmiñca vo bhikkhave dhammaṃ desessāmi apacayagāmiñca taṃ suṇātha katamo ca bhikkhave  ācayagāmī dhammo micchādiṭṭhi micchāvimutti  ayaṃ vuccati bhikkhave ācayagāmī dhammo katamo ca bhikkhave  apacayagāmī dhammo sammādiṭṭhi sammāvimutti  ayaṃ vuccati bhikkhave apacayagāmī dhammoti navamaṃ

 dukkhudrayañca vo bhikkhave dhammaṃ desessāmi sukhudrayañca taṃ suṇātha katamo ca bhikkhave dukkhudrayo dhammo micchādiṭṭhi micchāvimutti  ayaṃ vuccati bhikkhave dukkhudrayo dhammo katamo ca bhikkhave sukhudrayo dhammo sammādiṭṭhi sammāvimutti  ayaṃ vuccati bhikkhave sukhudrayo dhammoti dasamaṃ

 dukkhavipākañca  vo bhikkhave dhammaṃ desessāmi sukhavipākañca taṃ suṇātha katamo ca bhikkhave dukkhavipāko dhammo micchādiṭṭhi micchāvimutti  ayaṃ vuccati bhikkhave dukkhavipāko dhammo katamo ca bhikkhave sukhavipāko dhammo sammādiṭṭhi sammāvimutti  ayaṃ vuccati bhikkhave sukhavipāko dhammoti ekādasamaṃ
sādhuvaggo catuttho
