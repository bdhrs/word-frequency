

cattālīsanipāte tiādikā isidāsiyā theriyā gāthā ayampi purimabuddhesu katādhikārā tattha tattha bhave purisattabhāve ṭhatvā vivaṭṭūpanissayaṃ kusalaṃ upacinantī carimabhavato sattame bhave akalyāṇasannissayena paradārikakammaṃ katvā kāyassa bhedā niraye nibbattitvā tattha bahūni vassasatāni niraye paccitvā tato cutā tīsu jātīsu tiracchānayoniyaṃ nibbattitvā tato cutā dāsiyā kucchismiṃ napuṃsako hutvā nibbatti tato pana cutā ekassa daliddassa sākaṭikassa dhītā hutvā nibbatti taṃ vayappattaṃ giridāso nāma aññatarassa satthavāhassa putto attano bhariyaṃ katvā gehaṃ ānesi tassa ca bhariyā atthi sīlavatī kalyāṇadhammā tassaṃ issāpakatā sāmino tassā viddesanakammaṃ akāsi sā tattha yāvajīvaṃ ṭhatvā kāyassa bhedā imasmiṃ buddhuppāde ujjeniyaṃ kulapadesasīlācārādiguṇehi abhisammatassa vibhavasampannassa  seṭṭhissa dhītā hutvā nibbatti tissā nāmaṃ ahosi
taṃ vayappattakāle mātāpitaro kularūpavayavibhavādisadisassa aññatarassa seṭṭhiputtassa adaṃsu sā tassa gehe patidevatā hutvā māsamattaṃ vasi athassā kammabalena sāmiko virattarūpo hutvā taṃ gharato nīhari taṃ sabbaṃ pāḷito eva viññāyati tesaṃ tesaṃ pana sāmikānaṃ aruccaneyyatāya saṃvegajātā pitaraṃ anujānāpetvā jinadattāya theriyā santike pabbajitvā vipassanāya kammaṃ karontī nacirasseva saha paṭisambhidāhi arahattaṃ patvā phalasukhena nibbānasukhena ca vītināmentī ekadivasaṃ pāṭaliputtanagare piṇḍāya caritvā pacchābhattaṃ piṇḍapātapaṭikkantā mahāgaṅgāyaṃ vālukapuline nisīditvā bodhittheriyā nāma attano sahāyattheriyā pubbapaṭipattiṃ pucchitā tamatthaṃ gāthābandhavasena vissajjesi ujjeniyā puravaretiādinā tesaṃ pana pucchāvissajjanānaṃ sambandhaṃ dassetuṃ 

 nagaramhi kusumanāme pāṭaliputtamhi pathaviyā maṇḍe
sakyakulakulīnāyo dve bhikkhuniyo hi guṇavatiyo

 isidāsī  tattha ekā dutiyā bodhīti sīlasampannā ca
jhānajjhāyanaratāyo bahussutāyo dhutakilesāyo

 tā piṇḍāya caritvā bhattatthaṃ kariya dhotapattāyo
rahitamhi sukhanisinnā imā girā abbhudīresunti 
imā tisso gāthā saṅgītikārehi ṭhapitā

 pāsādikāsi ayye isidāsi vayopi te aparihīno
kiṃ disvāna byālikaṃ athāsi nekkhammamanuyuttā

 evamanuyuñjiyamānā sā rahite dhammadesanākusalā
isidāsī vacanamabravi suṇa bodhi yathāmhi pabbajitā
ito paraṃ vissajjanagāthā

 ujjeniyā  puravare mayhaṃ pitā sīlasaṃvuto seṭṭhi
tassamhi ekadhītā piyā manāpā ca dayitā ca

 atha me sāketato varakā āgacchumuttamakulīnā
seṭṭhī pahūtaratano tassa mamaṃ suṇumadāsi tāto

 sassuyā sasurassa ca sāyaṃ pātaṃ paṇāmamupagamma
sirasā karomi pāde vandāmi yathāmhi anusiṭṭhā

 yā mayhaṃ sāmikassa bhaginiyo bhātuno parijano vā
tamekavarakampi disvā ubbiggā āsanaṃ demi

 annena  ca pānena ca khajjena ca yañca tattha sannihitaṃ
chādemi upanayāmi ca demi ca yaṃ yassa patirūpaṃ

 kālena upaṭṭhahitvā gharaṃ samupagamāmi ummāre
dhovantī hatthpāde pañjalikā sāmikamupemi

 kocchaṃ pasādaṃ añjaniñca ādāsakañca gaṇhitvā
parikammakārikā viya sayameva patiṃ vibhūsemi

 sayameva odanaṃ sādhayāmi sayameva bhājanaṃ dhovantī
mātāva ekaputtakaṃ tathā bhattāraṃ paricarāmi

 evaṃ  maṃ bhattikataṃ anurattaṃ kārikaṃ nihatamānaṃ
uṭṭhāyikaṃ analasaṃ sīlavatiṃ dussate bhattā

 so mātarañca pitarañca bhaṇati āpucchahaṃ gamissāmi
isidāsiyā na saha vacchaṃ ekāgārehaṃ saha vatthuṃ

 mā evaṃ putta avaca isidāsī paṇḍitā paribyattā
uṭṭhāyikā analasā kiṃ tuyhaṃ na rocate putta

 na ca me hiṃsati kiñci na cahaṃ isidāsiyā saha vacchaṃ
dessāva me alaṃ me apucchāhaṃ gamissāmi

 tassa vacanaṃ suṇitvā sassu sasuro ca maṃ apucchiṃsu
kissa  tayā aparaddhaṃ bhaṇa vissaṭṭhā yathābhūtaṃ

 napihaṃ aparajjhaṃ kiñci napi hiṃsemi na bhaṇāmi dubbacanaṃ
kiṃ sakkā kātuyye yaṃ maṃ viddessate bhattā

 te  maṃ pitugharaṃ paṭinayiṃsu vimanā dukhena adhibhūtā
puttamanurakkhamānā jitāmhase rūpiniṃ lakkhiṃ

 atha maṃ adāsi tāto aḍḍhassa gharamhi dutiyakulikassa
tato upaḍḍhasuṅkena yena maṃ vindatha seṭṭhi

 tassapi gharamhi māsaṃ avasiṃ atha sopi maṃ paṭiccharayi
dāsīva upaṭṭhahantiṃ adūsikaṃ sīlasampannaṃ

 bhikkhāya ca vicarantaṃ damakaṃ dantaṃ me pitā bhaṇati
hohisi me jāmātā nikkhipa poṭṭhiñca ghaṭikañca

 sopi vasitvā pakkhaṃ atha tātaṃ bhaṇati dehi me poṭṭhiṃ
ghaṭikañca mallakañca punapi bhikkhaṃ carissāmi

 atha naṃ bhaṇatī tāto ammā sabbo ca me ñātigaṇavaggo
kiṃ te na kīrati idha bhaṇa khippaṃ taṃ te karihiti

 evaṃ bhaṇito bhaṇati yadi me attā sakkoti alaṃ mayhaṃ
isidāsiyā na saha vacchaṃ ekagharehaṃ saha vatthuṃ

 vissajjito  gato so ahampi ekākinī vicintemi
āpucchitūna gacchaṃ marituye vā pabbajissaṃ vā

 atha  ayyā jinadattā āgacchī gocarāya caramānā
tāta kulaṃ vinayadharī bahussutā sīlasampannā

 taṃ disvāna amhākaṃ uṭṭhāyāsanaṃ tassā paññāpayiṃ
nisinnāya ca pāde vanditvā bhojanamadāsiṃ

 annena  ca pānena ca khajjena ca yañca tattha sannihitaṃ
santappayitvā avacaṃ ayye icchāmi pabbajituṃ

 atha maṃ bhaṇatī tāto idheva puttaka carāhi tvaṃ dhammaṃ
annena ca pānena ca tappaya samaṇe dvijātī ca

 athahaṃ bhaṇāmi tātaṃ rodantī añjaliṃ paṇāmetvā
pāpañhi mayā pakataṃ kammaṃ taṃ nijjaressāmi

 atha maṃ bhaṇatī tāto pāpuṇa bodhiñca aggadhammañca
nibbānañca labhassu yaṃ sacchikarī dvipadaseṭṭho

 mātāpitū abhivāda yitvā sabbañca ñātigaṇavaggaṃ
sattāhaṃ pabbajitā tisso vijjā aphassayiṃ

 jānāmi attano satta jātiyo yassayaṃ phalavipāko
taṃ tava ācikkhissaṃ taṃ ekamanā nisāmehi

 nagaramhi erakacche suvaṇṇakāro ahaṃ pahūtadhano
yobbanamadena matto so paradāraṃ asevihaṃ

 sohaṃ tato cavitvā nirayamhi apaccisaṃ ciraṃ
pakko tato ca uṭṭhahitvā makkaṭiyā kucchimokkamiṃ

 sattāhajātakaṃ maṃ mahākapi yūthapo nillacchesi
tassetaṃ kammaphalaṃ yathāpi gantvāna paradāraṃ

 sohaṃ tato cavitvā kālaṃ karitvā sindhavāraññe
kāṇāya  ca khañjāya ca eḷakiyā kucchimokkamiṃ

 dvādasa  vassāni ahaṃ nillacchito dārake parivahitvā
kimināvaṭṭo akallo yathāpi gantvāna paradāraṃ

 sohaṃ tato cavitvā govāṇijakassa gāviyā jāto
vaccho lākhātambo nillacchito dvādase māse

 voḍhūna naṅgalamahaṃ sakaṭañca dhārayāmi
andhovaṭṭo akallo yathāpi gantvāna paradāraṃ

 sohaṃ tato cavitvā vīthiyā dāsiyā ghare jāto
neva mahilā na puriso yathāpi gantvāna paradāraṃ

 tiṃsativassamhi mato sākaṭikakulamhi dārikā jātā
kapaṇamhi appabhoge dhanikapurisapātabahulamhi

 taṃ maṃ tato satthavāho ussannāya vipulāya vaḍḍhiyā
okaḍḍhati vilapantiṃ acchinditvā kulagharasmā

 atha soḷasame vasse disvā maṃ pattayobbanaṃ kaññaṃ
orundhatassa putto giridāso nāma nāmena

 tassapi aññā bhariyā sīlavatī guṇavatī yasavatī ca
anurattā bhattāraṃ tassāhaṃ viddesanamakāsiṃ

 tassetaṃ kammaphalaṃ yaṃ maṃ apakīritūna gacchanti
dāsīva upaṭṭhahantiṃ tassapi anto kato mayāti
tattha ti kusumapuranti evaṃ kusumasaddena gahitanāmake nagare idāni taṃ nagaraṃ ti sarūpato dasseti ti sakalāya pathaviyā maṇḍabhūte ti sakyakule kuladhītaro sakyaputtassa bhagavato sāsane pabbajitatāya evaṃ vuttaṃ
ti  tāsu dvīsu bhikkhunīsu ti evaṃnāmikā therī ti lokiyalokuttarassa jhānassa jhāyane abhiratā ti pariyattibāhusaccena  bahussutā ti aggamaggena sabbaso samugghātitakilesā ti  bhattakiccaṃ niṭṭhāpetvā ti janarahitamhi vivittaṭṭhāne ti pabbajjāsukhena vivekasukhena ca sukhanisinnā ti idāni vuccamānā sukhā lāpanā nti pucchāvissajjanavasena kathayiṃsu
ti gāthā bodhittheriyā pucchāvasena vuttā ti gāthā saṅgītikāreheva vuttā tiādikā hi sabbāpi isidāsiyāva vuttā tattha ti rūpasampattiyā passantānaṃ pasādāvahā asi ti tuyhaṃ vayopi na parihīno paṭhamavaye ṭhitāsīti attho nti kīdisaṃ byālikaṃ dosaṃ gharāvāse ādīnavaṃ disvā ti ti nipātamattaṃ nekkhammaṃ pabbajjaṃ anuyuttā asi
ti pucchiyamānā sā isidāsīti yojanā ti suññaṭṭhāne ti bodhittheri ahaṃ yathā pabbajitā amhi taṃ taṃ purāṇaṃ suṇa suṇāhi
ti ujjenīnāmake avantiraṭṭhe uttamanagare ti ekadhītubhāvena piyāyitabbā ti sīlācāraguṇena manavaḍḍhanakā ti anukampitabbā
ti pacchā mama vayappattakāle ti sāketanagarato mama varakā maṃ vārentā āgacchuṃ ti tasmiṃ nagare aggakulikā yena te pesitā so seṭṭhi pahūtaratano ti tassa sāketaseṭṭhino suṇisaṃ puttassa bhariyaṃ katvā mayhaṃ pitā maṃ adāsi
nti sāyanhe pubbaṇhe ca ti sassuyā sasurassa ca  santikaṃ upagantvā sirasā paṇāmaṃ karomi tesaṃ pāde vandāmi ti tehi yathā anusiṭṭhā amhi tathā karomi tesaṃ anusiṭṭhiṃ na atikkamāmi
ti  ekavallabhampi ti tasantā ti yassa puggalassa yaṃ anucchavikaṃ taṃ tassa demi
ti  parivesanaṭṭhāne nti sajjitaṃ hutvā vijjamānaṃ ti upacchādemi upacchādetvā upanayāmi ca upanetvā demi dentīpi yaṃ yassa patirūpaṃ tadeva demīti attho
ti dvāre ti hatthapāde dhovinī āsiṃ dhovitvā gharaṃ samupagamāmīti yojanā
nti massūnaṃ kesānañca ullikhanakocchaṃ nti gandhacuṇṇādimukhavilepanaṃ pasādhanantipi pāṭho pasādhanabhaṇḍaṃ nti añjananāḷiṃ ti aggakulikā vibhavasampannāpi patiparicārikā ceṭikā viya
ti pacāmi nti lohabhājanañca dhovantī paricarāmīti yojanā
nti katasāmibhatikaṃ nti anurattavantiṃ nti tassa tasseva iti kattabbassa kārikaṃ nti apanītamānaṃ nti uṭṭhānavīriyasampannaṃ nti tato eva akusītaṃ nti sīlācārasampannaṃ ti dussati kujjhitvā bhaṇati
ti ahaṃ tumhe āpucchitvā yattha katthaci gamissāmīti so mama sāmiko attano mātarañca pitarañca bhaṇati kiṃ bhaṇatīti ce āha  nti tattha nti vasissaṃ
ti appiyā ti payojanaṃ me tāya itthīti attho  ti yadi me tumhe tāya saddhiṃ saṃvāsaṃ icchatha ahaṃ tumhe apucchitvā videsaṃ pakkamissāmi
ti  mama bhattuno ti kiṃ assa tava sāmikassa  byālikaṃ kataṃ
nti napi ahaṃ tassa kiñci aparajjhiṃ ayameva vā pāṭho ti napi bādhemi nti duruttavacanaṃ ti kiṃ mayā kātuṃ ayye sakkā ti yasmā akāraṇeneva bhattā mayhaṃ viddessate viddessaṃ cittappakopaṃ karoti
ti  domanassikā ti attano puttaṃ mayhaṃ sāmikaṃ cittamanurakkhaṇena anurakkhantā nti jitā amhase jitā vatāmha rūpavatiṃ siriṃ manussavesena carantiyā siridevatāya parihīnā vatāti attho
ti paṭhamasāmikaṃ upādāya dutiyassa aḍḍhassa kulaputtassa gharamhi maṃ adāsi dento ca tato paṭhamasuṅkato upaḍḍhasuṅkena adāsi ti yena suṅkena maṃ paṭhamaṃ seṭṭhi vindatha paṭilabhi tato upaḍḍhasuṅkenāti yojanā
ti dutiyasāmikopi ti maṃ nīhari so maṃ gehato nikkaḍḍhi nti dāsī viya upaṭṭhahantiṃ upaṭṭhānaṃ karontiṃ nti adubbhanakaṃ
nti kāruññādhiṭṭhānatāya paresaṃ cittassa damakaṃ yathā pare kiñci dassanti evaṃ attano kāyaṃ vācañca  vūpasantaṃ katvā paradattabhikkhāya vicaraṇakaṃ ti duhitupati ti tayā paridahitaṃ pilotikākhaṇḍañca bhikkhākapālañca chaḍḍehi
nti sopi bhikkhako puriso mayā saddhiṃ addhamāsamattaṃ vasitvā pakkāmi
ti taṃ bhikkhakaṃ mama pitā mātā sabbo ca me ñātigaṇo vaggavaggo  hutvā bhaṇati kathaṃ  tuyhaṃ kiṃ nāma na kirati na sādhiyati bhaṇa khippaṃ ti taṃ tuyhaṃ karissati
ti yadi mayhaṃ attā attādhīno bhujisso ca hoti  tāya payojanaṃ natthi tasmā  na saha vasissaṃ ekaghare ahaṃ tāya saha vatthunti yojanā
ti so bhikkhako pitarā vissajjito yathāruci gato ti ekikāva nti  mayhaṃ pitaraṃ vissajjetvā gacchāmi ti marituṃ ti vikappatthe nipāto
ti bhikkhāya tātakulaṃ āgacchīti yojanā
nti taṃ jinadattattheriṃ nti uṭṭhahitvā āsanaṃ tassā theriyā paññāpesiṃ
ti imasmiṃ eva gehe ṭhitā ti sāmaññavohārena dhītaraṃ anukampento ālapati nti tvaṃ pabbajitvā caritabbaṃ brahmacariyādidhammaṃ cara ti brāhmaṇajātī
ti jīrāpessāmi vināsessāmi
nti saccābhisambodhiṃ maggañāṇanti attho nti phaladhammaṃ arahattaṃ ti yaṃ maggaphalanibbānasaññitaṃ lokuttaradhammaṃ dvipadānaṃ seṭṭho sammāsambuddho sacchi akāsi taṃ labhassūti yojanā
ti pabbajitā hutvā sattāhena nti phusiṃ sacchākāsiṃ
ti yassa pāpakammassa ayaṃ sāmikassa amanāpabhāvasaṅkhāto nissandaphalabhūto  vipāko nti taṃ kammaṃ tava kathessāmi nti ācikkhiyamānaṃ tameva kammaṃ taṃ vā mama vacanaṃ ti ekaggamanā ayameva vā pāṭho
ti evaṃnāmake nagare nti so ahaṃ parassa dāraṃ aseviṃ
ti bahūni vassasatasahassāni nirayagginā daḍḍho ti tato nirayato vuṭṭhito cuto nti vānariyā kucchimhi paṭisandhiṃ gaṇhiṃ
ti yūthapati ti purisabhāvassa lakkhaṇabhūtāni bījakāni nillacchesi nīhari nti tassa mayhaṃ etaṃ atīte katassa kammassa phalaṃ nti yathā taṃ paradāraṃ atikkamitvā
ti  makkaṭayonito ti sindhavaraṭṭhe araññaṭṭhāne ti ajiyā
ti piṭṭhiṃ āruyha kumārake vahitvā ti abhijātaṭṭhāne kimiparigatova hutvā aṭṭo aṭṭito ti gilāno ahosīti vacanaseso
ti gāviyo vikkiṇitvā jīvakassa ti lākhārasarattehi viya tambehi lomehi samannāgato
ti vahitvā nti sīraṃ sakaṭañca dhārayāmīti attho  ti kāṇova hutvā aṭṭo pīḷito
ti nagaravīthiyaṃ ti gharadāsiyā kucchimhi jāto vaṇṇadāsiyātipi vadanti ti itthīpi purisopi na homi jātinapuṃsakoti attho
ti napuṃsako hutvā tiṃsavassakāle mato ti sūtakakule ti iṇāyikānaṃ purisānaṃ adhipatanabahule bahūhi iṇāyikehi abhibhavitabbe
ti upacitāya ti mahatiyā ti iṇavaḍḍhiyā ti avakaḍḍhati ti mama jātakulagehato
ti assa satthavāhassa putto mayi paṭibaddhacitto nāmena giridāso nāma avarundhati attano pariggahabhāvena gehe karoti
nti bhattāraṃ anuvattikā nti tassa bhattuno taṃ bhariyaṃ sapattiṃ viddesanakammaṃ akāsiṃ yathā taṃ so kujjhati evaṃ paṭipajjiṃ
ti yaṃ dāsī viya sakkaccaṃ upaṭṭhahantiṃ maṃ tattha tattha patino apakiritvā chaḍḍetvā anapekkhā apagacchanti etaṃ tassā mayhaṃ tadā katassa paradārikakammassa sapattiṃ viddesanakammassa ca nissandaphalaṃ ti tassapi tathā anunayapāpakakammassa dāruṇassa pariyanto idāni mayā aggamaggaṃ adhigacchantiyā kato ito paraṃ kiñci dukkhaṃ natthīti yaṃ panettha antarantarā na vibhattaṃ taṃ vuttanayattā uttānatthameva


