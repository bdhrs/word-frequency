
samāso  padasaṃkhepo padapaccayasaṃhitaṃ
taddhitaṃ nāma hotīti viññeyyaṃ tesa+mantaraṃ

chaṭṭhīyantā nāmasmā vā ṇapaccayo hoti apacce+bhidheyye apaccasaddasambandhittena apaccavantato katasarapaccayo samatthyato chaṭṭhyantato hotīti chaṭṭhīyantā nāmasmāti sutte avuttampi vuttaṃ ṇādīnaṃ taddhitanti pubbācariyasaññā ṇakāro vuddhyattho eva+maññatrāpi ṇādivuttittā ekatthatāyaṃti vibhattilopo

sarāna+mādibhūtā ye akāri+vaṇṇu+vaṇṇā tesaṃ ā+e+o vā honti yathākkamaṃ ṇānubandheti akārassa ākāro ā+e+onaṃ vuddhītipi pubbācariyasaññā vasiṭṭhassā+paccaṃ vāsiṭṭho vīmhi vāsiṭṭhī veti vasiṭṭhassā+paccaṃti vākyassa ca vasiṭṭhāpaccaṃti samāsassa ca vikappatthaṃ so ca vāsaddo yāva sakattheti adhikarīyati
napuṃsakena liṅgena saddo+dāhu pumena vā
niddissatīti ñātabba+mavisese pani+cchiteti 
vuttatthā apaccasaddassa napuṃsakatthepi puttaputtīnaṃ dvinnampi vācako hoti
ṇādayo+bhidheyyaliṅgā  apacce tva+napuṃsakā
napuṃsake sakatthe ṇyo bhiyyo bhāvasamūhajā
tā tu+tthiya+masaṃkhyāne tvādicīpaccayantakā
bhāradvājassa apaccaṃ=putto bhāradvājo evaṃ vessāmitto gotamo ettha ca a+yuvaṇṇantābhāvā ā+e+onaṃ na vuddhi vāsudevassa apaccaṃ vāsudevo baladevo cittakotiādīsu pana saṃyogantattā saṃyoge kvacīti kvaci na vuddhi upaguno apaccaṃ opagavo opagavī ettha uvaṇṇassā+vaṅa sareti ukārassa avaṅa
vacchassā+paccanti viggayha pubbasuttena ṇapaccaye kate puna vacchassā+paccaṃti viggaho

vacchādīhi apaccapaccayantehi gottādīhi ca saddehi ṇāna+ṇāyanapaccayā vā honti apacce vacchāno vacchāyano saṃyoge kvacīti na vuddhi katissā+paccaṃ kacco ṇya diccādīhīti ṇyo lopo+vaṇṇi+vaṇṇānaṃti akāralope cavaggapubbarūpāni kaccassā+paccaṃ kaccāno kaccāyano yāgame kātiyāno muggassā+paccaṃ=nattādīti vākye vuddhi+ikāralopa+pubbarūpāni moggallassā+paccaṃti punaṇāna+ṇāyanā honti moggallāno moggallāyano ime cattāro apaccapaccayantā gottādito yathāsakaṭassā+paccaṃ nattādīhi sakaṭāno sakaṭāyano kaṇhassā+paccaṃ nattādi kaṇhāno kaṇhāyano evaṃ aggivessāno aggivessāyano  muñjāno muñjāyano kuñjāno kuñjāyano sabbattha saṃyogattā na vuddhi ākatigaṇo+yaṃ

kattikādīhi vidhavādīhi ca ṇeyyaṇerappaccayā honti vā yathākkamaṃ kattikāya apaccaṃ kattikeyyo garuḷo vinatāya=supaṇṇamātuyā apaccaṃ venateyyo rohiṇiyā apaccaṃ rohiṇeyyo gaṅgāya apaccaṃ gaṅgeyyo evaṃ bhāgineyyo nādeyyo anteyyo āheyyo kāpeyyo suciyā apaccaṃ soceyyo bāleyyo ṇere-vidhavāya apaccaṃ vedhavero bandhakiyā=abhisārikāya apaccaṃ bandha-kero samaṇassa upajjhāyassā+paccaṃ sāmaṇero nāḷikero iccādi

ditippabhutīhi ṇyo hoti apacce

saṃyogavisaye kvaci ā+e+ovuddhiyo honti ṇānubandhe

avaṇṇi+vaṇṇānaṃ lopo hoti yakārādo paccaye ditiyā=asuramātuyā apaccaṃ decco ādicco kuṇḍaniyā apaccaṃ koṇḍañño nassa ññe pubbarūpaṃ aditīti devamātā
bhātuno  apaccaṃ bhātabyo yamhi gossa cāti yamhi ussa avaṅa akāralopapubbarūpāni

akārantato ṇi vā hota+pacce bahulaṃ ā=ti nāmavisesanattā a-kārantatoti vuttaṃ dakkhassā+paccaṃ dakkhi datti doṇi vāsavi vāruṇi jinadattassā+paccaṃ jenadatti suddhodani ānuruddhi iccādi

rājato ñño vā hota+pacce khatthiyajātiyaṃ gamyamānāyaṃ rañño apaccaṃ rājañño jātīyanti kiṃ rājāpaccaṃ

tijātiyaṃ apacce ya+iyā honti khattassā+paccaṃ khatyo khattiyo jātiyaṃ tveva khatti

manuto jātisamudāye ssa+saṇa hontu+pacce manuno apaccaṃ manusso mānuso manussī mānusī jātiyaṃ tveva mānavo nassa ṇo māṇavo

janapadassa yaṃ nāmaṃ taṃ nāmasmā khattiyā apacce raññe ca ṇo hoti pañcālānaṃ apaccaṃ rājā vā pañcālo kosalo  māgadho okkāko janapadanāmasmāti kiṃ dāsarathi khattiyāti kiṃ pañcālassa brāhmaṇassā+paccaṃ pañcāli

kurusivīhi apacce raññe ca ṇyo hoti kurūnaṃ apaccaṃ rājā vā korabyo yamhi gossa cātiminā avaṅa bakārapubbarūpāni sebbo ilopo (apaccataddhitaṃ)

rāgavācītatiyantato ratta+micce+tasmiṃ atte ṇo hoti kusumbhādīhi vaṇṇantarapattaṃ rattaṃ nāma kasāvena rattaṃ kāsāvaṃ evaṃ kusumbhena rattaṃ kosumbhaṃ hāliddaṃ pattaṅgaṃ mañjeṭṭhaṃ kuṅkumaṃ idha na hoti nīlaṃ pītanti guṇavacanattā ṇena vināpi dabbassā+bhidhānato

tatiyantato nakkhattā tena lakkhite kāle ṇo hoti taṃ ce nakkhatta+minduyuttaṃ hoti phussena induyuttena lakkhitā puṇṇamāsī phussī ratti phusso aho maghāya induyuttāya lakkhitā puṇṇamāsī māghī māgho

seti paṭhamantā asseti chaṭṭhiyatthe ṇo hoti yaṃ paṭhamantaṃ sā ce devatā puṇṇamāsī vā sugato devatā assa sogato māhindo yāmo vāruṇo buddho assa devatāti  buddho phussī puṇṇamāsī assa sambandhinīti phusso māso evaṃ māgho phagguno citto vesākho jeṭṭhamūlo āsāḷho sāvaṇo poṭṭhapādo assayujo kattiko māgasiro puṇṇamāsī ca bhatakamāsasambandhinī na hoti puṇṇo mā assanti nibbacanā ato eva nipātanā ṇo sāgamo ca

dutiyantato ta+madhīte taṃ jānātīti etesva+tthesu ṇo hoti ko ṇiko ca ettha casaddo ko caṇiko ca hotīti samuccino no ṇapaccayaṃ byākaraṇa+madhīte jānātīti vā veyyākaraṇo vi+ā+karaṇanti vicchijja katayādesassi+kārassa tadādesā tadīva bhavantīti ñāyā sarānamiccādinā ekāre yāgamadvittāni evaṃ mohutto nemitto aṅgavijjo vatthuvijjo chandaso manā dīnaṃ saka iti sakāgamo kamako padako venayiko suttantiko ābhidhammiko dvitaggahaṇaṃ ajjhenajānane ca visuṃ visuṃ paccayavidhānatthaṃ ajjhenavisayadassanatthaṃ pasiddhupasaṃharaṇatthañca

chaṭṭhiyantā visaye desasarūpe ṇo hoti vasātīnaṃ visayo deso vāsāto deseti kiṃ cakkhussa visayo rūpaṃ devadattassa visayo+nuvāko

ti tannāme  nivāse dese ṇo hoti sivīnaṃ nivāso deso sebbo ettha yavā sareti yakāre bakārapubbarūpāni vāsāto

ṇo vidisāya adūrabhavaṃ vedisaṃ

tatiyantā nibbattatthe ṇo hoti kusambena nibbattā kosambī nagaraṃ evaṃ kākandī mākandī sahassena nibbattā sāhassī parikhā hetumhi kattari karaṇe ca yathāyogaṃ tatiyā

tanti paṭhamantā idhāti sattamyatthe dese tannāme ṇo hoti yaṃ taṃ paṭhamanta+matthi ce udumbarā asmiṃ dese santīti odumbaro bādaro pabbajo

sattamyantā bhavatthe ṇo udake bhavo odako oraso jānapado māgadho kāpilavatthavo kosambo manasi bhavaṃ mānasaṃ sukhaṃ sakāgamo sāraso sakuṇo sārasī sakuṇī sārasaṃ pupphaṃ mitte bhavā mettā mettī vā pure bhavā porī vācā pāvuse bhavo pāvuso megho pāvusā  ratti pāvusaṃ abbhaṃ sārado sāradā sāradaṃ pupphaṃ mādhuro jano mādhurā gaṇikā mādhuraṃ vatthaṃ

bhavatthe tano ajja bhavo ajjatano svātano hiyyatano eona+ma vaṇṇeti eonaṃ a hoti

bhavatthe ṇo tano ca ettha ṇakāro avayavo nevā+nubandho purāṇo purātano

bhavatthe acco hoti amā=saha bhavo amacco

bhavatthe imo majjhe bhavo majjhimo evaṃ antimo heṭṭhimo uparimo orimo pārimo pacchimo abbhantaridho paccantimo

bhavatthe kaṇaādayo honti kaṇa-kusinārāyaṃ bhavo kosinārako māgadhako āraññako vihāro rājagahako kosambako indapattako kāpilako bhārukacchako nāgarako aṅgesu jāto aṅgako kosalako vedehako kambojako gandhārako sovīrako sindhavako assako iccādi ṇeyya-gaṅgeyyo pabbateyyo vāneyyo ṇeyyaka-kosaleyyako  bārāṇaseyyako campeyyako silāya jātaṃ seleyyakaṃ mithileyyako bārāṇaseyyakotyādīsu dissanta+ññepi paccayāti eyyako evaṃ upari sutte dassitapaccayato visuṃ paccaye dassite iminā suttenāti daṭṭhabbaṃ ya-gammo yamhi akāralope pubbarūpaṃ rasso ca dibbo iya-udariyo diviyo pañcāliyo bodhipakkhiyo lokiyo

sattamyantā bhavatthe ṇiko hoti sarade bhavo sāradiko divaso sāradikā ratti

paṭhamantā sippādivācakā asseti chaṭṭhyatthe ṇiko hoti vīṇāvādanaṃ sippa+massa veṇiko vīṇāvādanaṃ abhedopacārena vīṇā nāma modiṅgiko vaṃsiko paṃsukūladhāraṇaṃ sīla+massa paṃsukūliko tecīvariko gandho paṇya+massa gandhiko teliko goḷiko pūviko paṇṇiko tambuliko loṇiko cāpopaharaṇa+massa cāpiko tomariko muggariko mosaliko upadhi=kkhandhādi payojana+massa opadhikaṃ sātikaṃ sāhassikaṃ

dutiyantā hantīti evamādīsva+tthesu ṇiko hoti pakkhino hantīti pakkhiko sākuṇiko māyūriko macche hantīti macchiko meniko mige hantīti māgaviko vakārāgamo  migassa tadaminādinā magavādesepi māgaviko orabbhiko hāriṇiko sūkarikoti iko sata+marahatīti sātikaṃ sandiṭṭhikaṃ ehi passa vidhiṃ arahatīti ehipassiko ettha tyādyantasamudāyato anukaraṇattā vā taddhitassa abhidhānalakkhaṇattā vā bahulaṃvidhānena vā paccayo sāhassiko kumbhiko doṇiko addhamāsiko kahāpaṇiko āsītikā gāthā nāvutikā sahassiyoti iyo paradāraṃ gacchatīti pāradāriko maggiko paññāsayojaniko pathiko badare uñchatīti bādariko sāmākiko dhammaṃ caratīti dhammiko adhammiko

katādīsva+tthesu ṇiko kāyena kataṃ kāyikaṃ vācasikaṃ mānasikaṃti sakāgamo vātena kato ābādho vātito semhiko pittiko satena kītaṃ sātikaṃ sāhassikaṃ vatthena kītaṃ vatthikaṃ kumbhikaṃ sovaṇṇikaṃ ghātikaṃ mūlatova paccayo amūlavācittā devadattena kītoti na hoti tadatthāppatītiyā varatthāya baddho vārattiko āyasiko pāsiko suttiko ghatena abhisaṅkhataṃ saṃsaṭṭhaṃ vā ghātikaṃ goḷikaṃ dadhikaṃ mārīcikaṃ jālena hato hantīti vā jāliko bālisiko akkhehi jitaṃ akkhikaṃ dhanaṃ sālākikaṃ tindukiko ambaphaliko akkhehi jayati dibbati vā akkhiko khaṇittiyā khanatīti  khāṇittiko kuddāliko devadattena jitaṃ aṅgulyā khanatīti na hoti tadatthānavagamā uḷumpena taratīti oḷumpiko uḷumpikoti iko kulliko gopucchiko nāviko sakaṭena caratīti sākaṭiko rathiko parappikoti iko khandhena vahatīti khandhiko aṃsiko sīsikoti iko vetanena jīvatīti vetaniko bhatiko kayiko vikkayiko kayavikkayikoti iko

catutthyantā saṃvattatīti asmiṃ attheṇiko hoti punabbhavāya saṃvattatīti ponobbhaviko itthiyaṃ ponobbhavikā lokāya saṃvattatīti lokiko suṭṭhu aggoti saggo saggāya saṃvattatīti sovaggiko sasso+vaka tadaminādīpāṭhā dhanāya saṃvattatīti dhaññaṃ

pañcamyantā sambhūta+māgatanti etesva+tthesu ṇiko hoti mātito sambhūta+māgataṃvā+ti ettha mātito ca bhaginiyaṃcchoti mātitoti bhāgena ussa imhi vākyaṃ rassadvittesu mattikaṃ pettikaṃ ṇya+riyaṇa+ryapaccayāpi dissanti surabhito sambhūtaṃ sorabhyaṃ yamhi thaññaṃ ubhayattha lopo+vaṇṇi+vaṇṇānaṃti lopo riyaṇa-pituto sambhūto pettiyo mātiyo rānubandhe+ntasarādissāti ulopo mattiyo ryamhi-ulopo cavaggapubbarūpāni macco vā

sattamyantā  vasatītvevamādīsva+tthesu ṇiko hoti rukkhamūle vasatīti rukkhamūliko āraññiko rājagahiko māgadhiko sosāniko loke vidito lokiko catumahārājesu bhattā cātummahārājikā dvāre niyutto dovāriko dassoka tadaminādipāṭhā bhaṇḍāgāriko ike-navakammiko ādikammiko kiye-jātikiyo andhakiyo

chaṭṭhiyantā ida+micca+smiṃ atthe ṇiko hoti saṅghassa idaṃ saṅghikaṃ puggalikaṃ sakyaputtiko nāṭaputtiko jenadattiko kiye-sassa idaṃ sakiyo parakiyo niyeattaniyaṃ ke-sako rañño idaṃ rājakaṃ bhaṇḍaṃ

chaṭṭhiyantā ida+micca+smiṃ atthe ṇo hoti kaccāyanassa idaṃ kaccāyanaṃ byākaraṇaṃ sogataṃ sāsanaṃ māhisaṃ maṃsādi

gavādīhi chaṭṭhiyantehi ida+micca+smiṃ atthe yo hoti gunnaṃ idaṃ gabyaṃ avaṅa maṃsādi ilope kabbaṃ duno idaṃ dabbaṃ

pitito  mātitoti tena tena suttanipāteneva ussa i pitusaddā tassa bhātari reyyaṇa pitu bhātā petteyyo

mātuto ca pituto ca tesaṃ bhaginiyaṃ ccho hoti mātu bhagini mātucchā pitu bhagini pitucchā kathaṃ mātu bhātā mātuloti mātulāditvānīti nipātanā lapaccayo

mātāpitūhi tesaṃ mātāpitūsvā+maho hoti mātu mātā mātāmahī mātu pitā mātāmaho pitu mātā pitāmahī pitu pitā pitāmaho na yathāsaṅkhyaṃ paccekābhisambandhato visuṃ visuṃ mātāpitusaddehi tesaṃ mātāpitunnaṃ atthe paccayo hoti

mātāpitūhi hite reyyaṇa hoti mātu hito matteyyo petteyyo

nindādīsva+tthesu nāmasmā ko hoti nindāyaṃ-nindito muṇḍo muṇḍako evaṃ samaṇako paṇḍitako brāhmaṇako  veyyākaraṇako aññāte-kassā+yaṃ asso assako payogasāmatthiyā sambandhivisesānāvagamo+vagamyate appatthe-appakaṃ telaṃ telakaṃ ghatakaṃ paṭibhāgatthe-hatthī viya hatthiko assako balībaddhako ime no hatthikā assā balībaddhā ca no imetyādipāṭhe lopoti kapaccayalopena vā abhedopacārena vā daṭṭhabbaṃ ime ca dāruādīhi katarūpāni rasserasso mānuso mānusako rukkhako pilakkhako dayāyaṃ-dayito=nukampito putto puttako vacchako saññāyaṃ-moro viya morako katako bhatako

paṭhamantā asseti asmiṃ atthe ṇiko hoti ko ca tañce paṭhamantaṃ parimāṇaṃ bhavati doṇādīnaṃ parimitavīhādīnaṃ karaṇattā parimīyantya+nenāti parimāṇanti hoti doṇo parimāṇa+massāti doṇiko vīhi khārasatiko khārasahassiko āsītiko vayo upaḍḍhakāyo parimāṇa+massa upaḍḍhakāyikaṃ bimbohanaṃ pañcakaṃ chakkaṃ

yādīhi paṭhamantehi asseti chaṭṭhyatthe ttako hoti tañce paṭhamantaṃ parimāṇaṃ bhavati yaṃ parimāṇa+massa yattakaṃ tattakaṃ etasseṭa ttaketi etassa eṭa ettakaṃ āvatake-yaṃ parimāṇa+massa yāvatako tāvatako

sabbato  paṭhamantā yādīhi ca asseti chaṭṭhyatthe āvantu hoti tañce paṭhamantaṃ parimāṇaṃ bhavati sabbaṃ parimāṇa+massa sabbāvantaṃ aṃṅaṃ napuṃsaketi aṃ yāvantaṃ tāvantaṃ

kimhā paṭhamantā asseti chaṭṭhyatthe rati+rīva+rīvataka+rittakā honti kiṃsaṅkhyānaṃ parimāṇa+mesaṃ kati rānubandhattā iṃbhāgalopo kīva kīvatakaṃ kittakaṃ rīvanto sabhāvato asaṃkhyo

sañjātatthe ito tārakā sañjātā assa tārakitaṃ gaganaṃ pupphāni sañjātāni assa pupphito rukkho pallavitā latā

paṭhamantā mānavuttito asseti asmiṃ atthe matto hoti palaṃ ummāna+massa palamattaṃ hattho paṇāma+massa hatthamattaṃ sataṃ māna+massa satamattaṃ doṇo parimāṇa+massa doṇamattaṃ abhedopacārā doṇotipi hoti mīyate+nenāti mānaṃ mānassa sambandhittā chaṭṭhyantabhūtānameva vidhi hoti ettha ca 
uddhamānantu  ummānaṃ parimāṇantu sabbato
pamāṇaṃ hoti āyāmo saṃkhyāseso tu sabbato

uddhamānavuttito taggho hoti matto ca jaṇṇu parimāṇa+massa jaṇṇutagghaṃ jaṇṇumattaṃ

purisā ṇo hoti mattādayo ca puriso parimāṇa+massa porisaṃ purisamattaṃ+purisatagghaṃ

ubhadvitīhi avayavavuttīhi ayo hoti ubho aṃsā assa ubhayaṃ dvayaṃ tayaṃ aṃsasambandhena samudāye vidhi hotīti na ubhayādito bahuvacananti ce rāhuno siro tyādo abhedepi bhedavivakkhāya labbhamānato bahuvacanaṃ hoteva

satyantāya utyantāya īsantāya āsantāya dasantāya saṅkhyāya paṭhamantāya asminti sattamyatthe ḍo hoti sā ce  saṅkhyā adhikā hoti ya+dasminti taṃ ce sataṃ sahassaṃ satasahassaṃ vā hoti vīsati adhikā asmiṃ sateti vīsaṃsataṃ

ḍe pare satyantassa tikārassa lopo hoti ekavīsaṃsataṃ sahassaṃ satasahassaṃ vā tiṃsati adhikā asmiṃ satādiketi tiṃsasataṃ ekatiṃsasataṃ iccādi utyantāyanavuti adhikā asmiṃ satādiketi navutaṃsataṃ sahassaṃ satasahassaṃ vā īsantāya-cattālīsaṃ adhikā asmiṃ sate sahasse satasahasseti cattālīsasata+miccādi āsantāya evaṃ paññāsaṃsata+miccādi dasantāya-ekādasaṃsata+miccādi

chaṭṭhiyantāye+kādasādikāya saṃkhyāya ḍo hoti pūraṇatthe vibhāsā sā saṃkhyā pūriyate yena taṃ pūraṇaṃ ekādasannaṃ pūraṇo ekādaso aññatra ma pañcādikatīhīti mo ekādasamo vīsatiyā pūraṇo vīso vīsatimo tiṃso tiṃsatimo vāsaddassa vavatthitavibhāsattā niccaṃ cattālīso paññāso

mapaccaye pañcamo pañcamī sattamo sattamī aṭṭhamo aṭṭhamī katimo katimī iccādi

satādīnaṃ  mo ca antādeso i ca satassa pūraṇo satimo sahassimo

chasaddā pūraṇatthe ṭṭha+ṭṭhamā channaṃ pūraṇo chaṭṭho chaṭṭhamo itthiyaṃ chaṭṭhī chaṭṭhamī catutthadutiyesve+saṃ tatiyapaṭhamāti nipātanā pūraṇatthe dvito tiyo dvissa du ca ticatūhi tissa a tiya+tthā ca yathākkamaṃ dutiyo tatiyo catuttho

sati byabhicāre visesanaṃ sātthakaṃti ñāyā saṃkhyāto visesetuṃ asahāyeti vuttaṃ ekasmā asahāyatthe ka+ākī honti vā ekova ekako ekākī eko vā

vacchādīnaṃ sabhāvassa tanutte=kiñcimattāvasese taro hoti so=sako bhāvo sabhāvo attaniyapavattinimittaṃ susuttassa tanutte vacchataro itthiyaṃ vacchatarī yobbanassa tanutte okkhataro okkhā=dutiyavayaṭṭhagoṇo assabhāvassa tanutte assataro gāvoti jātisāmatthiyassa tanutte usabhataro ettha tanuttaṃ appabalatā

kiṃsaddā  niddhāraṇe ratara+ratamā honti ko evāti kataro bhavataṃ devadatto kataro bhavataṃ kaṭṭho katamo bhavataṃ devadatto katamo bhavataṃ kaṭṭho bhāradvājānaṃ katamo+si brahme

datte+bhidheyye la+iyā honti bahulādhikārā manussasaññāyaṃ devena datto devalo deviyo brahmalo brahmiyo sīvalo sīviyo sissa dīgho deva+brahma+sivāti tannāmakā manussā (rattamiccādianekatthataddhitaṃ)

chaṭṭhiyantā bhāve kamme ca ttādayo honti bahulaṃ na sabbe paccayā sabbato honti aññatratta+tāhi bhavanti etasmā buddhisaddāti bhāvo saddapavattinimittaṃ vuttañca 
hontya+smā saddabuddhīti bhāvo taṃ saddavuttiyā
nimittabhūtaṃ nāmañca jāti dabbaṃ kriyā guṇoti
nīlassa paṭassa bhāvo nīlattaṃ nīlatāti guṇo bhāvo ettha nīlaguṇavasena paṭe nīlasaddassa vuttiyā paṭabuddhiyā nimittaṃ bhāvo nāma nīlassa guṇassa bhāvo nīlattaṃ nīlatāti nīlaguṇajāti ettha nīlaguṇajāti nimittaṃ hutvā nīlasaddassa guṇavuttiyā  nīlaguṇajāti nimittaṃ gottaṃ gotāti gojāti ettha jātisaddānaṃ dabbavuttiyā sati jāti nimittaṃ pācakassa bhāvo pācakattaṃti kriyāsambandhittaṃ bhāvo ettha pacanakriyāsambandhittaṃ bhāvo daṇḍittaṃ visāṇittaṃ rājapurisattaṃti daṇḍa+visāṇa+rājadabbānaṃ sambandhittaṃ bhāvo daṇḍītyādisaddapavattiyā nimittattā
devadattassa bhāvo devadattattaṃ candattaṃ sūriyattaṃti tadavatthā visesasāmaññaṃ devadattassa bālatādiavatthābhedo candassa kalādiavatthabhedo ca sūriyassa mandapaṭutādiavatthābhedo ca sāmaññaṃ tadettha nimittaṃ ettha vijjamānapadatthānaṃ visayabhūtasaññāsaddānaṃ pavattinimittaṃ vuttaṃ ākāsattaṃ abhāvattaṃti tattha ghaṭākāsa+pīṭharākāsa paṭābhāva+ghaṭābhāvādinā upacaritabhedasāmaññaṃ bhāvo
ttana-puthujjanattanaṃ vedanāya bhāvo vedanattanaṃ rasso evaṃ jāyattanaṃ jārattanaṃ
ṇya-alasassa bhāvo kammaṃ vā ālasyaṃ ettha lopo+vaṇṇi+vaṇṇānaṃti a-lope sarāna+mādissādinā ākāro eva+mupari ca brāhmaṇassa bhāvo brahmaññaṃ ññakārapubbarūpāni cāpalyaṃ nepuññaṃ pesuññaṃ rañño bhāvo rajjaṃ ādhipaccaṃ dāyajjaṃ vesammaṃ vesamaṃ ṇapaccayo sakhino bhāvo sakhyaṃ vāṇijjaṃ ārogyaṃ odagyaṃ ānaṇyaṃ dubbalyaṃ balyaṃ paṇḍiccaṃ bāhussaccaṃ porohiccaṃ muṭṭhassatissa bhāvo muṭṭhassaccaṃ ilopo kosallaṃ vepullaṃ samānassa bhāvo sāmaññaṃ perissaṃ somanassaṃ domanassaṃ sovacassaṃ dovacassaṃ nipakassa  bhāvo nepakkaṃ ādhikkaṃ dubhagassa bhāvo dobhaggaṃ sarūpassa bhāvo sāruppaṃ opammaṃ sokhummaṃ tathassa bhāvo tacchaṃ dummedhassa bhāvo dummejjhaṃ bhesajassa bhāvo bhesajjaṃ byāvaṭassa kammaṃ veyyāvaccaṃ yathā veyyākaraṇaṃ
ṇeyya-sucino bhāvo soceyyaṃ ādhipateyyaṃ kapissa bhāvo kāpeyyaṃ saṭhassa bhāvo kammaṃ vā sāṭheyyaṃ
ṇa-garūnaṃ bhāvo gāravaṃ u avaṅa pāṭavaṃ ajjavaṃ maddavaṃ kosajjādinā ussa attaṃ dvittañca paramānaṃ bhāvo pāramī vīpaccayo samaggānaṃ bhāvo sāmaggī
iya-adhipatino bhāvo adhipatiyaṃ paṇḍitiyaṃ bahussutiyaṃ naggiyaṃ sūriyaṃ
ṇiya-alasassa bhāvo kammaṃ vā ālasiyaṃ tālusiyaṃ mandiyaṃ dakkhiyaṃ porohitiyaṃ veyyattiyaṃ
kathaṃ rāmaṇīyakaṃti sakatthe kantā ṇena siddhā kammaṃ=kriyā tattha alasassa kammaṃ alasattaṃ alasatā alasattanaṃ ālasyaṃ ālasiyaṃ vā

sakatthepi yathāyogaṃ ttādayo honti yathābhūtameva yathābhuccaṃ kāruññaṃ pattakallaṃ ākāsānantameva ākāsānañcaṃ ettha akāralopo tassa ce pubbarūpe ca kate tadaminādinā nassa ñño ca lopo ca hoti kāyapāguññatā

chaṭṭhiyantā  vaddhā dāsā ca byo hoti bhāvakammesu vaddhassa bhāvo kammaṃ vā vaddhabyaṃ vaddhatā dāsassa bhāvo kammaṃ vā dāsabyaṃ dāsyaṃ dāsatā kathaṃ vaddhavaṃti ṇe vāgamo

chaṭṭhiyantā yuvasaddā bhāvakammesu naṇa vā hoti vassa bo ca yuvassa bhāvo yobbanaṃ yuvattaṃ yuvatā vā

bhāve vā imo aṇuno bhāvo aṇimā laghimā mahato bhāvo mahimā kisassa bhāvo kasimā

imamhi mahato maho ca kisassa kasādeso ca hoti

kriyāvācakasaddato imo pākena nibbattaṃ pākimaṃ sekimaṃ

ete saddā nipaccante ṇānubandhe kusītassa bhāvoti bhāve ṇyo hoti iminā īssa akāre ca tassa je ca  kate yassa pubbarūpaṃ kosajjaṃ ujuno bhāve ajjavaṃti ṇo iminā ussa attaṃ uvaṇṇassā+vaṅa sareti avaṅaādese jassa dvittaṃ parisāsu sādhūti vākye ṇyo tattha sādhūti ṇyo iminā jāgamo ca byañjane dīgharassāti āssa rasse ca kate jassa pubbarūpaṃ pārisajjo iminā kamena vākyeneva saddasiddhi veditabbā suhadayova suhajjo tassa bhāvo sohajjaṃ iminā ayalopo muduno bhāvo maddavaṃ iminā ussa attaṃ isino idaṃ bhāvo vā ārissaṃ ṇyapaccaye iminā ārañāgame lopo+vaṇṇi+vaṇṇānaṃti antaikāralopo ca usabhassa idaṃ bhāvo vā āsabhaṃ iminā ussa ā ājānīyassa bhāvo ājaññaṃ iminā yalope lopo+vaṇṇi+vaṇṇānaṃti īkāralopo thenassa bhāvo theyyaṃ iminā nassa yakāro bahussutassa bhāvo bāhusaccaṃ iminā ussa akāro saṃyogādilopo (bhāvataddhitaṃ)

atisaye vattamānato honte+te paccayā atisayena pāpo pāpataro pāpatamo pāpissito pāpiyo pāpiṭṭho itthiyaṃ pāpatarā iccādi atisayappaccayantāpi atisayappaccayo atisayena pāpiṭṭho pāpiṭṭhataro pāpiṭṭhatamo evaṃ paṭutaro paṭutamo paṭissiko paṭiyo paṭiṭṭho varataro iccādi paṇītataro iccādi ca

vuddhassa  jo hoti iyaiṭṭhesu atisayena vuddho jeyyo jeṭṭho jādese pubbasaralope luttā sarā issa ekāre ca yassa dvittaṃ

iyaiṭṭhesu bāḷha+ntika+pasatthānaṃ sādha+neda+sā honti yathākkamaṃ atisayena bāḷho sādhiyo sādhiṭṭho atisayena antiko nediyo nediṭṭho atisayena pasattho seyyo seṭṭho pubbeva sare lutte issa e dvittañca

iyaiṭṭhesu appayuvānaṃ kaṇa+kanā honti yathākkamaṃ atisayena appo kaṇiyo kaṇiṭṭho atisayena yuvā kaniyo kaniṭṭho

iyaiṭṭhesu vī+mantu+vantūnaṃ lopo atisayena medhāvī medhiyo medhiṭṭho atisayena satimā satiyo satiṭṭho atisayena guṇavā guṇiyo guṇiṭṭho ettha yathākkamaṃ mantvatthe vī+mantu+vantu hoti

llapaccayo  hoti dutiyantā tannissitatthe vedaṃ nissitaṃ vedallaṃ duṭṭhu nissitaṃ duṭṭhullaṃ vedanti tuṭṭhi ille saṅkhāraṃ nissitaṃ saṅkhārillaṃ

pakatiyā uttara+mavatthantaraṃ vikāro chaṭṭhiyantā nāmasmā vikāre+vayave ca ṇādayo honti bahulaṃ ṇa-ayaso vikāro āyasaṃ bandhanaṃ sakāgamo udumbarassa avayavo vikāro vā odumbaraṃ bhasmaṃ paṇṇaṃ vā kāpotaṃ maṃsaṃ satti vā ṇika-kappāsassa vikāro kappāsikaṃ vatthaṃ ṇeyya-eṇissa vikāro+vayavo vā eṇeyyaṃ kosānaṃ vikāro koseyyaṃ vatthaṃ maya-tiṇānaṃ vikāro tiṇamayaṃ dārumayaṃ naḷamayaṃ mattikāmayaṃ suvaṇṇamayo ratho rūpiyamayaṃ aññasmiṃti mayo gunnaṃ karīsaṃ gomayaṃ

vikārāvayavesu jatuto ssaṇa vā hoti ettha vikārāvayavesūti vattantesupi bahulādhikārā vikāreyeva hoti jatuno vikāro jātussaṃ jatumayaṃ

bahulaṃ paccayalopopi phalitassa rukkhassa phala+mavayavo vikāro ca pallavitasseva pallavaṃti vuttattā phalādayo  avayavā vikārā ca honti tasmā idaṃ vuccati phalapupphamūlesu vikārāvayavesu-piyālassa phalāni piyālāni mallikāya pupphāni mallikā usīrassa mūlaṃ usīraṃ taṃsaddena vā tadabhidhānaṃ abhedopacārena tasmā paccayalopaṃ vināpi sijjhati

chaṭṭhiyantā samūhe kaṇa+ṇa+ṇikā honti gottapaccayantā kaṇa-rājaññānaṃ samūho rājaññakaṃ mānusakaṃ ukkhādīhi ukkhānaṃ samūho okkhakaṃ saṃyoge kvacīti okāro oṭṭhakaṃ urabbhānaṃ samūho orabbhakaṃ rājakaṃ rājaputtakaṃ hatthikaṃ dhenukaṃ māyūrakaṃ kāpotakaṃ māhisakaṃ ṇa-kākānaṃ samūho kākaṃ bhikkhaṃ ṇika acittā-apūpānaṃ samūho āpūpikaṃ saṃkulikaṃ

samūhatthe tā janānaṃ samūho janatā gajatā bandhutā gāmatā sahāyatā nāgaratā tāntā sabhāvato itthiliṅgā
madanīyanti karaṇe+dhikaraṇe vā anīyena siddhaṃ dhūmāyitattantiktantā nāmadhātuto ttena siddhaṃ dhūmo viya ācaratīti kattutā+yoti āye gamanatthākammakādhāre cāti ktapaccaye ūāgame ca kate dhūmāyitassa bhāvoti dhūmāyitattaṃ

hitatthe  iyo upādānānaṃ hitaṃ upādāniyaṃ

hitatthe sso cakkhuno hitaṃ cakkhussaṃ āyussaṃ

sattamyantā tattha sādhūti asmiṃ atthe ṇyo hoti sādhūti kusalo yoggo hito vā sabhāyaṃ kusalo sabbho ākāralopo parisāyaṃ sādhu pārisajjo kosajjādinā jāgame akāravuddhi medhāya hitaṃ mejjhaṃ ghataṃ pādānaṃ hitaṃ pajjaṃ telaṃ aññasmiṃti ṇyo rathaṃ vahatīti racchā

kammasaddā sādhvatthe niya+ññā honti kamme sādhu kammaniyaṃ kammaññaṃ

iko kathāyaṃ kusalo kathiko dhammakathiko saṅgāmiko pavāsiko upavāsiko

ṇeyyo pathe hitaṃ pātheyyaṃ sapatismiṃ hitaṃ sāpateyyaṃ dhanaṃ padīpeyyaṃ telaṃ

arahatthe  ṇeyyo dakkhiṇaṃ arahatīti dakkhiṇeyyo

arahatthe tumantā rāyo vā ghātetuṃ arahatīti ghātetāyaṃ rānubandhe+ntasarādissāti uṃlopo jāpetāyaṃ pabbājetāyaṃ vāti kiṃ ghātetuṃ (saṃkiṇṇataddhitaṃ)

paṭhamantā ettha assa atthīti etesva+tthesu mantu hoti gāvo ettha dese assa vā purisassa santīti gomā gomanto iccādi guṇavantusamaṃ
atthīti vattamānakālopādānato bhūtāhi bhavissantīhi vā gohi na gomā kathaṃ gomā āsi gomā bhavissatīti tadāpi vattamānāhiyeva gohi gomā āsi bhavissatīti padantarā kālantaraṃ itisaddato visayaniyamo vuttañhi 
pahūte ca pasaṃsāyaṃ nindāyañcā+tisāyane
niccayoge ca saṃsagge honti+me mantuādayoti

mantumhi āyussa āyasādeso hoti āyu assa atthīti āyasmā go assoti jātisaddānaṃ dabbābhidhāna- sāmatthiyā  mantvādayo na honti tathā guṇasaddānaṃ seto paṭoti yesaṃ tu guṇasaddānaṃ dabbābhidhānasāmatthiyaṃ natthi tehi honteva buddhi assa atthīti buddhimā vantva+vaṇṇāti vantumhi rūpavā rasavā gandhavā saddavā daṇḍāditvi+kaī vāti ika+ī rasī rasiko rūpī rūpiko gandhī gandhikoti

vantu pasatthaṃ sīla+massa atthīti sīlavā pahutā pasatthā vā paññā assa atthīti paññavā

ika+ī honti vā mantatthe bahulaṃvidhānā kutocisaddato dve honti kuto ce+kamekaṃva niccayutto daṇḍo assa atthīti daṇḍiko daṇḍī gandhiko gandhī vātveva daṇḍavā
uttamiṇeva dhanā ikoti gaṇasuttena iko dhaniko añño dhanī dhanavā
asannihite atthā asannihito attho assa atthīti atthiko atthī sannihite atthavā tadantā ca puññattho assa atthīti puññatthiko puññatthī
vaṇṇantā īyeva brahmavaṇṇaṃ assa atthīti brahmavaṇṇī devavaṇṇī
hatthadantehi  jātiyaṃ hattha+massa atthīti hatthī dantī aññatra hatthavā dantavā
vaṇṇato brahmacārimhi vaṇṇo assa atthīti vaṇṇiko brahmacārī
pokkharādito dese pokkharaṃ jalaṃ padumaṃ vā assa atthīti pokkharī yuvaṇṇehi nīti nīmhi gharaṇyādayoti īssa attaṃ nassa ṇo ca pokkharaṇī uppalinī kumudinī bhisinī mulālinī sālukinī
kvacā+desepi paduma+massa atthīti padumī paduminī paduminīpaṇṇaṃ desato+ññatra pokkharavā hatthī
nāvāyi+ko nāviko sikhī bālī sīlī balī
sukhadukkhā ī sukhī dukkhī balā bāhūrupubbā ca bāhubalī ūrubalī

ssī tapo assa atthīti tapassī yasassī tejassī manassī payassī vātveva yasavā

ro ninditaṃ mukha+massa atthīti mukharo susi=chiddaṃ assa atthīti susiro ūso=khāramattikā asmiṃ atthīti ūsaro  madhuro guḷo madhurā sakkharā madhuraṃ khīraṃ khaṃ=gīvāya vivaraṃ assa atthīti kharo gadrabho kuñjo=hanu assa atthīti kuñjaro nagaro
dantassa ca unnatadanteti gaṇasuttena dantassa u ca unnataṃ danta+massa atthīti danturo

bho vā tuṭṭhi assa atthīti tuṭṭhibho sālibho vālibho

iti vā a hoti atisayā saddhā assa atthīti saddho pañño paññavā saddhā kaññā saddhaṃ kulaṃ

ṇo tāpaso sakāgamo tāpasī

ālu vā abhijjhā assa atthīti abhijjhālu sītālu dhajālu dayālu dayāvā abhijjhālu eva abhijjhāluko

ilo vā piccha+massa atthīti picchilo picchavā pheṇilo jaṭilo tuṇḍilo ninditā vācā assa atthīti vācāloti parassaralopo

vo  hoti vā sīlavo sīlavā kesavo kesavā
aṇṇā niccaṃ aṇṇavo gaṇḍīrājīhi saññāyaṃ gaṇḍī=meṇḍasiṅgaṃ assa atthīti gaṇḍīvaṃ dhanu rājīvaṃ paṅkajaṃ

vī māyāvī medhāvī pumā nīmhi medhāvinī medhāvī kulaṃ ekavacanayosva+ghonaṃti simhi rasso evaṃ māyāvī

issare+bhidheyye sasaddā āmī+uvāmī honti mantvatthe saṃ=āyattaṃ assa atthīti sāmī suvāmī suvāminī kaññā

lakkhīsaddā ṇo hoti mantvatthe a ca+ntassa lakkhī assa atthīti lakkhaṇo

aṅgasmā no hoti kalyāṇāni sobhaṇāni aṅgāni assā atthīti aṅganā

lomā  so pahūtā lomā assa atthīti lomaso lomasā kaññā

ima+iyā honti putto assa atthīti puttimo kittimo puttiyo kappiyo jaṭiyo hānabhāgiyo seniyo (atthyatthataddhitaṃ)

pañcamyantā bahulaṃ to hoti vā toādipaccayantā nipphannanipātā tehi parāsaṃ vibhattīnaṃ asaṃkhyehi sabbāsaṃti lopova gāmato āgacchatīti gāmasmā āgacchati corato bhāyatīti corehi bhāyati satthato parihīno satthā parihīno evaṃ purisato rājato aggito hatthito hetuto yuttito itthito bhikkhunito yāguto jambuto cittato āyuto sabbādito-sabbato yato tato iccādi

tomhi imassa ṭi nipaccate etassa ṭa+eṭa kiṃ saddassa kuttañca ito imasmā ato etto etasmā kuto kasmā

to abhito parito pacchato heṭṭhato

sattamyantehi  to hoti ādo ādito majjhato antato piṭṭhito passato mukhato paṭhamantā yato+dakaṃ ta+dādittaṃ yaṃ udakaṃ tadevā+dittanti attho

sabbādīhi sattamyantehi tra+tthā vā honti sabbatra sabbattha sabbasmiṃ yatra yattha tatra tattha iccādi bahulādhikārā na tumhaamhehi

etehi sabbāditotiādinā tra+tthā sesādesā ca paccayā ca imināva nipaccante iminā kissa ka+ku ca etassa ṭe+ṭā ca vapaccaye kissa ilopo ca ha+dhapaccayesu imassa ṭi ca nipaccate kasmiṃ kattha kutra kva etasmiṃ ettha atra imasmiṃ iha idha

sabbasmā dhi vā sabbasmiṃ sabbadhi sabbatra

yasaddā hiṃ yasmiṃ yahiṃ yatra

tasaddā haṃ hoti hiñca tahaṃ tahiṃ tatra

hiṃ  haṃ nipaccante kissa ku+kā ca kuhiṃ kahaṃ kuhiñcanaṃti nipātantaraṃ

etehi kāle dā hoti vā sabbasmiṃ kāle sabbadā ekadā aññadā yadā tadā

ete saddā nipaccante kasmiṃkāle kadā kudā sabbasmiṃ kāle sadā imasmiṃ kāle adhunā idāni

pakati paccayo ādeso kālavisesoti sabba+metaṃ nipātanā labbhati imassa ṭo jjo cā+hani nipaccante asmiṃ ahani ajja samānassa sa-bhāvo jju cā+hani samāne ahani sajju aparasmā jju aparasmiṃ ahani aparajju imassa eto kāle rahi ca imasmiṃkāle etarahi kiṃ saddassa ko raha cā+najjatane kasmiṃ kāle karaha

sāmaññassa bhedako viseso pakāro tasmiṃ thāpaccayo hoti sabbena pakārena sabbathā yathā tathā

ki+mimehi  thaṃpaccayo ka+ittaṃ tesaṃ yathākkamaṃ kena pakārena kathaṃ iminā pakārena itthaṃ

pakāre dhā hoti dvīhi pakārehi dve vā pakāre karoti dvidhā karoti bahudhā karoti ekaṃ rāsiṃ pañcappakāraṃ karoti pañcadhā karoti pañcappakāra+mekappakāraṃ karoti ekadhā karoti

ekasmā pakāre jjhaṃ vā hoti ekena pakārena ekaṃ vā pakāraṃ karoti ekajjhaṃ karoti ekadhā karoti vā

edhā vā dvīhi pakārehi dve vā pakāre karoti dvedhā tedhā dvidhā tidhā

pakāravati taṃsāmaññavācakā saddā jātiyo hoti paṭujātiyo mudujātiyo

vārasambandhiniyā saṃkhyāya kkhattuṃ hoti dve vāre bhuñjati dvikkhattuṃ divasassa bhuñjati vāraggahaṇaṃ kiṃ pañca bhuñjati saṅkhyāyāti kiṃ pahūte vāre bhuñjati

kkhattuṃ  hoti kati vāre bhuñjati katikkhattuṃ bhuñjati

vārasambandhiniyā bahusaṃkhyāya dhā hoti kkhattuñca vārānaṃ ce paccāsatti hoti bahuvāre bhuñjati bahudhā divasassa bhuñjati bahukkhattuṃ vā paccāsattiyaṃti kiṃ bahukkhattuṃ māsassa bhuñjati

kiṃpaccayo ekassa sādeso ca nipaccate ekaṃ vāraṃ bhuñjati sakiṃ bhuñjati ekakkhattuṃ vā

vicchāyaṃ pakāre ca so hoti khaṇḍaṃ khaṇḍaṃ karoti khaṇḍaso karoti puthuppakārena puthuso sabbena pakārena sabbaso

avatthāvato+vatthantarenā+bhūtassa tāyā+vatthāya bhāve karā+sa+bhūhi sambandhe sati vikāravācakācī hoti adhavalaṃ dhavalaṃ karoti dhavalī karoti adhavalo dhavalo siyā dhavalī siyā adhavalo dhavalo bhavati dhavalī bhavati abhūtatabbhāveti kiṃ ghaṭaṃ karoti dadhi atthi ghaṭo bhavati  karāsabhūyogeti kiṃ adhavalo dhavalo jāyate vikārāti kiṃ pakatiyā mā hotu suvaṇṇaṃ kuṇḍalī karoti (nipātataddhitaṃ)

vuttato+ññepi paccayā dissanti vividhā mātaro vimātaroti visesanasamāso tāsaṃ puttā vemātikāti rikaṇapaccaye rānubandhattā ulope vuddhimhi kate vemātikā pathaṃ gacchantīti pathāvino āvī issā assa atthīti issukī ukī dhuraṃ vahantīti dhorayhā yhaṇa
sāmaññañca viseso ca bhāvajo ca nipātajo
iti viññūhi viññeyyo taddhito tu catubbidho

