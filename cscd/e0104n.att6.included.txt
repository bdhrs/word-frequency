

 yā  visuddhiyo sampādetabbāti sambandho  yathāvicāritesu khandhādīsu vipassanāya  ganthassa uggaṇhanaṃ vācuggatakaraṇaṃ  parito sabbathāpi atthassa ñātumicchā  savanupaparikkhādivasena tadatthassa manasikāravidhi tadubhayavasena yasmā tatthapi ñāṇaṃ svāsevitaṃ hoti tasmā vuttaṃ ti khandhādīsu sutamayaṃ ñāṇaṃ uppādetvāti attho  tasmā tattha vitthāritanayānusārena sīlavisuddhi sampādetabbāti adhippāyo upacārasamādhipi appanāsamādhi viya vipassanāya adhiṭṭhānabhāvato cittavisuddhiyevāti āha ti ti attano santāne nibbattanavaseneva veditabbā evañhi tā paccakkhato viditā nāma honti tasmā veditabbā sampādetabbāti vuttaṃ hoti ti vā samāpattisukhādhigamavasena anubhavitabbāti attho na hi kevalena jānanamattena cittavisuddhiyaṃ patiṭṭhito nāma hoti na ca tattha apatiṭṭhāya uparivisuddhiṃ sampādetuṃ sakkāti
nti nāmassa rūpassa ca vibhajja yathābhūtasabhāvadassanaṃ nāmaggahaṇena cettha vedanādīnaṃ catunnaṃ tebhūmakānaṃ khandhānaṃ gahaṇaṃ na viññāṇapaccayā nāmarūpanti ettha viya viññāṇaṃ vinā nāpi nāmañca rūpañcāti  ettha viya sanibbānehi lokuttarakkhandhehi saddhinti daṭṭhabbaṃ
 yāti pajjati etenāti yānaṃ samathova yānaṃ samathayānaṃ taṃ etassa atthīti samathayāniko jhāne jhānūpacāre vā patiṭṭhāya vipassanaṃ anuyuñjantassetaṃ nāmaṃ tena  nti idaṃ bhavaggadhammānaṃ ādikammikassa duppariggahatāya vuttaṃ  ñāṇena paricchijja gahetabbā pariggahavidhi pana   vuttā evāti adhippāyo ārammaṇābhimukhanamanaṃ ārammaṇena vinā appavatti tena namanaṭṭhena nāmakaraṇaṭṭhena  vā vedanādayo hi arūpadhammā sabbadāpi ca phassādināmakattā pathavīādayo viya kesakumbhādināmantarānāpajjanato attanāva katanāmatāya nāmakaraṇaṭṭhena nti vuccanti atha vā adhivacanasamphasso viya adhivacanaṃ nāmaṃ antarena anupacitasambhārānaṃ gahaṇaṃ na gacchantīti nāmāyattaggahaṇatāya vedanādayo nti vuccanti rūpaṃ pana vināpi nāmasavanaṃ attano ruppanasabhāveneva gahaṇaṃ gacchati nti asaṅkarato ṭhapetabbaṃ aññamaññaṃ rūpena ca amissitaṃ katvā citte ṭhapetabbanti attho
nāmarūpapariggaho ca nāma yāvadeva tassa paṭinissajjanatthanti tadanurūpameva nidassanaṃ dassento tiādimāha ti ettha ruppanaṭṭho sītādivirodhipaccayasannipāte visadisuppattītiādinā   vuttoyeva evaṃ visuṃ nāmapariggahaṃ rūpapariggahañca dassetvā idāni ekajjhaṃ nāmarūpapariggahaṃ dassetuṃ ntiādi vuttaṃ
 iti arūpamukhena vipassanābhinivesaṃ dassetvā idāni rūpamukhena taṃ dassento tiādimāha tattha samathayānikassa samathamukhena vipassanābhiniveso vipassanāyānikassa pana samathaṃ anissāyāti āha ti samathabhāvanāya amissitavipassanāyānavāti attho ti yathāvutto samathayāniko eva vā tena samathayānikassāpi rūpamukhena vipassanābhiniveso labbhati na arūpamukhenevāti dasseti nti yaṃ thaddhalakkhaṇaṃ ayaṃ pathavīdhātūtiādinā  saṅkhepamanasikārādivasena vuttesu terasasu dhātupariggahamukhesu kammasamuṭṭhāno nāma keso cammabbhantaragato ti tasmiṃyeva kammasamuṭṭhāne kese kāyappasādassa viya bhāvassāpi sakalasarīrabyāpitāya ti vuttaṃ puna ti tasmiṃyeva kesasaññite rūpasamudāye ti pubbe vuttāni kammasamuṭṭhānāni vīsati imāni āhārasamuṭṭhānādīni catuvīsati  rūpānīti sabbānipi  tañca  kho tattha labbhamānasantatisīsasāmaññena veditabbaṃ ti ca idaṃ saddassa aniyatattā vuttaṃ na hi sabbakālaṃ utucittato rūpaṃ uppajjantaṃ sasaddameva uppajjatīti nti yathā kese evaṃ lomādīsu catusamuṭṭhānikesu ti dvattiṃsāya koṭṭhāsesu vakkhamāne aṭṭha koṭṭhāse apanetvā catuvīsatikoṭṭhāsesu sedādīnaṃ ātapūpatāpādinā cittavikārena ca uppajjanato te  vuttā
dvattiṃsakoṭṭhāsagatesu rūpesu pākaṭesu jātesu tadaññānipi pākaṭāni hontīti tānipi dassetuṃ tiādi vuttaṃ tattha ti tejovāyokoṭṭhāsavasena apare dasa ākārā ti bhūtakathanaṃ na visesanaṃ asitādiparipācakassa tejassa akammajassa abhāvato ti ca ekantacittasamuṭṭhānattā assāsapassāsānanti keci taṃ na acittajasantāne pavattānaṃ utujabhāvato abbhantaraṭṭhā eva hi te cittajā na bahiddhā tasmā tattha ti idaṃ visesanameva ayañca attho heṭṭhā ānāpānakathāyaṃ vuttoyeva ti santappanādivasena ceva uddhaṅgamādivasena ca pavattesu tejovāyokoṭṭhāsesu
cakkhudasakādīsu padhānarūpaṃ cakkhādayoti tesu labbhamānaṃ vatthudvārabhāvaṃ avayavakiccaṃ samudāye āropetvā vuttaṃ ti vatthuvasena hadayavatthudasakañcāti yojetabbaṃ ekayoganiddiṭṭhānampi ekadeso anuvattatīti ti yathāvuttagaṇanāyaṃ catunnavuticatusatādhikāni sahassarūparūpāni koṭṭhāsāvayavānaṃ pana tadavayavakalāpānañca bhede gayhamāne ativiya tato bahutaro rūpabhedo hoti so pana bhedo idha ādikammikassa duppariggahoti na gahetabbo
kāmaṃ vatthuvasenāpi arūpadhammā pākaṭā honti dvāravasena pana pariggaho anākuloti katvā vuttaṃ ti  sabbasaṅgāhikavasena ti vuttaṃ lābhino eva pana mahaggatacittāni supākaṭāni honti ti sādhāraṇato phassādayo hi satta cetasikā cakkhuviññāṇādīhipi uppajjanato sabbacittuppādasādhāraṇā ti ekāsīti lokiyacittāni taṃsampayuttaphassādayoti  sabbepi te arūpadhamme ārammaṇādivibhāgena pana cittuppādabhede gayhamāne tato bahutaro eva hoti so pana idha nādhippeto
 assa cakkhupasādassa nissayabhūtā pana catasso dhātuyoti sambandho sahajātarūpāni tassa cakkhupasādassa icceva sambandho ti tasmiṃyeva sasambhāracakkhupadese ti pubbe vuttarūpānaṃ upādinnarūpattā vuttaṃ akammajarūpānīti attho ti paṭhamaṃ cakkhuno vuttattā tato sesāni tena pana saddhiṃ catupaññāsa rūpāni honti cakkhudasakādīsu ekassapi aggahetabbato ti vuttaṃ saddassa aniyatattā taṃ aggahetvā tecattālīsa rūpānīti vatvā puna utucittasamuṭṭhāne dve sadde gahetvā ti kecivādo dassito
ti dasa dhātuyoti vutte dvādasa rūpadhamme ṭhapetvā avasesāni cha nipphannarūpāni rūparūpāneva hi idha pariggayhanti na rūpaparicchedavikāralakkhaṇāni cakkhusannissayarūpārammaṇabhāvasāmaññena cittabhāvasāmaññena ca kusalākusalavipākatāya duvidhampi cakkhuviññāṇaṃ cittantveva vuttaṃ nti iminā cakkhuṃ nissāyātiādinā vuttaṃ avuttañca sotaṃ nissāyātiādikaṃ saṅgaṇhāti ti etthapi ekāti padaṃ ānetvā sambandhitabbaṃ ekā manoviññāṇadhātūti aḍḍhena ekādasa  aḍḍhaṃ vā ekādasamaṃ etāsanti ti etthāpi eseva nayo
ti yaṃ loko setakaṇhamaṇḍalavicittantiādinā  vuttanayena
ti ajjhattaṃ vipassanābhinivesadassanavasena vuttaṃ teneva hi ekasseva bhāvassa gahitattā ti āha sammasituṃ sakkuṇeyyāni sammasanaṃ upagacchantīti  sammasanīyānīti attho -ggahaṇena viññattidvayaṃ vuttaṃ -ggahaṇena lahutādittayaṃ itarena ākāsadhātūti vadanti -ggahaṇena pana viññattidvayena saddhiṃ lakkhaṇarūpamāha tampi hi rūpānaṃ uppajjanādiākāramattanti ti taṃtaṃkalāpānaṃ asaṅkarakāraṇatāya antarabhūto paricchedo  yadi na sammasanupagāni ākārādimattāni ca kathaṃ rūpānīti āha tiādi
 evaṃ dvācattālīsāya koṭṭhāsānaṃ vasena vitthārato rūpapariggahaṃ tadanusārena vitthārato eva nāmapariggahaṃ vibhāvetvā tato saṃkhittasaṃkhittatarasaṃkhittatamavasena aṭṭhārasadhātuvasena dvādasāyatanavasena pañcakkhandhavasena ca rūpārūpapariggahaṃ dassetvā atisaṃkhittanayenāpi dassetuṃ ntiādi vuttaṃ
yathā ca dhātuādivasena evaṃ indriyasaccapaṭiccasamuppādavasenapi rūpārūpapariggaho veditabbo kathaṃ indriyavasena tāva cakkhādīni pañca itthipurisindriyāni cāti satta indriyāni rūpaṃ manindriyaṃ pañca vedanindriyāni saddhādīni pañca cāti ekādasa nāmaṃ jīvitindriyaṃ nāmañca rūpañca pacchimāni tīṇi idha anadhippetāni lokuttarattā dukkhasaccaṃ nāmañca rūpañca samudayasaccaṃ nāmaṃ itarāni idha nādhippetāni lokuttarattā paccayākāre ādito tīṇi aṅgāni nāmaṃ catutthapañcamāni nāmañca rūpañca chaṭṭhasattamaaṭṭhamanavamāni nāmaṃ dasamaṃ nāmañceva nāmarūpañca pacchimāni dve paccekaṃ nāmañca rūpañcāti evaṃ tattha tattha vuttanayānusārena indriyasaccapaccayākāravasenapi nāmarūpapariggaho kātabbo evaṃ pana nāmarūpapariggahassa vibhāgena kathane payojanaṃ heṭṭhā vuttameva
 kāmaṃ vedanādīsu arūpadhammesu na uttaruttarā viya purimapurimā sukhumā tathāpi saṅghaṭṭanena vikāraāpajjanake rūpadhamme upādāya sabbepi te sukhumā evāti āha ti nti sammadeva lakkhaṇādito vīmaṃsitabbaṃ nti tathā citte ṭhapetabbaṃ nti paricchedakārikāya paññāya paricchijja gahetabbaṃ nti aññamaññaṃ asaṅkarato vinicchitabbaṃ ti yogino  nti suvisodhitaṃ ādikammikassa hi kammaṭṭhānaṃ pariggaṇhantassa yāva dhammā suparibyattaṃ na upatiṭṭhanti tāva te tappaṭicchādakasammohabalena abhibhūtā avisuddhā nāma honti asaṅkarato upaṭṭhānābhāvato aññamaññañca jaṭitā yadā pana sammasanādividhinā taṃ vibhūtaṃ hoti tadā te suvikkhālitā nijjaṭā ca nāma honti tenāha tiādi ādikammikassa arūpadhammā yebhuyyena rūpadhamme ārabbha pavattanākārena  gahaṇaṃ gacchantīti katvā vuttaṃ ti teneva hi heṭṭhā tassevaṃ pariggahitarūpassa dvāravasena arūpadhammā pākaṭā hontīti vuttaṃ na vatthuvasenāti
idāni rūpapariggaho arūpapariggahassa upāyo upatthambho cāti yathāvuttamatthaṃ upamāhi pakāsetuṃ tiādi vuttaṃ nti mukhassa paṭibimbaṃ tatridaṃ upamāsaṃsandanaṃ  cakkhumā puriso viya yogāvacaro tassa cakkhu viya yogino kammaṭṭhānapariggāhakañāṇaṃ ādāsaṃ viya rūpapariggaho mukhanimittaṃ viya arūpapariggaho ādāsassa aparisuddhakālo viya rūpapariggahassa avikkhālitakālo tadā mukhanimittassa apaññāyanaṃ viya rūpapariggahassa avisuddhatāya arūpadhammānaṃ anupaṭṭhānaṃ ādāsassa punappunaṃ parimajjanaṃ viya rūpapariggahassa punappunaṃ visodhanaṃ suparimajjite ādāse subyattaṃ mukhanimittassa paññāyanaṃ viya suvikkhālite nijjaṭe rūpapariggahe arūpadhammānaṃ suṭṭhu upaṭṭhānanti iminā nayena dīsupi yathārahaṃ upamāsaṃsandanaṃ veditabbaṃ nti tilacuṇṇaṃ nti katakabījaṃ nti tanukaddamaṃ
ti tassa arūpadhammapariggāhakañāṇassa vibandhabhāvena paṭipakkhabhūtā sammohādikilesā ādiupamāsu idaṃ mukhamattassa dassanaṃ  yathā ucchurasaṃ gahetukāmo ucchūni ucchuyante pakkhipitvā ekavāraṃ dvivāraṃ yantakkamanamattena ucchurase anikkhamante na ucchūni chaḍḍetvā gacchati yathā vā core gahetvā tehi katakammaṃ jānitukāmo dvattippahāramattena tesu tamatthaṃ akathentesu na te muñcati yathā vā pana godammako goṇaṃ dametukāmo dhure taṃ yojetvā ekavāraṃ dvivāraṃ tasmiṃ pathena agacchante na vissajjeti yathā  ca dadhiṃ manthetvā navanītaṃ gahetukāmo dadhikalasiyaṃ manthaṃ pakkhipitvā sakiṃ dvikkhattuṃ vā manthassa bhamanamattena navanīte anuppajjante na dadhiṃ chaḍḍeti yathā vā pana macche pacitvā khāditukāmo ekavāraṃ dvivāraṃ aggidānamattena macchesu apaccantesu na te chaḍḍeti atha kho naṃ punappunaṃ parimajjatīti ettha vuttanayānusārena atha kho naṃ ucchuyante punappunaṃ uppīḷetītiādinā sabbattha upamattho yojetabbo

 ākirīyanti  abhimukhā honti etehīti ākārā arūpadhammānaṃ upaṭṭhānassa mukhabhūtā phusanānubhavanavijānanappakārāti āha tiādi ārammaṇe pavattamānesu cittacetasikesu asatipi pubbāpariye phusanalakkhaṇo phasso tattha sabbapaṭhamaṃ abhinipatanto viya hotīti vuttaṃ ti tenassa phusanākārena supākaṭabhāvena upaṭṭhānaṃ dasseti phasse pana upaṭṭhite yasmiṃ ārammaṇe so phasso tassa anubhavanalakkhaṇā vedanā sañjānanalakkhaṇā saññā āyūhanalakkhaṇā cetanā paṭivijānanalakkhaṇaṃ viññāṇanti imepi pākaṭā hontīti āha tiādi evaṃ salakkhaṇasaṅkhepato catudhātuvavatthānavasena phassamukhena arūpapariggahaṃ dassetvā idāni vitthārato catudhātuvavatthānavasena taṃ dassetuṃ tiādi vuttaṃ tattha ti kesasaṅkhāte pathavīkoṭṭhāse pathavīdhātu lakkhaṇavibhattito hi dhātuvavatthānadassanametaṃ
punapi dvinnaṃ dhātuvavatthānānaṃ vasena vedanāmukhena arūpapariggahaṃ dassetuṃ tiādi vuttaṃ tattha ti thaddhabhāvasaṅkhātassa phoṭṭhabbasabhāvassa anubhavanavasena pavattavedanā
ti etthāpi vuttanayeneva sambandho veditabbo tattha nti thaddhatāsaṅkhātaphoṭṭhabbārammaṇapaṭivijānanaṃ kāyadvārābhinihataṃ kevalaṃ vā manodvārikajavanaviññāṇamāha tañhi pathavīdhātu  kakkhaḷalakkhaṇāti paṭivijānāti itaraṃ pana kakkhaḷalakkhaṇapaṭivijānanamattamevāti
ti yvāyaṃ salakkhaṇasaṅkhepato salakkhaṇavibhattito ca dhātuvavatthānavasena rūpapariggahaṃ dassetvā tattha ṭhitassa phassādimukhena arūpapariggaṇhanupāyo dassito eteneva upāyena ti catusamuṭṭhānakesato niddhārite kammasamuṭṭhānakese ti -saddena na kevalaṃ paggharaṇalakkhaṇā āpodhātūtiādinā lakkhaṇavisesena saddhiṃ dhātvantarāniyeva atha kho ekasamuṭṭhānādibhedāni koṭṭhāsantarānipīti  daṭṭhabbaṃ tenevāha ti ti yvāyaṃ dvācattālīsāya dhātukoṭṭhāsesu pathavīdhātuādīnaṃ lakkhaṇādito vavatthāpanavasena nānāvidho rūpapariggahanayo vutto taṃ sabbaṃ nayabhedaṃ nayavisesaṃ anugantvā cakkhudhātuādīsu rūpapariggahamukhesu arūpapariggahadassanavasena yojanā kātabbāti adhippāyo tatridaṃ yojanāmukhamattadassanaṃ  ekassa tāva cakkhudhātu rūpābhighātārahabhūtappasādalakkhaṇā daṭṭhukāmatānidānakammasamuṭṭhānabhūtappasādalakkhaṇā vātiādinā  nayena dhātuyo pariggaṇhantassa paṭhamābhinipāto phasso taṃsampayuttā vedanāti sabbaṃ yojetabbaṃ tathā yathāvuttalakkhaṇāya cakkhudhātuyā rasānubhavanakavedanā vedanākkhandhotiādi yojetabbaṃ tathā yathāvuttalakkhaṇā cakkhudhātūti ārammaṇapaṭivijānanaṃ viññāṇaṃ viññāṇakkhandhotiādinā sabbaṃ yojetabbaṃ āyatanādivasena rūpapariggahamukhesupi eseva nayo
 yathā nāma heṭṭhimajhānaṃ subhāvitaṃ vasībhāvaṃ pāpitameva uparijhānassa pādakaṃ padaṭṭhānaṃ hoti na paṭiladdhamattaṃ evaṃ rūpapariggaho suvisuddho nijjaṭo niggumbo eva arūpapariggahassa pādakaṃ padaṭṭhānaṃ hoti na avisuddho tasmā rūpārūpassa ekadesepi anupaṭṭhite so avisuddho eva nāma hoti pageva bahūsu anupaṭṭhitesūti dassento āha tiādi  bālā abyattā akhettaññū
ti  khaggaggena nti mañjūsāsadisaṃ mahāsamuggaṃ apariggahitakammaṭṭhānassa avibhattaṃ viya upaṭṭhahantampi nāmarūpaṃ vibhattasabhāvameva tassa ca vibhāgo kammaṭṭhānapariggahesu pākaṭo hotīti ca dassanatthaṃ samuggavivaraṇaṃ yamakatālakandaphālanañca nidassanabhāvena vuttaṃ yamakatālakandañhi bhinnasantānampi abhinnaṃ viya upaṭṭhāti evaṃ rūpārūpadhammāti ti ettha kiñcāpi sabba-saddo anavasesapariyādāyako nāmarūpabhāvo pana aññamaññavidhuroti na tadubhayaṃ samudāyavasena parisamāpayetabbaṃ tasmā yadettha namanalakkhaṇaṃ taṃ nāmaṃ yaṃ ruppanalakkhaṇaṃ taṃ rūpanti evaṃ dvedhā vavatthapetīti attho evaṃ vavatthapentoyeva ca tadubhayavinimuttassa tebhūmakadhammesu kassaci dhammassa abhāvato sabbepi tebhūmakadhamme nāmañca rūpañcāti dvedhā vavatthapetīti vuccati nāmañca rūpañcāti eteneva  tassa duvidhabhāve siddhe dvedhā vavatthapetīti idaṃ nāmarūpavinimuttassa aññassa abhāvadassanatthaṃ tenevāha ntiādi sabbepi tebhūmake dhammeti pana sabbaggahaṇañcettha sammasamanupagassa dhammassa anavasesetabbatāya vuttaṃ tañhi anavasesato pariññeyyaṃ ekaṃsato virajjitabbaṃ tato ca cittaṃ virājayaṃ pamocetabbaṃ tenāha bhagavā 
sabbaṃ bhikkhave anabhijānaṃ aparijānaṃ tattha cittaṃ avirājayaṃ appajahaṃ abhabbo dukkhakkhayāya sabbañca kho bhikkhave abhijānaṃ parijānaṃ tattha cittaṃ virājayaṃ pajahaṃ bhabbo dukkhakkhayāyāti 
yadi tebhūmakaṃ dhammajātaṃ anavasesato gahitaṃ nāmarūpanti yaṃ ito bāhirakehi padatthabhāvena parikappitaṃ seyyathidaṃ  pakatiādi drabyādi jīvādi kāyādi tattha kathaṃ paṭipajjitabbanti ummattakavipallāsasadise asammāsambuddhapavedite kā tattha aññā paṭipatti aññatra ajjhupekkhanato atha vā tepi nāmarūpantogadhabhāvābhāvavasena nicchitā evāti veditabbā kathaṃ pakati mahā ahaṃkāro tammattāni indriyāni bhūtāni purisoti ete pakatiādayo tattha samabhāvena pavattamānānaṃ sattarajatamasaṅkhātānaṃ sukhadukkhamohānaṃ samudāyo nti ca vuccati sattamattasampavedanīyo  buddhīti keci sattarajādīsu  abhimāno  asmimattāti keci saddaphassarūparasagandhā  aññamaññavisiṭṭhānaṃ pathavīādīnaṃ ekuttaratādassanato ekuttarāni tammattānīti vijjhavāsiekalakkhaṇehi tammattehi ekalakkhaṇā visesā sajiyanti sukhumabhāvena pana nesaṃ sampavesanato ekuttaratāti keci sotādīni pañca savanādivuttikāni  vacanādānavicaraṇussaggānandakiccāni vācādīni pañca  mano antokaraṇaṃ itaraṃ bāhirakaraṇaṃ gandhādīhi āraddhāni pathavīudakaaggivāyuākāsāni  cetanāsabhāvo ti evaṃ pakatiādīni sarūpato veditabbāni
tattha hi  tāva sukhadukkhamohamattatāya nāmaṃ samavisamabhāvāpattito aniccā dukkhā saṅkhatā ca āpannā pi tasmā aliṅgato liṅgavisesāmatto mahā uppajjatīti vacanato buddhibhāvānujānanato ca nāmaṃ aniccaṃ saṅkhatameva ca āpannaṃ tasmā  mahato cha visesā sajiyantīti sakkate vacanato asmīti gahaṇanimittabhāvānujānanena  abhimānoti katvā nāmaṃ tato eva aniccasaṅkhatabhāvāpatti cassa siddhā itaraṃ  gandharasarūpaphassasaddabhāvānujānanato rūpaṃ arūpanti pana kāpilānaṃ micchābhinivesamattaṃ te hi soḷasa visesā pañca bhūtāni ekādasindriyāni bhūtehi bhūtavisesānīti gandhāditammattehi tannissayāni pathavīāpotejovāyoākāsasaṅkhātāni bhūtāni icchitāni tabbisesā ca nānājātikā ahaṃkārato ca indriyānīti vacanato sotakāyacakkhujivhāghānavācāpāṇipādapāyūpatthāni ceva mano cāti 
tattha  nāmaṃ itarāni sabbāni rūpaṃ ti cettha atthāvajotakassa akkharasamudāyassa gahaṇaṃ imesaṃ pana dhammino dhammassa anaññatthassa icchitattā siddhāva aniccatā pariṇāmapakkhe abhibyattipakkhepi yadi tabbisayañāṇuppādena abhibyañjanaṃ siddhāva aniccatā atha tato pubbepi ñāṇaṃ attheva akkhabyattivādo pana siyāti idamettha disāmattaṃ drabyaguṇakammasāmaññavisesasamavāyā  tattha pathavī āpo  tejo vāyu ākāso kālo disā attā manoti nava  sadda rūpa rasa gandha phassa saṅkhā parimāṇāni puthūtva saṃyoga viyoga paratvā paratva buddhi sukha dukkha icchā dosa payatta gurutva dravatva sneha vegā saṅkhārā diṭṭhā ceti evamete tevīsati  ukkhepanaṃ avakkhepanamākucanaṃ pasāraṇaṃ gamanamiti pañca  aññamaññavisiṭṭhesu avisiṭṭhamabhidhānaṃ paccayo hoti saṃ-iti yato drabyaguṇakammesu sā atthi evāti etaṃ  pathavīādīsu anuvattibyāvuttibuddhinimittaṃ drabyatvādi taṃ yathā drabyatva guṇatva kammatva ghaṭatvādi eso  iha tantesu paṭo kapālesu ghaṭoti iheti yato hetuhetuphalānaṃ sambandho samavāyoti vutto ti evamete 
tattha pathavī āpa teja vāyū bhūtarūpaṃ ākāsaṃ tesaṃ abhāvamattaṃ paricchedo vā candasūriyādiparivattanaṃ dhammappavattiñca upādāya paññattimattaṃ  tathā  ca  nāmaṃ  rūpameva tathā  bhūtattayasabhāvato  ekādikā taṃ taṃ upādāya paññattimattaṃ tathā avayavasamudāye guṇavisesavasena saṇṭhānavisesavasena vā mahantaṃ dīghaṃ tabbipariyāyato aṇu rassanti bhinnalakkhaṇadesesu nti bhinnadesajānaṃ sahabhāve ti tadapāye ti samānadisādesagatānaṃ rūpānaṃ mahadabbantarānaṃ vasena paramaparanti  paññattimattaṃ  nāmameva  rūpadhammānaṃ pavattivisesato gahetabbākārā itaro  ñāṇassa pavattiviseso pi dhammādhammabhāvato nāmameva nti rūpadhammānaṃ pavattimattaṃ sadisāsadisatāyaṃ sāmaññavisesasaññā ayuttasambandhe samavāyasamaññāti drabyādīnampi nāmarūpantogadhatā daṭṭhabbā
jīvājīvabandha puñña pāpāsava saṃvaranijjaravimokkhā  tattha ti attā puggaladhammādhammākāsakālesu  tesu saddaphassarūparasagandhasaṇṭhānabandhabhedasukhumaparaaparāghātappabhācchāyojjākatamāni puggalalakkhaṇanti  rūpaṃ rūpadhammānaṃ pavattiākāramattato  jīvapuggalānaṃ gatiṭṭhitimattatāya tadavisiṭṭhā   paññattimattaṃ  kammapuggalantarasaṃyogoti vacanato tehi anañño  nāmanti pākaṭameva kammapuggalānamāsavoti vacanato puññāpuññasambhave āsavasamaññāti tato avisiṭṭho  āsavanirodho saṃvaroti vacanato paṭipakkhena puññāpuññanirodho  kammaphalappavattiyā pakatiyā appavatti nijjaroti vacanato vipākanirodhanimittaṃ pi sabbakammavimokkhoti vacanato kammapuggalajīvaviyogo tattha  saddādilakkhaṇatāya rūpamattatā puññāpuññamattatāya arūpatā  ca arūpamattamevāti ayaṃ drabyamokkho bhāvamokkho pana jīvassa rāgādibhāvāpariṇāmo rāgādayo nāmamevāti jīvādayopi nāmarūpantogadhā eva
kāyappavattigatijātibandhāpavaggā  tattha pathavīāpatejavāyuattasukhadukkhesu  tadavisiṭṭhā pavattigatijātibandhāpavaggā bhāvoti attho kāyoti anatthantaranti vacanato kāyato aññaṃ kiñci natthi pavattisaññā kiriyāsaṃyogavibhāgesūti vacanato gatiādippakārena pavattā pathavīādayo eva  upacāro tasmiṃ anatthantaranti vacanato kāyato anaññā suramanujapetatiracchānanarakūpapattiyo  tāsu purimāpurimāvisiṭṭho gatīsu jātassa nicchayopi pavattimattanti tato anaññā kaṇhanīlarattapītasukkaatisukkasaṅkhātā  tā uttaruttaravisiṭṭhā aññāṇamoharāgadosatatvāsandassanappāyā  antā accantavimuttā avagāhitatvā cāti  dosesu bandhasamaññāti vacanato aññāṇādilakkhaṇassa  jīvato anaññatā aññāṇādidosābhāvato apavaggasiddhīti  nāmarūpamattameva
yopi tattha tattha puriso attā jīvotiādipariyāyehi vutto attapadattho sopi yathārahaṃ nāmarūpamattaṃ upādāya paññatto nāmarūpamattameva vā tena vuttaṃ tepi nāmarūpantogadhabhāvābhāvavasena nicchitā evāti

ti  so vipassanākammiko yogāvacaro nti vuttappakāraparāmasanaṃ ti yathābhūtasabhāvato nāmarūpaṃ vavatthapetvā etamatthaṃ saṃsandetvā vavatthapetīti sambandho  pageva satto jīvoti pavattanakamicchābhinivesassāti adhippāyo nāmarūpamattatāya avinicchatattā santānādighanabhedassa ca akatattā abhinivesena vinā samūhekattaggahaṇavasena sattoti pavatto sammoho  tassa vikkhambhanā ti yathāpītiādinā idha vuttānaṃ avuttānañca rūpañca hidaṃ mahāli attā abhavissa nayidaṃ rūpaṃ ābādhāya saṃvatteyyāti  evamādinā sambahulānaṃ suttantānaṃ vasena nāmarūpamattamevātiādinā vuttamevatthaṃ sandhāyāha nti
ti aṅgasambhārahetu tannimittaṃ taṃ amuñcitvā sati eva tasmiṃ ti vohāro
ti yathā kaṭṭhādīni paṭicca upādāya tesaṃ nāmaṃ vissajjetvā agāramicceva saṅkhaṃ samaññaṃ gacchati evaṃ aṭṭhiādīni paṭicca upādāya tesaṃ nāmaṃ vissajjetvā rūpaṃ sarīramicceva saṅkhaṃ gacchatīti yojanā
ti dukkhadukkhatādibhedaṃ tividhaṃ dukkhameva sambhavati yathāpaccayaṃ uppajjati tadeva dukkhaṃ khaṇaṭṭhitipabandhaṭṭhitivasena tiṭṭhati ceva khaṇanirodhaāyukkhayanirodhādivasena  nirujjhati cāti attho idāni dukkhamevāti evakārena nivattitamatthaṃ dassetuṃ tiādi vuttaṃ tassattho  yathāvuttaṃ dukkhaṃ ṭhapetvā tato aññaṃ kiñci dhammajātaṃ na sambhavati yo sattoti vā jīvoti vā vucceyya sabbena sabbaṃ abhāvā kuto tassa nirodhoti

ti yena pakārena akkhādīsu sanniviṭṭhesu rathasamaññā tena ekena ākārena samavaṭṭhitesu ekajjhaṃ rāsikatesu  nti sannivesavisiṭṭhe avayavasamudāye santānavasena pavattamāne yathā ratho gehaṃ muṭṭhi vīṇā senā nagaraṃ rukkhoti vohāramattaṃ paramatthato pana rathādi nāma kiñci natthi evamevaṃ ti upādānakkhandhasaññitesu rūpārūpadhammesu samuditesu santānavasena pavattamānesu satto jīvoti vohāramattaṃ paramatthato pana satto vā jīvo vā natthīti yāthāvato jānanaṃ idaṃ  diṭṭhivisuddhīti vuccati
ti sattoti gahitassa attano nti niruddhassa vināsaṃ nti avinassanaṃ niccatanti attho dvayavaseneva hi attavādino ṭhitā sassato attā ucchijjatīti vā ekaccasassatavādopi ettheva samavaruddhoti ti buddhiādīnaṃ dhammānaṃ vināsaṃ icchantopi dhammī nicco kūṭaṭṭhoti attano vināsābhāvaṃ anujānanto ti sassatagāhe  katavināsaakatabbhāgamādidosappasaṅgatoti adhippāyo ti khīrassa anvayabhūtassa phalabhūtassāti attho ti tassa attano anvayabhūtassa  kassaci ti sassato attāti abhinivesena bhavābhirato hutvā bhavanirodhato saṅkocanaṃ āpajjanto bhaveyeva nilīyati nāma ti tattha tattheva hi bhave attā ucchijjatīti ucchedavādī ucchijjati attāti gaṇhanto paraṃ maraṇā santaṃ bhavaṃ natthīti atikkamanto atidhāvati nāmāti vadanti kilesanirodhe pana kammassa avipaccanato bhavanirodhe icchitabbe tathā aggahetvā taṃ taṃ bhavavisesaṃ āgamma attā ucchijjatīti evaṃ bhavanirodho hotīti gaṇhanto taṃ atidhāvati nāma
ti  abhibhūtā ti yathābhūtadassanasaṅkhātena ñāṇacakkhunā cakkhumanto
kāmabhavādibhedo bhavo āramitabbaṭṭhena ārāmo etesanti  tasmiṃ bhave ratā abhiratāti  bhave sammodaṃ āpannāti  tīhipi padehi bhavassādagadhitatāva vuttā ti bhavassādagadhitattā eva bhavanirodhāvahe dhamme cittaṃ na  anuppavisati ti na okappati ti na patiṭṭhahati ti na adhimuccati
ti dukkhāpiyamānā ti lajjamānā ti hīḷentā nti ucchedaṃ ti vuttaabhinandanākāradassanaṃ tiādi
nti khandhapañcakaṃ tañhi yathāsakaṃ paccayehi jātattā paramatthato vijjamānattā ca bhūtanti vuccati ti yathābhūtasabhāvato salakkhaṇato sāmaññalakkhaṇato ca
 evaṃ sattagāhato avalīyanātidhāvanadose yathābhūtadassanato nibbidādiguṇe ca suttavaseneva dassetvā idāni nāmarūpamattepi gamanādiattakiccasiddhiṃ dassetuṃ tiādi vuttaṃ tattha ti yasmā asmīti vā ahanti vā gāhassa vatthubhūto satto nāma natthi paramatthato nāmarūpamattameva tasmā sace koci attā nāma natthi kathamidha nāmarūpamatte gamanādiattakiccasiddhīti codanaṃ sandhāyāha ntiādi ti etena yathā nijjīve dārumayayante abbhantare vattamānassa jīvassa vasena saīhassa sabyāpārassa viya upaṭṭhānamattaṃ paccayavisesato evaṃ nijjīve nāmarūpamatte paccayavisesato gamanādiattakiccasiddhīti saīhassa sabyāpārassa viya upaṭṭhānanti dasseti
ti bhūtato paramatthatoti attho suññaṃ jīvena yantamiva abhisaṅkhataṃ paccayavasena pavattīti adhippāyo  niccāturatāya  attasuññatāyāti attho  nāmarūpaṃ
nti  yugaḷakaṃ so ca kho yamakabhāvo aññamaññasannissitabhāvenāti āha ti tato eva ca ekasmiṃ bhijjamānasmiṃ ubho bhijjanti na hi kadāci pañcavokārabhave rūpe nirujjhante arūpaṃ anirujjhantaṃ arūpe vā nirujjhante rūpaṃ anirujjhantaṃ atthi svāyaṃ bhaṅgo  paccayanirodheneva nāmarūpanirodhoti attho ti vā paccayabhūtā aññamaññassa paccayā hontāpi ubho bhijjantiyevāti attho
nti  visesanena daṇḍaṃ daṇḍābhighātassa paccayaṃ purisavāyāmañca dasseti bheriyā pana visesitabbatā saddassa asādhāraṇakāraṇatāya teneva hi aññā bherīti bherīyeva gahitā na daṇḍādayo adissamānarūpatāya saddaṃ nāmaṭṭhāniyaṃ katvā ntiādinā upamāsaṃsandanaṃ karoti
ti na cakkhāyatanato niggacchanavasena jāyanti na hi cakkhāyatanassa paccayabhāvūpagamanato pubbe phassapañcamakā labbhanti na ca padesavanto yena te tato niggaccheyyuṃ tenevāha puñjo natthi anāgateti  ti etthāpi eseva nayo ti idaṃ pana tesaṃ arūpadhammattā appadesatāya vuttaṃ kevalaṃ pana yasmiṃ khaṇe paccayasamavāyo tadā uppajjanamattamevāti āha ti cakkhurūpālokamanasikārādibhedaṃ dhammajātaṃ nissāya paccayabhūtaṃ kāraṇaṃ labhitvā tehi samecca sambhūya katattā saṅkhatā phassādayo dhammā uppajjantīti attho tassā pana dhammānaṃ uppattiyā pākaṭaṃ rūpadhammapavattiṃ dassento ti āha phassapañcamaggahaṇañcettha pākaṭaarūpadhammānaṃ dassanaṃ sesagāthāsupi eseva nayo
ti hadayavatthuto tannissayānaṃ arūpadhammānaṃ bahubhedattā sāmaññavohārena te dassetuṃ ti vuttaṃ
nti tejahīnaṃ ānubhāvarahitaṃ yathā pana taṃ nittejaṃ taṃ dassetuṃ tiādi vuttaṃ na hi aññathā saddahanussahanādīsu nāmaṃ nittejanti sakkā vattuṃ nāpi rūpaṃ sandhāraṇābandhanādīsu teneva hi rūpaṃ nittejanti vatvā tiādi vuttaṃ tiādinā byatirekavasenāpi nāmarūpānaṃ nittejataṃyeva  vibhāveti aññamaññasannissayena hi nāmarūpassa attakiccasiddhipi paccekaṃ asamatthatāvibhāvanameva tathā hi nāmarūpassa attasuññatā nirīhatā byāpāravirahatā ca suṭṭhutaraṃ pākaṭā honti
kathaṃ pana paccekaṃ asamatthānaṃ samuditabhāve samatthatā hoti asāmaggiyaṃ ahetūnaṃ sāmaggiyampi ahetubhāvāpattito na hi paccekaṃ  daṭṭhuṃ asakkontānaṃ andhānaṃ satampi sahassampi samuditaṃ daṭṭhuṃ sakkotīti codanaṃ sandhāyāha tiādi  aṭṭhakathācariyā upamāyapi asiddhassa atthassa sādhetabbato tenevāha upamaṃ te karissāmi upamāyapidhekacce viññū purisā bhāsitassa atthaṃ jānantīti  ti yadipāhaṃ cakkhukaraṇīyaṃ kātuṃ na sakkomi pādakaraṇīyaṃ pana kātuṃ sakkomi tvañca cakkhukaraṇīyaṃ tasmā amhākaṃ ubhinnaṃ sahitānañca vasena icchitadesasampatti sijjhatīti tuṭṭhahaṭṭho tiādi upamopameyyasaṃsandanaṃ dhammānaṃ attalābho parapaṭibaddhoti vattabbameva natthi tato pubbe avijjamānattā paṭiladdhattalābhassāpi parapaṭibaddhameva atthakiccanti dassetuṃ ti vuttaṃ ti jaccandhapīṭhasappiupamāya sādhitamatthaṃ nigamento asāmaggiyaṃ ahetūnaṃ sāmaggiyampi ahetukabhāvāpattitoti yathāvuttassa hetuno anekantikabhāvaṃ vibhāveti
ti paresaṃ attato aññesaṃ hetupaccayasaṅkhātānaṃ dhammānaṃ vasena anuvattanasīlā ti attanā dubbalā asamatthā ti paresaṃ dhammānaṃ paccayabhāvato etena janakapaccayaṃ vadati tenevāha ti ti paresaṃ dhammānaṃ ārammaṇabhāvato etena upatthambhakapaccayaṃ vadati paccayaggahaṇaṃ vā rūpāpekkhaṃ ārammaṇaggahaṇaṃ nāmāpekkhaṃ ti idaṃ ārammaṇapaccayānaṃ visesanaṃ purimatthena hi vuttamevatthaṃ pacchimatthena pākaṭaṃ karoti ti uppāditā
nāvāyantikūpamāyapi nāmarūpānaṃ avasavattitaṃ vibhāvetuṃ tiādinā tisso gāthā vuttā ti patiṭṭhāya ti gacchanti ti netubhūte niyāmakakammakārakādimanusse apassāya na hi tesaṃ araṇaggahaṇalaṅkārasaṇṭhāpanaudakussiñcanādikiriyāya  vinā nāvā icchitadesaṃ pāpuṇāti ti aññamaññaṃ nāvaṃ nissāya manussā manusse nissāya nāvāti attho
nti  vuttappakārena ti paṭhamādīnaṃ sattannaṃ jhānānaṃ tesaṃ upacārānañca vasena cuddasa arūpapariggahamukhāni catudhātuvavatthāne vuttānaṃ terasannaṃ dhātupariggahamukhānaṃ dhātāyatanakhandhamahābhūtavasena idha vuttānaṃ avuttānañca indriyasaccapaṭiccasamuppannānaṃ vasena samavīsati rūpapariggahamukhāni tāni paccekaṃ phasso vedanā cittanti imesaṃ sammukhabhāvena upaṭṭhitānaṃ tiṇṇaṃ arūpadhammānaṃ vasena tiguṇitāni samasaṭṭhi cuddasa arūpapariggahamukhāni tāni cāti catusattatiyā nāmarūpapariggahanayehi ceva sambahulasuttantarathagehamuṭṭhivīṇāsenārukkhadāruyantanaḷakalāpibherijaccandhapaṅguḷanāvāmanussūpamāhi ca nāmarūpapamattatāvavatthāpananayehi ca ti anādikālabhāvitaṃ khandhapañcake attagāhaṃ vikkhambhetvā nti idaṃ nāmaṃ ettakaṃ nāmaṃ na ito bhiyyo idaṃ rūpaṃ ettakaṃ rūpaṃ na ito bhiyyoti ca tesaṃ lakkhaṇasallakkhaṇamukhena dhammamattabhāvadassanaṃ attadiṭṭhimalavisodhanato ti veditabbaṃ ti nāmarūpassa yāthāvadassanasseva


