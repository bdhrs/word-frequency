



 paṭhamamahāsaṃgītikāle  āvuso dhammasaṃgāhakā mahākassapādayo mahātheravarā porāṇasaṃgītikārā paṭhamaṃ vinayapiṭakaṃ saṃgāyitvā suttantapiṭake ca dīghamajjhimasaṃyuttasaṅkhāte tayo nikāye saṃgāyitvā tadanantaraṃ kiṃ nāma pāvacanaṃ saṃgāyiṃsu
 paṭhamamahāsaṃgītikāle bhante dhammasaṃgāhakā mahākassapādayo mahātheravarā porāṇasaṃgītikārā paṭhamaṃ vinayaṃ saṃgāyitvā suttantapiṭake ca dīghamajjhimasaṃyuttasaṅkhāte tayo nikāye saṃgāyitvā tadanantaraṃ navahi ca suttasahassehi pañcahi ca suttasattehi sattapaññāsāya ca suttehi paṭimaṇḍitaṃ vīsatibhāṇavārasataparimāṇaṃ aṅguttaranikāyaṃ nāma pāvacanaṃ saṃgāyiṃsu
 aṅguttaranikāyepi  āvuso ekakanipāto dukanipāto tikanipātotiādinā nipātapakaraṇaparicchedavasena ekādasavidhā tattha kataraṃ nipātapakaraṇaṃ saṃgāyiṃsu
 aṅguttaranikāye bhante ekādasasu nipātapakaraṇaparicchedesu ekakanipātaṃ paṭhamaṃ saṃgāyiṃsu

 ekakanipātepi  āvuso rūpādivaggo nīvaraṇappahānavaggo akammaniyavaggotiādinā vaggabhedavasena bahuvidhā tattha kataraṃ vaggaṃ paṭhamaṃ saṃgāyiṃsu
 ekakanipāte bhante rūpādivaggo nīvaraṇappahānavaggotiādinā vīsatiyā vaggesu rūpādivaggaṃ paṭhamaṃ saṃgāyiṃsu
 sādhu sādhu āvuso mayampi dāni āvuso tatoyeva paṭṭhāya saṃgāhanatthāya saṃgītipubbaṅgamāni dhammapucchanavissajjanakiccāni āvahituṃ samārabhāma tenāvuso bhagavatā jānatā passatā arahatā sammāsambuddhena aṅguttaranikāye ekakanipāte rūpādivagge purimāni pañca suttāni kattha kaṃ ārabbha kathañca bhāsitāni
 sāvatthiyaṃ  bhante sambahule bhikkhū ārabbha rūpādigarukānaṃ pañcannaṃ purisānaṃ ajjhāsayavasena nāhaṃ bhikkhave aññaṃ ekarūpampi samanupassāmi yaṃ evaṃ purisassa cittaṃ pariyādāya tiṭṭhati yathayidaṃ bhikkhave itthirūpaṃ itthirūpaṃ bhikkhave purisassa cittaṃ pariyādāya tiṭṭhatīti evamādinā bhagavatā bhāsitāni
nāhaṃ bhikkhave aññaṃ ekarūpampi samanupassāmi yaṃ evaṃ purisassa cittaṃ pariyādāya tiṭṭhati yathayidaṃ bhikkhave itthirūpaṃ itthirūpaṃ bhikkhave purisassa cittaṃ pariyādāya tiṭṭhati
 tattheva  āvuso pacchimāni pañca suttāni bhagavatā kattha kaṃ ārabbha kathañca bhāsitāni
 tasmiṃyeva bhante sāvatthiyaṃ sambahule bhikkhū ārabbha rūpādigarukānaṃ pañcannaṃ itthīnaṃ ajjhāsayavasena nāhaṃ bhikkhave aññaṃ ekarūpampi samanupassāmi yaṃ evaṃ itthiyā cittaṃ pariyādāya tiṭṭhati yathayidaṃ bhikkhave purisarūpaṃ purisarūpaṃ bhikkhave itthiyā cittaṃ pariyādāya tiṭṭhatīti evamādinā bhagavatā bhāsitāni
nāhaṃ bhikkhave aññaṃ ekarūpampi samanupassāmi yaṃ evaṃ itthiyā cittaṃ pariyādāya tiṭṭhati yathayidaṃ bhikkhave purisarūpaṃ purisarūpaṃ bhikkhave itthiyā cittaṃ pariyādāya tiṭṭhati

 imasmiṃ  āvuso rūpādivagge bhagavatā nītatthavasena kiṃ kathitaṃ neyyatthavasena pana kiṃ ñāpitaṃ
 imasmiṃ bhante rūpādivagge bhagavatā nītatthavasena vaṭṭaṃ kathitaṃ neyyatthavasena pana vivaṭṭampi ñāpitaṃ

 dutiyo  pana āvuso nīvaraṇappahānavaggo bhagavatā kattha kathañca bhāsito
 sāvatthiyaṃ bhante nāhaṃ bhikkhave aññaṃ ekadhammampi samanupassāmi yena anuppanno vā kāmacchando uppajjati uppanno vā kāmacchando bhiyyobhāvāya vepullāya saṃvattati yathayidaṃ bhikkhave subhanimittaṃ subhanimittaṃ bhikkhave ayoniso manasikaroto anuppannoceva kāmacchando uppajjati uppanno ca kāmacchando bhiyyobhāvāya vepullāya saṃvattatīti evamādinā bhagavatā bhāsito
 imasmiṃ  pana āvuso dutiye nīvaraṇappahānavagge bhagavatā kiṃ kathitaṃ
 imasmiṃ pana bhante dutiye nīvaraṇappahānavagge bhagavatā vaṭṭampi vivaṭṭampi kathitaṃ

 tenāvuso  sammāsambuddhena aṅguttaranikāye ekakanipāte tatiye akammaniyavagge kīdisī dhammadesanāyo desitā
 tatiye bhante akammaniyavagge nāhaṃ bhikkhave aññaṃ ekadhammampi samanupassāmi yaṃ evaṃ abhāvitaṃ akammaniyaṃ hoti yathayidaṃ bhikkhave cittaṃ cittaṃ bhikkhave abhāvitaṃ akammaniyaṃ hoti nāhaṃ bhikkhave aññaṃ ekadhammampi samanupassāmi yaṃ evaṃ bhāvitaṃ kammaniyaṃ hoti yathayidaṃ bhikkhave cittaṃ cittaṃ bhikkhave bhāvitaṃ kammaniyaṃ hotīti evamādikā bhagavatā dhammadesanāyo desitā

 catutthe  panāvuso adantavagge bhagavatā kīdisī dhammadesanāyo desitā
 catutthe bhante adantavagge nāhaṃ bhikkhave aññaṃ ekadhammampi samanupassāmi yaṃ evaṃ adantaṃ mahato anatthāya saṃvattati yathayidaṃ bhikkhave cittaṃ cittaṃ bhikkhave adantaṃ mahato anatthāya saṃvattati nāhaṃ bhikkhave aññaṃ ekadhammampi samanupassāmi yaṃ evaṃ dantaṃ mahato atthāya saṃvattati yathayidaṃ bhikkhave cittaṃ cittaṃ bhikkhave dantaṃ mahato atthāya saṃvattatīti evamādikā bhagavatā dhammadesanāyo desitā

 pañcame  āvuso paṇihitaacchavagge bhagavatā kīdisī dhammadesanāyo desitā
 pañcame bhante paṇihitaacchavagge seyyathāpi bhikkhave sālisūkaṃ vā yavasūkaṃ vā micchāpaṇihitaṃ hatthena vā pādena vā akkantaṃ hatthaṃ vā pādaṃ vā bhecchati lohitaṃ vā uppādessatīti netaṃ ṭhāna vijjati taṃ kissahetu micchāpaṇihitattā bhikkhave sūkassa evameva kho bhikkhave so vata bhikkhu micchāpaṇihitena cittena avijjaṃ  bhecchati vijjaṃ uppādessati nibbānaṃ sacchikarissatīti netaṃ ṭhānaṃ vijjati taṃ kissa hetu micchāpaṇihitattā bhikkhave cittassāti evamādikā bhagavatā dhammadesanāyo desitā

 accharāsaṅghātavagge  āvuso paṭhama dutiyasuttāni bhagavatā kathaṃ bhāsitāni
 accharāsaṅghātavagge bhante bhagavatā pabhassaramidaṃ bhikkhave cittaṃ tañca kho āgantukehi upakkilesehi upakkiliṭṭhaṃ taṃ assutavā puthujjano yathābhūtaṃ nappajānāti tasmā assutavato puthujjanassa cittabhāvanā natthīti vadāmi pabhassaramidaṃ bhikkhave cittaṃ tañca kho āgantukehi upakkilesehi vippamuttaṃ taṃ subhavā ariyasāvako yathābhūtaṃ pajānāti tasmā sutapato  ariyasāvakassa cittabhāvanā atthīti vadāmīti evaṃ kho bhagavatā bhāsitāni

 tattheva  āvuso tatiyasuttādīni bhagavatā kathaṃ bhāsitāni
 tattheva bhante tatiyasuttādīni pañcasuttāni accharāsaṅghātamattampi ce bhikkhave bhikkhu mettācittaṃ āsevati bhāveti manasikaroti ayaṃ vuccati bhikkhave bhikkhu arittajjhāno viharati satthusāsanakaro ovādapatikaro amoghaṃ raṭṭhapiṇḍaṃ bhuñjati ko pana vādo ye naṃ bahulīkaronti yekeci bhikkhave dhammā akusalā akusalabhāgiyā akusalapakkhikā sabbete manopubbaṅgamā mano tesaṃ dhammānaṃ paṭhamaṃ uppajjati anvadeva akusalādhammā yekeci bhikkhave dhammā kusalā kusalabhāgiyā kusalapakkhikā sabbete manopubbaṅgamā mano tesaṃ dhammānaṃ paṭhamaṃ uppajjati anvadeva kusalā dhammāti evaṃ kho bhante bhagavatā bhāsitāni

 tattheva  āvuso aṭṭhama navama dasamasuttāni ca vīriyārambhādivagge dasasuttāni ca kalyāṇamittādivagge paṭhamasuttañca bhagavatā kathaṃ bhāsitāni
 tattheva bhante aṭṭhama navama dasamasuttāni ca vīriyārambhādivagge dasasuttāni ca kalyāṇamittādivagge paṭhamasuttañca nāhaṃ bhikkhave aññaṃ ekadhammampi samanupassāmi yena anuppannā vā akusalā dhammā uppajjanti uppannā vā kusalā dhammā parihāyanti yathayidaṃ bhikkhave pamādo pamattassa bhikkhave anuppannā ceva akusalā dhammā uppajjanti uppannā ca kusalā dhammā parihāyantīti evamādinā bhante bhagavatā bhāsitāni

 kalyāṇamittādivagge  āvuso dutiya tatiyasuttāni bhagavatā kathaṃ bhāsitāni
 kalyāṇamittādivagge bhante dutiya tatiyasuttāni nāhaṃ bhikkhave aññaṃ ekadhammampi samanupassāmi yena anuppannā vā akusalā dhammā uppajjanti uppannā vā kusalā dhammā parihāyanti yathayidaṃ bhikkhave anuyogo akusalānaṃ dhammānaṃ ananuyogo kusalānaṃ dhammānanti evamādinā bhagavatā bhāsitāni

 tattheva  āvuso chaṭṭhasuttādīni ca pamādādivagge paṭhamasuttañca bhagavatā kathaṃ bhāsitāni
 tattheva bhante chaṭṭhasuttādīni ca pamādādivagge paṭhamasuttañca appamattikā esā bhikkhave parihāni yadidaṃ ñātiparihāni etaṃ patikiṭṭhaṃ bhikkhave parihānīnaṃ yadidaṃ paññāparihānīti appamattikā esā bhikkhave vuddhi yadidaṃ ñātivuddhi etadaggaṃ bhikkhave vuddhīnaṃ yadidaṃ paññāvuddhi  tasmātiha bhikkhave evaṃ sikkhitabbaṃ paññāvuddhiyā vaddhissāmāti evañhi vo bhikkhave sikkhitabbanti evamādinā bhante bhagavatā bhāsitāni

 tenāvuso  sammāsambuddhena pamādādivagge dutiyasuttādīni kathaṃ bhāsitāni
 nāhaṃ bhikkhave aññaṃ ekadhammampi samanupassāmi yo evaṃ mahato anatthāya saṃvattati yathayidaṃ bhikkhave pamādo pamādo bhikkhave mahato anatthāya saṃvattati nāhaṃ bhikkhave aññaṃ ekadhammampi yo evaṃ mahato atthāya saṃvattati yathayidaṃ bhikkhave appamādo appamādo bhikkhave mahato anatthāya saṃvattatīti evamādinā bhante bhagavatā bhāsitāni

 dutiye  panāvuso pamādādivagge paṭhamasuttādīni bhagavatā kathaṃ bhāsitāni
 dutiye bhante pamādādivagge ajjhattikaṃ bhikkhave aṅganti karitvā nāññaṃ ekaṅgampi samanupassāmi yaṃ evaṃ mahato anatthāya saṃvattati yathayidaṃ bhikkhave pamādo pamādo bhikkhave mahato anatthāya saṃvattati ajjhattikaṃ bhikkhave aṅganti karitvā nāññaṃ ekaṅgampi samanupassāmi yaṃ evaṃ mahato atthāya saṃvattati yathayidaṃ bhikkhave appamādo appamādo bhikkhave mahato atthāya saṃvattatīti evamādinā bhante bhagavatā bhāsitāni

 tattheva  āvuso tettiṃsamādīnica dasasuttāni adhammavagge ca dasasuttāni bhagavatā kathaṃ bhāsitāni
 tattheva bhante tettiṃsamādīni dasasuttāni ca adhammavagge dasasuttāni ca ye te bhikkhave bhikkhū adhammaṃ dhammoti dīpenti te bhikkhave bhikkhū bahujanaahitāya paṭipannā bahujanaasukhāya bahuno janassa anatthāya ahitāya dukkhāya devamanussānaṃ bahuñca te bhikkhave bhikkhū apuññaṃ pasavanti te cimaṃ saddhammaṃ antaradhāpentīti evamādinā ca ye te bhikkhave bhikkhū adhammaṃ adhammoti dīpenti te bhikkhave bhikkhū bahujanahitāya paṭipannā bahujanasukhāya bahujano janassa atthāya hitāya sukhāya devamanussānaṃ bahuñca te bhikkhave bhikkhū puññaṃ pasavanti te cimaṃ saddhammaṃ ṭhapentīti evamādinā ca bhante bhagavatā bhāsitāni

 ekapuggalavagge  āvuso bhagavatā kīdisī dhammadesanāyo desitā
 ekapuggalavagge bhante bhagavatā ekapuggalo bhikkhave loke uppajjamāno uppajjati bahujanahitāya bahujanasukhāya lokānukampāya atthāya hitāya sukhāya devamanussānaṃ katamo ekapuggalo tathāgato arahaṃ sammāsambuddho ayaṃ kho bhikkhave ekapuggalo loke uppajjamāno uppajjati bahujanahitāya bahujanasukhāya lokānukampāya atthāya hitāya sukhāya devamanussānanti evamādikā bhagavatā dhammadesanāyo desitā


 etadavagge  āvuso āgatesu ekacattālīsāya theresu āyasmā aññāsikoṇḍaññatthero kathaṃ bhagavatā etadaggaṭṭhāne ṭhapito
 etadaggavagge bhante āgatesu ekacattālīsāya mahātheresu etadaggaṃ bhikkhave mama sāvakānaṃ bhikkhūnaṃ rattaññūnaṃ yadidaṃ aññāsikoṇḍaññoti evaṃ kho bhante āyasmā aññāsikoṇḍaññatthero bhagavatā etadaggaṭṭhāne ṭhapito

 tenāvuso  bhagavatā sammāsambuddhena aṅguttaranikāye ekakanipāte etadaggavagge āgatesu ekacattālīsāya mahātheresu āyasmā ca sāriputtatthero dhammasenāpati paṭhamo aggasāvako āyasmā ca mahāmoggallānatthero dutiyo aggasāvako kathaṃ etadaggaṭṭhāne ṭhapito
 āyasmā bhante sāriputtatthero dhammasenāpati etadaggaṃ bhikkhave mama sāvakānaṃ bhikkhūnaṃ mahāpaññānaṃ yadidaṃ sāriputtoti āyasmā pana mahāmoggallānatthero etadaggaṃ bhikkhave mama sāvakānaṃ bhikkhūnaṃ iddhimantānaṃ yadidaṃ mahāmoggallānoti evaṃ kho bhante bhagavatā etadaggaṭṭhāne ṭhapito
idaṃ  te āsanaṃ vīra paññattaṃ tavanucchaviṃ
mama cittaṃ pasādento nisīda pupphamāsane
ye  vata loke arahanto vā arahattamaggaṃ vā samāpannā ayaṃ tesaṃ bhikkhu aññataro
yaṃnūnāhaṃ imaṃ bhikkhuṃ upasaṅkamitvā pañhaṃ puccheyyaṃ
ye dhammā hetuppabhavā
tesaṃ hetuṃ tathāgato
āha tesañca yo nirodho
evaṃvādī mahāsamaṇo 
labheyyāma  mayaṃ bhante bhagavato santike pabbajjaṃ labheyyāma upasampadaṃ
etadaggaṃ  bhikkhave mama sāvakānaṃ bhikkhūnaṃ mahāpaññānaṃ yadidaṃ sāriputto
etadaggaṃ bhikkhave mama sāvakānaṃ bhikkhūnaṃ iddhimantānaṃ yadidaṃ mahāmoggallāno

 āyasmā  pana āvuso mahākassapatthero paṭhamamahāsaṃgītikāle pāmokkhasaṅghanāyakabhūto bhagavatā kathaṃ etadaggaṭṭhāne ṭhapito
 āyasmā bhante mahākassapatthero paṭhamamahāsaṃgītikāle saṅghapāmokkhabhūto etadaggaṃ bhikkhave mama sāvakānaṃ bhikkhūnaṃ dhutavādānaṃ yadidaṃ mahākassapoti evaṃ kho bhante bhagavatā etadaggaṭṭhāne ṭhapito

 tenāvuso  sammāsambuddhena aṅguttaranikāye ekakanipāte etadaggavagge āgatesu ekacattālīsāya mahātheresu āyasmā anuruddhatthero kathaṃ etadaggaṭṭhāne ṭhapito
 āyasmā  bhante anuruddhatthero etadaggaṃ bhikkhave mama sāvakānaṃ bhikkhūnaṃ dibbacakkhukānaṃ yadidaṃ anuruddhoti evaṃ kho bhante bhagavatā etadaggaṭṭhāne ṭhapito

 āyasmā  pana āvuso sīvalitthero bhagavatā kathaṃ etadaggaṭṭhāne ṭhapito
 āyasmā bhante sīvalitthero etadaggaṃ bhikkhave mama sāvakānaṃ bhikkhūnaṃ lābhīnaṃ yadidaṃ sīvalīti evaṃ kho bhante bhagavatā etadaggaṭṭhāne ṭhapito
sammāsambuddho  vata so bhagavā yo imassa evarūpassa dukkhassa pahānāya dhammaṃ deseti
suppaṭipanno vata tassa bhagavato sāvakasaṅgho yo imassa evarūpassa dukkhassa pahānāya paṭipanno
susukhaṃ vata nibbānaṃ yatthidaṃ evarūpaṃ dukkhaṃ na saṃvijjati 
etadaggaṃ  bhikkhave mama sāvakānaṃ bhikkhūnaṃ lābhīnaṃ yadidaṃ sīvali hu 

 āyasmā pana āvuso ānandatthero dhammabhaṇḍāgāriko paṭhamamahāsaṃgītikāle dhammavissajjakatherabhūto kathaṃ bhagavatā etadaggaṭṭhāne ṭhapito
 āyasmā  bhante ānandatthero dhammabhaṇḍāgāriko paṭhamamahāsaṃgītikāle dhammavissajjakabhūto etadaggaṃ bhikkhave mama sāvakānaṃ bhikkhūnaṃ bahussutānaṃ yadidaṃ ānando etadaggaṃ bhikkhave mama sāvakānaṃ bhikkhūnaṃ satimantānaṃ yadidaṃ ānando etadaggaṃ bhikkhave mama sāvakānaṃ bhikkhūnaṃ gatimantānaṃ yadidaṃ ānando etadaggaṃ bhikkhave mama sāvakānaṃ bhikkhūnaṃ dhitimantānaṃ yadidaṃ ānando etadaggaṃ bhikkhave mama sāvakānaṃ bhikkhūnaṃ upaṭṭhākānaṃ yadidaṃ ānandoti evaṃ kho bhante bhagavatā pañcasu etadaggaṭṭhānesu ṭhapito
satasahassena  me kītaṃ
satasahassena māpitaṃ
sobhanaṃ nāma uyyānaṃ
paṭiggaṇha mahāmuni 
etadaggaṃ  bhikkhave mama sāvakānaṃ bhikkhūnaṃ bahussutānaṃ satimantānaṃ gatimantānaṃ dhitimantānaṃ upaṭṭhākānaṃ yadidaṃ ānando 

 tenāvuso  bhagavatā sammāsambuddhena aṅguttaranikāye ekakanipāte etadaggavagge āgatesu ekacattālīsāya mahātheresu āyasmā upālitthero paṭhamamahāsaṃgītikāle vinayavissajjakabhūto kathaṃ etadaggaṭṭhāne ṭhapito
 āyasmā bhante upālitthero paṭhamamahāsaṃgītikāle vinayavissajjakabhūto etadaggaṃ bhikkhave mama sāvakānaṃ bhikkhūnaṃ vinayadharānaṃ yadidaṃ upālīti evaṃ kho bhante bhagavatā etadaggaṭṭhāne ṭhapito
vinayo vāsayo mayhaṃ
vinayo ṭhānacaṅkamaṃ
kappemi vinaye vāsaṃ
vinayo mama gocaro

 etadaggavagge  āvuso āgatāsu terasasu therīsu mahāpajāpati gotamītherī kathaṃ bhagavatā etadaggaṭṭhāne ṭhapitā
 etadaggavagge  bhante āgatāsu terasasu therīsu mahāpajāpatigotamītherī etadaggaṃ bhikkhave mama sāvikānaṃ bhikkhunīnaṃ rattaññūnaṃ yadidaṃ mahāpajāpati gotamīti evaṃ kho bhante bhagavatā etadaggaṭṭhāne ṭhapitā
etadaggaṃ  bhikkhave mama sāvikānaṃ bhikkhunīnaṃ rattaññūnaṃ yadidaṃ mahāpajāpatigotamī 
 khemātherī pana āvuso aggasāvikā bhagavatā kathaṃ etadaggaṭṭhāne ṭhapitā
 khemātherī bhante paṭhamā aggasāvikā etadaggaṃ bhikkhave mama sāvikānaṃ bhikkhunīnaṃ mahāpaññānaṃ yadidaṃ khemāti evaṃ kho bhante bhagavatā etadaggaṭṭhāne ṭhapitā
ye rāgarattānupatanti sotaṃ
sayaṃkataṃ makkaṭova jālaṃ
etampi chetvāna vajanti dhīrā
anapekkhino sabbadukkhaṃ pahāya 
etadaggaṃ  bhikkhave mama sāvikānaṃ bhikkhunīnaṃ mahāpaññānaṃ yadidaṃ khemā 
 uppalavaṇṇā pana āvuso therī dutiyaaggasāvikā bhagavatā kathaṃ etadaggaṭṭhāne ṭhapitā
 uppalavaṇṇā bhante therī dutiyaaggasāvikā etadaggaṃ bhikkhave mama sāvikānaṃ bhikkhunīnaṃ iddhimantīnaṃ yadidaṃ uppalavaṇṇāti evaṃ kho bhante bhagavatā etadaggaṭṭhāne ṭhapitā
etadaggaṃ bhikkhave mama sāvikānaṃ bhikkhunīnaṃ iddhimantīnaṃ yadidaṃ uppalavaṇṇā 

 tenāvuso bhagavatā sammāsambuddhena aṅguttaranikāye ekakanipāte etadaggavagge āgatāsu terasasu therīsu paṭācārānāma therī kathaṃ etadaggaṭṭhāne ṭhapitā
 etadaggavagge bhante āgatāsu terasasu therikāsu paṭācārā therī etadaggaṃ bhikkhave mama sāvikānaṃ bhikkhunīnaṃ vinayadharānaṃ yadidaṃ paṭācārāti evaṃ kho bhante bhagavatā etadaggaṭṭhāne ṭhapitā
ubho puttā kālaṅkatā
panthe mayhaṃ patī mato
mātāpitā ca bhātā ca
ekacitakasmiṃ ḍayhare 
catūsu samuddesu jalaṃ parittakaṃ
tato bahuṃ assujalaṃ anappakaṃ
dukkhena phuṭṭhassa narassa socanā
kiṃ kāraṇā amma tuvaṃ pamajjasi 
na  santi puttā tāṇāya
na pitā nāpi bandhavā
antakenādhipannassa
natthi ñātīsu tāṇatā
etamatthavasaṃ ñatvā paṇḍito sīlasaṃvuto
nibbānagamanaṃ maggaṃ khippameva visodhaye 
yo  ca vassasataṃ jīve
apassaṃ udayabbayaṃ
ekāhaṃ jīvitaṃ seyyo
passato udayabbayaṃ 
etadaggaṃ bhikkhave mama sāvikānaṃ bhikkhunīnaṃ vinayadharānaṃ yadidaṃ paṭācārā 

 dhammadinnā  pana āvuso therī bhagavatā kathaṃ etadaggaṭṭhāne ṭhapitā
 dhammadinnā bhante therī etadaggaṃ bhikkhave mama sāvikānaṃ bhikkhunīnaṃ dhammakathikānaṃ yadidaṃ dhammadinnāti evaṃ kho bhante bhagavatā etadaggaṭṭhāne ṭhapitā
yassa  pure ca pacchā ca
majjheca natthi kiñcanaṃ
akiñcanaṃ anādānaṃ
tamahaṃ brūmi brāhmaṇaṃ 
etadaggaṃ bhikkhave mama sāvikānaṃ bhikkhunīnaṃ dhammakathikānaṃ yadidaṃ dhammadinnā 

 bhaddakaccānānāma āvuso yasodharātherī bhagavatā kathaṃ etadaggaṭṭhāne ṭhapitā
 bhaddakaccānā  bhante yasodharātherī bhagavatā etadaggaṃ bhikkhave mama sāvikānaṃ bhikkhunīnaṃ mahābhiññapattānaṃ yadidaṃ bhaddakaccānāti evaṃ kho bhante etadaggaṭṭhāne ṭhapitā
etadaggaṃ  bhikkhave mama sāvikānaṃ bhikkhunīnaṃ mahābhiññapattānaṃ yadidaṃ bhaddakaccānā 

 aṅguttaranikāye  āvuso etadaggavagge āgatesu ekādasasu upāsakesu tapussabhallikānāma vāṇijā bhagavatā kathaṃ etadaggaṭṭhāne ṭhapitā
 tapussabhallikā bhante vāṇijā etadaggaṃ bhikkhave mama sāvakānaṃ upāsakānaṃ paṭhamaṃ saraṇaṃ gacchantānaṃ yadidaṃ tapussabhallikā vāṇijāti evaṃ kho bhante bhagavatā etadaggaṭṭhāne ṭhapitā
ete  bhante mayaṃ bhagavantaṃ saraṇaṃ gacchāma dhammañca upāsake no bhagavā dhāretu ajjatagge pāṇupete saraṇaṃ gate hu 
etadaggaṃ bhikkhave mama sāvakānaṃ upāsakānaṃ paṭhamaṃ saraṇaṃ gacchantānaṃ yadidaṃ tapussabhallikā vāṇijā 

 tenāvuso  bhagavatā arahatā sammāsambuddhena aṅguttaranikāye ekakanipāte etadaggavagge āgatesu ekādasasu upāsakesu sudatto gahapati anāthapiṇḍiko kathaṃ etadaggaṭṭhāne ṭhapito
 etadaggavagge bhante āgatesu ekādasasu upāsakesu sudatto gahapati anāthapiṇḍiko etadaggaṃ bhikkhave mama sāvakānaṃ upāsakānaṃ dāyakānaṃ yadidaṃ sudatto gahapati anāthapiṇḍikoti evaṃ kho bhante bhagavatā etadaggaṭṭhāne ṭhapito
etadaggaṃ  bhikkhave mama sāvakānaṃ upāsakānaṃ dāyakānaṃ yadidaṃ sudatto gahapati anāthapiṇḍiko

 sūrambaṭṭho nāma āvuso upāsako bhagavatā kathaṃ etadaggaṭṭhāne ṭhapito
 sūrambaṭṭho upāsako etadaggaṃ bhikkhave mama sāvakānaṃ upāsakānaṃ aveccappasannānaṃ yadidaṃ sūrambaṭṭhoti evaṃ kho bhante bhagavatā etadaggaṭṭhāne ṭhapito
etadaggaṃ  bhikkhave mama sāvakānaṃ upāsakānaṃ aveccappasannānaṃ yadidaṃ sūrambaṭṭho hu 

 etadaggavagge  āvuso āgatāsu dasasu upāsikāsu sujātānāma upāsikā seniyadhītā kathaṃ bhagavatā etadaggaṭṭhāne ṭhapitā
 sujātā bhante seniyadhītā etadaggaṃ bhikkhave mama sāvikānaṃ upāsikānaṃ paṭhamaṃ saraṇaṃ gacchantīnaṃ yadidaṃ sujātā seniyadhītāti evaṃ kho bhante bhagavatā etadaggaṭṭhāne ṭhapitā
etā  mayaṃ bhante bhagavantaṃ saraṇaṃ gacchāma dhammañca bhikkhusaṅghañca upāsikāyo no bhagavā dhāretu ajjatagge pāṇupetā saraṇaṃ gatā hu 
etadaggaṃ bhikkhave mama sāvikānaṃ upāsikānaṃ paṭhamaṃ saraṇaṃ gacchantīnaṃ yadidaṃ sujātā seniyadhītā 

 visākhā  pana āvuso upāsikā kathaṃ bhagavatā etadaggaṭṭhāne ṭhapitā
 visākhā bhante upāsikā migāramātā etadaggaṃ bhikkhave mama sāvikānaṃ upāsikānaṃ dāyikānaṃ yadidaṃ visākhā migāramātāti evaṃ kho bhante bhagavatā etadaggaṭṭhāne ṭhapitā
etadaggaṃ  bhikkhave mama sāvikānaṃ upāsikānaṃ dāyikānaṃ yadidaṃ visākhā migāramātā hu 

 tenāvuso  bhagavatā sammāsambuddhena aṅguttaranikāye ekakanipāte etadaggavagge āgatāsu dasasu upāsikāsu khujjuttarānāma upāsikā kathaṃ etadaggaṭṭhāne ṭhapitā
 etadaggavagge bhante āgatāsu dasasu upāsikāsu khujjuttarā upāsikā etadaggaṃ bhikkhave mama sāvikānaṃ upāsikānaṃ bahussutānaṃ yadidaṃ khujjuttarāti evaṃ kho bhante bhagavatā etadaggaṭṭhāne ṭhapitā
etadaggaṃ  bhikkhave mama sāvakānaṃ upāsikānaṃ bahussutānaṃ yadidaṃ khujjuttarā hu 

 kāḷīnāma āvuso upāsikā kuraragharikā kathaṃ bhagavatā etadaggaṭṭhāne ṭhapitā
 kāḷī bhante upāsikā kuraragharikā etadaggaṃ bhikkhave mama sāvikānaṃ anussavappasannānaṃ yadidaṃ kāḷī upāsikā kuraragharikāti evaṃ kho bhante bhagavatā etadaggaṭṭhāne ṭhapitā
etadaggaṃ  bhikkhave mama sāvikānaṃ upāsikānaṃ anussavappasannānaṃ yadidaṃ kāḷī upāsikā kuraragharikā 

 sakalāpi  āvuso aṭṭhānapāḷi bhagavatā kathaṃ bhāsitā
 aṭṭhānametaṃ bhikkhave anavakāso yaṃ diṭṭhisampanno puggalo kañcisaṅkhāraṃ niccato upagaccheyya netaṃ ṭhānaṃ vijjati ṭhānañca kho etaṃ bhikkhave vijjati yaṃ puthujjano kañcisaṅkhāraṃ niccato upagaccheyya ṭhānametaṃ vijjatīti evamādinā bhante bhagavatā sakalāpi aṭṭhānapāḷi bhāsitā

 ekadhammapāḷiyaṃ  āvuso paṭhamavagge kīdisī dhammadesanā bhagavatā desitā
 ekadhammapāḷiyaṃ bhante paṭhamavagge ekadhammo bhikkhave bhāvito bahulīkato ekantanibbidāya virāgāya nirodhāya upasamāya abhiññāya sambodhāya nibbānāya saṃvattati katamo ekadhammo buddhānussati ayaṃ kho bhikkhave ekadhammo bhāvito bahulīkato ekantanibbidāya virāgāya nirodhāya upasamāya abhiññāya sambodhāya nibbānāya saṃvattatīti evamādikā bhagavatā dhammadesanā desitā
 dutiyavagge  pana āvuso bhagavatā kīdisī dhammadesanāyo desitā
 dutiyavagge  bhante bhagavatā nāhaṃ bhikkhave aññaṃ ekadhammampi samanupassāmi yena anuppannā vā akusalā dhammā uppajjanti uppannā vā akusalā dhammā bhiyyobhāvāya vepullāya saṃvattanti yathayidaṃ bhikkhave micchādiṭṭhi micchādiṭṭhikassa bhikkhave anuppannā ceva akusalā dhammā uppajjanti uppannā ca akusalā dhammā bhiyyobhāvāya vepullāya saṃvattantīti evamādikā bhagavatā dhammadesanāyo desitā

 tatiyavagge  pana āvuso pañcamādīni aṭṭha suttāni bhagavatā kathaṃ bhāsitāni
 tatiyavagge bhante pañcamādīni aṭṭhasuttāni durakkhāte bhikkhave dhammavinaye yo ca samādapeti yañca samādapeti yo ca samādapito tathattāya paṭipajjati sabbete bahuṃ apuññaṃ pasavanti taṃkissahetu durakkhābhattā bhikkhave dhammassa svākkhāte bhikkhave dhammavinaye yo ca samādapeti yañca samādapeti yo ca samādapito tathattāya paṭipajjati sabbete bahuṃ puññaṃ pasavanti taṃkissahetu svākkhātattā bhikkhave dhammassāti evamādinā bhagavatā bhāsitāni

 aparaaccharāsaṅghātavagge  pana āvuso bhagavatā kīdisī dhammadesanāyo desitā
 aparaaccharāsaṅghātavagge bhante accharāsaṅghātamattampi ce bhikkhave bhikkhu paṭhamaṃ jhānaṃ bhāveti ayaṃ vuccati bhikkhave bhikkhu arittajjhāno viharati satthusāsanakaro ovādapatikaro amoghaṃ raṭṭhapiṇḍaṃ bhuñjati ko pana vādo ye naṃ bahulīkarontīti evamādikā bhante bhagavatā dhammadesanāyo desitā

 sakalopi  āvuso kāyagatāsativaggo bhagavatā kathaṃ bhāsito
 yassa kassaci bhikkhave mahāsamuddo cetasā phuṭo antogadhā tassa kunnadiyo yākāci samuddaṅgamā evameva bhikkhave yassa kassaci kāyagatāsati bhāvitā bahulīkatā antogadhā tassa kusalā dhammā yekeci vijjābhāgiyāti evamādinā bhante bhagavatā sakalopi kāyagatāsativaggo bhāsito

 sakalopi  āvuso amatavaggo bhagavatā kathaṃ bhāsato
 amataṃ te bhikkhave na paribhuñjanti ye kāyagatāsatiṃ na paribhuñjanti amataṃ te bhikkhave paribhuñjanti ye kāyagatāsatiṃ paribhuñjanti amataṃ te bhikkhave aparibhuttaṃ yesaṃ kāyagatāsati aparibhuttā amataṃ te bhikkhave paribhuttaṃ yesaṃ kāyagatāsati paribhuttāti evamādinā bhante bhagavatā sakalopi amatavaggo bhāsito

 tenāvuso  bhagavatā sammāsambuddhena aṅguttaranikāye dukanipāte kammakaraṇavagge paṭhamaṃ vajjasuttaṃ kattha kassa kathañca bhāsitaṃ
 sāvatthiyaṃ bhante sambahulānaṃ bhikkhūnaṃ dvemāni bhikkhave vajjāni katamāni dve diṭṭhadhammikañca vajjaṃ samparāyikañca vajjanti evamādinā bhagavatā bhāsitaṃ
tasmātiha  bhikkhave evaṃ sikkhitabbaṃ diṭṭhadhammikassa vajjassa bhāyissāma samparāyikassa vajjassa bhāyissāma vajjabhīruno bhavissāma vajjabhayadassāvinoti evañhi kho bhikkhave sikkhitabbaṃ

 tattheva  āvuso dutiyaṃ padhānasuttaṃ bhagavatā kattha kassa kathañca bhāsitaṃ
 sāvatthiyaṃyeva bhante sambahulānaṃ bhikkhūnaṃ dvemāni bhikkhave padhānāni durabhisambhavāni lokasmiṃ katamāni dve yañca gihīnaṃ agāraṃ ajjhāvasataṃ cīvarapiṇḍapātasenāsanagilānapaccayabhesajjaparikkhārānuppādanatthaṃ padhānaṃ yañca agārasmā anagāriyaṃ pabbajitānaṃ sabbūpadhipaṭinissaggattaṃ padhānaṃ imāni kho bhikkhave dve padhānāni durabhisambhavāni lokasminti evamādinā bhagavatā bhāsitaṃ

 tattheva  āvuso tapanīyasuttaṃ bhagavatā kathaṃ bhāsitaṃ
 dveme bhikkhave dhammā tapanīyā katame dve idha bhikkhave ekaccassa kāyaduccaritaṃ kataṃ hoti akataṃ hoti kāya sucaritaṃ vacīduccaritaṃ kataṃ hoti akataṃ hoti vacīsucaritaṃ manoduccaritaṃ kataṃ hoti akataṃ hoti manosucaritaṃ so kāyaduccaritaṃ me katanti tappati akataṃ me kāyasucaritanti tappati vacīduccaritaṃ  manoduccaritaṃ me katanti tappati akataṃ me manosucaritanti tappati ime kho bhikkhave dve dhammā tapanīyāti evaṃ kho bhante bhagavatā bhāsitaṃ

 catutthaṃ  pana āvuso atapanīyasuttaṃ bhagavatā kathaṃ bhāsitaṃ
 catutthaṃ bhante atapanīyasuttaṃ dveme bhikkhave dhammā atapanīyā katame dve idha bhikkhave ekaccassa kāyasucaritaṃ kataṃ hoti akataṃ hoti kāyaduccaritaṃ vacīsucaritaṃ kataṃ hoti akataṃ hoti vacīduccaritaṃ manosucaritaṃ kataṃ hoti akataṃ hoti manoduccaritaṃ so kāyasucaritaṃ me katanti na tappati akataṃ me kāyaduccaritanti natappati vacīsucaritaṃ manosucaritaṃ me katanti na tappati akataṃ me manoduccaritanti na tappati ime kho bhikkhave dve dhammā atapanīyāti evaṃ kho bhante bhagavatā bhāsitaṃ

 pañcamaṃ  pana āvuso upaññātasuttaṃ bhagavatā kathaṃ bhāsitaṃ
 pañcamaṃ bhante upaññātasuttaṃ dvinnāhaṃ bhikkhave dhammānaṃ upaññāsiṃ yā ca asantuṭṭhitā kusalesu dhammesu yā ca appaṭivānitā padhānasmiṃ appaṭivāni sudāhaṃ bhikkhave padahāmi kāmaṃtaco ca nhāru ca aṭṭhi ca avasissatu upasussatu sarīre maṃsalohitaṃ yaṃ  taṃ purisathāmena purisavīriyena purisaparakkamena pattabbaṃ na taṃ apāpuṇitvā vīriyassa saṇṭhānaṃ bhavissatīti evamādinā bhante bhagavatā bhāsitaṃ

 navamaṃ  pana āvuso cariyasuttaṃ bhagavatā kathaṃ bhāsitaṃ
 navamaṃ bhante cariyasuttaṃ dveme bhikkhave dhammā sukkā lokaṃ pālenti katame dve hirīca ottappañca ime kho bhikkhave dve sukkā dhammā lokaṃ na pāleyyuṃ nayidha paññāyetha mātātivā mātucchātivā mātulānītivā ācariyabhariyātivā garūnaṃ dārātivāti evamādinā bhante bhagavatā bhāsitaṃ

 adhikaraṇavagge  pana āvuso sattamasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ
 sāvatthiyaṃ bhante jāṇussoṇiṃ brāhmaṇaṃ ārabbha bhāsitaṃ jāṇussoṇi bhante brāhmaṇo bhagavantaṃ etadavoca ko nu kho bho gotama hetu ko paccayo yena midhekacce sattā kāyassa bhedā paraṃmaraṇā apāyaṃ duggatiṃ vinipātaṃ nirayaṃ upapajjantīti tasmiṃ bhante vatthusmiṃ katattā ca brāhmaṇa akatattā ca evamidhekacce sattā kāyassa bhedā paraṃmaraṇā apāyaṃ duggatiṃ vinipātaṃ nirayaṃ upapajjantīti evamādinā bhante bhagavatā bhāsitaṃ
ko  nu kho bho gotama hetu ko paccayo yena midhekacce sattā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjanti
katattāca brāhmaṇa akatattāca evamidhekacce sattā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjanti 
ko  pana bho gotama hetu ko paccayo yena midhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti 
katattā ca brāhmaṇa akatattā ca evamidhekacce sattā kāyassa bhedā paraṃ maraṇā sugatiṃ saggaṃ lokaṃ upapajjanti
na kho ahaṃ imassa bhoto gotamassa saṃkhittena bhāsitassa vitthārena atthaṃ avibhattassa vitthārena atthaṃ 
sādhu me bhavaṃ gotamo tathā dhammaṃ desetu

 tattheva  āvuso aṭṭhamasuttaṃ bhagavatā kattha kassa kathañca bhāsitaṃ
 sāvatthiyaṃ bhante āyasmato ānandassa ekaṃsenāhaṃ ānanda akaraṇīyaṃ vadāmi kāyaduccaritaṃ manoduccaritanti evamādinā bhagavatā bhāsitaṃ
ekaṃsenāhaṃ  ānanda karaṇīyaṃ vadāmi kāyasucaritaṃ vacīsucaritaṃ manosucaritaṃ 

 tenāvuso  bhagavatā sammāsambuddhena aṅguttaranikāye dukanipāte adhikaraṇavagge navamasuttaṃ bhāsitaṃ
 akusalaṃ  bhikkhave pajahatha sakkā bhikkhave akusalaṃ pajahituṃ nocedaṃ bhikkhave sakkā abhavissa akusalaṃ pajahituṃ nāhaṃ evaṃ vadeyyaṃ akusalaṃ bhikkhave pajahathāti yasmā ca kho bhikkhave sakkā akusalaṃ pajahituṃ tasmāhaṃ evaṃ vadāmi akusalaṃ bhikkhave pajahathāti akusalañca hidaṃ bhikkhave pahīnaṃ ahitāya dukkhāya saṃvatteyya nāhaṃ evaṃvadeyyaṃ akusalaṃ bhikkhave pajahathāti yasmā ca kho bhikkhave akusalaṃ pahīnaṃ hitāya sukhāya saṃvattati tasmāhaṃ evaṃ vadāmi akusalaṃ bhikkhave pajahathāti evamādinā bhante bhagavatā bhāsitaṃ

 tattheva  āvuso dasamaekādasamasuttāni bhagavatā kathaṃ bhāsitāni
 tattheva bhante dasamaekādasamasuttāni dveme bhikkhave dhammā saddhammassa sammosāya antaradhānāya saṃvattanti katame dve dunnikkhittañca padabyañjanaṃ attho ca dunnīto dunnikkhittassa bhikkhave padabyañjanassa atthopi dunnayo hoti ime kho bhikkhave dve dhammā saddhammassa sammosāya antaradhānāya saṃvattantīti ca dveme bhikkhave dhammā saddhammassa ṭhitiyā asammosāya anantaradhānāya saṃvattanti katame dve sunikkhittañca padabyañjanaṃ attho ca sunīto sunikkhittassa bhikkhave padabyañjanassa atthopi sunayo hoti ime kho bhikkhave dve dhammā saddhammassa ṭhitiyā asammosāya anantaradhānāya saṃvattantīti ca evaṃ kho bhante bhagavatā bhāsitāni


 bālavagge  pana āvuso dutiyasuttaṃ bhagavatā kathaṃ bhāsitaṃ
 bālavagge bhante dutiyaṃ suttaṃ dveme bhikkhave tathāgataṃ abbhācikkhanti katame dve duṭṭho vā dosantaro saddho vā duggahitena ime kho bhikkhave dve tathāgataṃ abbhācikkhantīti evaṃ kho bhante bhagavatā bhāsitaṃ

 tattheva  āvuso tatiyasuttaṃ bhagavatā kathaṃ bhāsitaṃ
 tattheva bhante tatiyasuttaṃ bhagavatā dveme bhikkhave tathāgataṃ abbhācikkhanti katame dve yo ca abhāsitaṃ alapitaṃ tathāgatena bhāsitaṃ lapitaṃ tathāgatenāti dīpeti yo ca bhāsitaṃ lapitaṃ tathāgatena abhāsitaṃ alapitaṃ tathāgatenāti  dīpeti ime kho bhikkhave dve tathāgataṃ abbhācikkhanti dveme bhikkhave tathāgataṃ nābbhācikkhanti katame dve yo ca abhāsitaṃ alapitaṃ tathāgatena abhāsitaṃ alapitaṃ tathāgatenāti dīpeti yo ca bhāsitaṃ lapitaṃ tathāgatena bhāsitaṃ lapitaṃ tathāgatenāti dīpeti ime kho bhikkhave dve tathāgataṃ nābbhācikkhantīti evaṃ kho bhante bhagavatā bhāsitaṃ

 tattheva  āvuso catutthapañcamasuttāni bhagavatā kathaṃ bhāsitāni
 tattheva bhante catutthapañcamasuttāni dveme bhikkhave tathāgataṃ abbhācikkhanti katame dve yo ca neyyatthaṃ suttantaṃ nītattho suttantoti  dīpeti yo ca nītatthaṃ suttantaṃ neyyattho suttantoti dīpetīti evamādinā bhagavatā bhāsitāni

 samacittavagge  āvuso paṭhamasuttaṃ bhagavatā kathaṃ bhāsitaṃ
 samacittavagge bhante paṭhamasuttaṃ asappurisabhūmiñca vo bhikkhave desessāmi sappurisabhūmiñca taṃ suṇātha sādhukaṃ manasikarotha bhāsissāmīti evamādinā bhante bhagavatā bhāsitaṃ

 tattheva  āvuso dutiyasuttaṃ bhagavatā kathaṃ bhāsitaṃ
 tattheva bhante dutiyasuttaṃ dvinnāhaṃ bhikkhave na suppatikāra vadāmi katamesaṃ dvinnaṃ mātu ca pitu cāti evamādinā bhagavatā bhāsitaṃ

 tattheva  āvuso pañcamaṃ samacittasuttaṃ kattha kassa kena kathañca bhāsitaṃ
 sāvatthiyaṃ bhante sambahulānaṃ bhikkhūnaṃ ajjhattasaṃyojanañca āvuso puggalaṃ desessāmi bahiddhāsaṃyojanañca taṃsuṇātha
sādhukaṃ  manasikarothāti evamādinā bhante āyasmatā sāriputtattherena dhammasenāpatinā bhāsitaṃ

 kathañca  āvuso tattha bhagavā ovādaṃ adāsi
 tattha bhante bhagavā tasmātiha sāriputta evaṃ sikkhitabbaṃ santindriyā bhavissāma santamānasāti evañhi vo sāriputta sikkhitabbanti evamādinā ovādamadāsi
eso bhante āyasmā sāriputto pubbārāme migāramātupāsā de bhikkhūnaṃ ajjhattasaṃyojanañca puggalaṃ deseti bahiddhā saṃyojanañca 
sādhu  bhante bhagavā yena āyasmā sāriputto tenupasaṅkamatu anukampaṃ upādāya
tā kho pana sāriputta devatā dasapi hutvā vīsampi hutvā tiṃsampi hutvā cattālīsampi hutvā paññāsampi hutvā saṭṭhipi hutvā āraggakoṭinitudanamattepi tiṭṭhanti na ca aññamaññaṃ byābādhenti
tasmātiha  sāriputta evaṃ sikkhitabbaṃ santindriyā bhavissāma santamānasā


 tenāvuso  bhagavatā sammāsambuddhena aṅguttaranikāye dukanipāte parisavagge paṭhamaṃ uttānasuttaṃ kathaṃ bhāsitaṃ
 paṭhamaṃ bhante uttānasuttaṃ dvemā sikkhave parisā katamā dve uttānā ca parisā gambhīrā ca parisā katamā ca bhikkhave uttānā parisā idha bhikkhave yassaṃ parisāyaṃ bhikkhū uddhatā honti unnaḷā capalā mukharā vikiṇṇavācā muṭṭhassatī asampajānā asamāhitā vibbhantacittā pākatindriyā ayaṃ vuccati bhikkhave uttānā parisāti evamādinā bhagavatā bhāsitaṃ

etadaggaṃ bhikkhave imāsaṃ dvinnaṃ parisānaṃ yadidaṃ gambhīrā parisā

 tattheva  āvuso tatiyaṃ anaggavatīsuttaṃ bhagavatā kathaṃ bhāsitaṃ
 tattheva bhante tatiyaṃ anaggavatīsuttaṃ dvemā bhikkhave parisā katamā dve anaggavatī ca parisā aggavatī ca parisā katamā ca bhikkhave anaggavatī parisā idha bhikkhave yassaṃ parisāyaṃ therā bhikkhū bāhulikā honti sāthalikā okkamane pubbaṅgamā paviveke nikkhittadhurā na vīriyaṃ ārabhanti appattassa pattiyā anadhigatassa adhigamāya asacchikabhassa sacchikiriyāyāti evamādinā bhagavatā bhāsitaṃ

 tattheva  āvuso chaṭṭhaṃ okkācitavinītasuttaṃ bhagavatā kathaṃ bhāsitaṃ
 tattheva bhante chaṭṭhaṃ okkācitavinītasuttaṃ dvemā bhikkhave parisā katamā dve okkācitavinītā parisā no paṭipucchāvinītā paṭipucchā vinītā parisā no okkācitavinītāti evamādinā bhante bhagavatā bhāsitaṃ


 puggalavagge  āvuso ekādasamaṃ asantasannivāsasuttaṃ bhagavatā kathaṃ bhāsitaṃ
 puggalavagge bhante ekādasamaṃ asantasannivāsasuttaṃ asantasannivāsañca vo bhikkhave desessāmi santasannivāsañca taṃ suṇātha sādhukaṃ manasikarotha bhāsissāmīti evamādinā bhagavatā bhāsitaṃ

 sukhavagge  pana āvuso bhagavatā kīdisī dhammadesanāyo desitā
 sukhavagge bhante bhagavatā dvemāni bhikkhave sukhāni katamāni dve gihisukhañca pabbajitasukhañca imāni kho bhikkhave dve sukhāni etadaggaṃ bhikkhave imesaṃ dvinnaṃ sukhānaṃ yadidaṃ pabbajitasukhanti evamādikā dhammadesanāyo desitā

 āyācanavagge  pana āvuso bhagavatā paṭhamādīni cattāri suttāni kathaṃ bhāsitāni
 āyācanavagge bhante paṭhamādīni cattāri suttāni saddho bhikkhave bhikkhu evaṃ sammā āyācamāno āyāceyya tādiso homi yādisā sāriputtamoggallānāti evamādinā bhagavatā bhāsitāni

 tattheva  āvuso pañcamaṃ avaṇṇārahasuttaṃ bhagavatā kathaṃ bhāsitaṃ
 tattheva bhante pañcamaṃ avaṇṇārahasuttaṃ dvīhi bhikkhave dhammehi samannāgato bālo abyatto asappuriso etaṃ upahataṃ attānaṃ pariharati sāvajjo ca hoti sānuvajjo ca viññūnaṃ bahuñca apuññaṃ pasavatīti evamādinā bhagavatā bhāsitaṃ

 tenāvuso  bhagavatā sammāsambuddhena aṅguttaranikāye dukanipāte āyācanavagge chaṭṭhaṃ appasādanīyasuttaṃ kathaṃ bhāsitaṃ
 chaṭṭhaṃ bhante appasādanīyasuttaṃ dvīhi bhikkhave dhammehi samannāgato bālo abyatto asappuriso etaṃ upahataṃ attānaṃ pariharati sāvajjo ca hoti sānuvajjo ca viññūnaṃ bahuñca apuññaṃ pasavati katamehi dvīhi ananuvicca apariyogāhetvā appasādanīye ṭhāne pasādaṃ upadaṃseti ananuvicca apariyo gāhetvā pasādanīye ṭhāne appasādaṃ upadaṃsetīti evamādinā bhagavatā bhāsitaṃ

 tattheva  āvuso sattamaṃ mātāpitusuttaṃ bhagavatā kathaṃ bhāsitaṃ
 tattheva bhante sattamaṃ mātāpitusuttaṃ dvīsu bhikkhave micchā paṭipajjamāno bālo abyatto asappuriso etaṃ upahataṃ attānaṃ pariharati sāvajjo ca hohi sānuvajjo ca viññūnaṃ bahuñca apuññaṃ pasavati katamesu dvīsu mātari ca pitari cāti evamādinā bhagavatā bhāsitaṃ

 tattheva  āvuso aṭṭhamaṃ tathāgatasuttaṃ bhagavatā kathaṃ bhāsitaṃ
 tattheva  bhante aṭṭhamaṃ tathāgatasuttaṃ dvīsu bhikkhave micchāpaṭipajjamāno bālo abyatto asappuriso etaṃ upahataṃ attānaṃ pariharati sāvajjo ca hoti sānuvajjo ca viññūnaṃ bahuñca apuññaṃ pasavati katamesu dvīsu tathāgate ca tathāgatasāvake cāti evamādinā bhagavatā bhāsitaṃ


 tikanipāte  pana āvuso paṭhamaṃ bhayasuttaṃ bhagavatā kattha kassa kathañca bhāsitaṃ
 sāvatthiyaṃ bhante sambahulānaṃ yāni kānici bhikkhave bhayāni uppajjanti sabbāni tāni bālato uppajjanti no paṇḍitato ye keci uppaddavā uppajjanti sabbete bālato uppajjanti no paṇḍitato yekeci upasaggā uppajjanti sabbete bālato uppajjanti no paṇḍitatoti evamādinā bhagavatā bhāsitaṃ

 tattheva  āvuso tatiyaṃ cintīsuttaṃ bhagavatā kathaṃ bhāsitaṃ
 tattheva bhante cintīsuttaṃ tīṇimāni bhikkhave bālassa bālalakkhaṇāni  bālanimittāni bālāpadānāni katamāni tīṇi idha bhikkhave bālo duccintitacintī ca hoti dubbhāsitabhāsī ca dukkaṭakammakārī cāti evamādinā bhagavatā bhāsitaṃ

 tattheva  āvuso catutthaṃ accayasuttaṃ bhagavatā kathaṃ bhāsitaṃ
 tattheva bhante catutthaṃ accayasuttaṃ tīhi bhikkhave dhammehi samannāgato bālo veditabbo katamehi tīhi accayaṃ accayato disvā yathādhammaṃ nappaṭikaroti parassa kho pana accayaṃ desentassa yathādhammaṃ nappaṭiggaṇhātīti evamādinā bhagavatā bhāsitaṃ

 tattheva  āvuso dasamaṃ malasuttaṃ bhagavatā kathaṃ bhāsitaṃ
 tattheva bhante dasamaṃ malasuttaṃ tīhi bhikkhave dhammehi samannāgato tayo male appahāya yathābhataṃ nikkhitto evaṃ niraye katamehi tīhi dussīlo ca hoti dussīlyamalañcassa appahīnaṃ hoti issukī ca hoti issāmalañcassa appahīnaṃ hoti maccharī ca hoti maccharamalañcassa appahīnaṃ hotīti evamādinā bhagavatā bhāsitaṃ

 rathakāravagge  pana āvuso paṭhamaṃ ñātasuttaṃ bhagavatā kathaṃ bhāsitaṃ
 paṭhamaṃ bhante ñātasuttaṃ tīhi bhikkhave dhammehi samannāgato ñāto bhikkhu bahujanaahitāya paṭipanno hoti bahujana dukkhāya bahuno janassa anatthāya ahitāya dukkhāya devamanussānaṃ katamehi tīhi ananulomike kāyakamme samādapeti ananulomike vacīkamme samādapeti ananulomikesu dhammesu samādapetīti evamādinā bhagavatā bhāsitaṃ

 tattheva  āvuso tatiyaṃ āsaṃsasuttaṃ bhagavatā kathaṃ bhāsitaṃ
 tattheva bhante tatiyaṃ āsaṃsasuttaṃ tayome bhikkhave puggalā santo saṃvijjamānā lokasmiṃ katame tayo nirāso āsaṃsoti evamādinā bhagavatā bhāsitaṃ

 tenāvuso  bhagavatā sammāsambuddhena aṅguttaranikāye tikanipāte rathakāravagge pañcamaṃ sacetanasuttaṃ kattha kassa kathañca bhāsitaṃ
 bārāṇasiyaṃ bhante sambahulānaṃ bhikkhūnaṃ ārabbha bhūtapubbaṃ bhikkhave rājā ahosi sacetano nāma atha kho bhikkhave rājā sacetano rathakāraṃ āmantesi ito me samma rathakāra channaṃ māsānaṃ paccayena saṅgāmo bhavissati sakkhissasi me samma rathakāra navaṃ cakkayugaṃ kātunti evamādinā bhagavatā bhāsitaṃ

 tattheva  āvuso chaṭṭhaṃ apaṇṇakasuttaṃ bhagavatā kathaṃ bhāsitaṃ
 chaṭṭhaṃ bhante apaṇṇakasuttaṃ tīhi bhikkhave dhammehi samannāgato bhikkhu apaṇṇakapaṭipadaṃ paṭipanno hoti yoni cassa āraddhā hoti āsavānaṃ khayāya katamehi tīhi idha bhikkhave bhikkhu indriyesu guttadvāro hoti bhojane mattaññū hoti jāgariyamanuyutto hotīti evamādinā bhagavatā bhāsitaṃ

 tattheva  āvuso aṭṭhamaṃ devalokasuttaṃ bhagavatā kathaṃ bhāsitaṃ
 tattheva bhante aṭṭhamaṃ devalokasuttaṃ sace vo bhikkhave aññatitthiyā paribbājakā evaṃ puccheyyuṃ devalokūpapattiyā āvuso samaṇe gotame brahmacariyaṃ vussathāti nanu tumhe bhikkhave  evaṃ puṭṭhā aṭṭīyeyyātha harāyeyyātha jiguccheyyāthāti evamādinā bhagavatā bhāsitaṃ

 tattheva  āvuso navamaṃ paṭhamapāpaṇikasuttaṃ bhagavatā kathaṃ bhāsitaṃ
 tattheva bhante navamaṃ paṭhamapāpaṇikasuttaṃ tīhi bhikkhave aṅgehi samannāgato pāpaṇiko abhabbo anadhigataṃ vā bhogaṃ adhigantuṃ adhigataṃ vā bhogaṃ phātiṃ kātuṃ katamehi tīhi idha bhikkhave pāpaṇiko pubbaṇhasamayaṃ na sakkaccaṃ kammantaṃ adhiṭṭhātīti evamādinā bhagavatā bhāsitaṃ


 puggalavagge  pana āvuso dutiyaṃ gilānasuttaṃ bhagavatā kathaṃ bhāsitaṃ
 puggalavagge bhante dutiyaṃ gilānasuttaṃ tayome bhikkhave gilānā santo saṃvijjamānā lokasmiṃ katame tayo idha bhikkhave ekacco gilāno labhanto vā sappāyāni bhojanāni alabhanto vā sappāyāni bhojanāni labhanto vā sappāyāni bhesajjāni alabhanto vā sappāyāni bhesajjāni labhanto vā patirūpaṃ upaṭṭhākaṃ alabhanto vā patirūpaṃ upaṭṭhākaṃ vuṭṭhāti tamhā ābādhāti evamādinā bhagavatā bhāsitaṃ

 tattheva  āvuso catutthaṃ bahukārasuttaṃ bhagavatā kathaṃ bhāsitaṃ
 tattheva  bhante catutthaṃ bahukārasuttaṃ tayo me bhikkhave puggalā puggalassa bahukārā katame tayo yaṃ bhikkhave puggalaṃ āgamma puggalo buddhaṃ saraṇaṃ gato hoti dhammaṃ saraṇaṃ gato hoti saṅghaṃ saraṇaṃ gato hoti ayaṃ bhikkhave puggalo imassa puggalassa bahukāroti evamādinā bhagavatā bhāsitaṃ

 tenāvuso  bhagavatā jānatā passatā sammāsambuddhena aṅguttaranikāye tikanipāte puggalavagge sattamaṃ jigucchitabbasuttaṃ kathaṃ bhāsitaṃ
 sattamaṃ bhante jigucchitabbasuttaṃ tayome bhikkhave puggalā santo saṃvijjamānā lokasmiṃ katame tayo atthi bhikkhave puggalo jigucchitabbo na sevitabbo na bhajitabbo na payirupāsitabbo atthi bhikkhave puggalo ajjhupekkhitabbo na sevitabbo na bhajitabbo na payirupāsitabbo atthi bhikkhave puggalo sevitabbo bhajitabbo payirupāsitabboti evaṃ kho bhante bhagavatā bhāsitaṃ
 kathañcāvuso  tattha bhagavatā jigucchitabbo puggalo nasevitabbo nabhajitabbo na payirupāsitabbo pakāsito
 katamo ca bhikkhave puggalo jigucchitabbo na sevitabbo na bhajitabbo na payirupāsitabbo idha bhikkhave ekacco dussīlo hoti pāpadhammo asucisaṅkassarasamācāro paṭicchannakammanto assamaṇo samaṇapaṭiñño abrahmacārī brahmacāripaṭiñño antopūti avassuto kasambujāto evarūpo bhikkhave puggalo jigucchitabbo na sevitabbo na bhajitabbo na payirupāsitabboti evamādinā bhante bhagavatā jigucchitabbo na sevitabbo na bhajitabbo na payirupāsitabbo puggalo pakāsito
 kathaṃ  panāvuso tattha bhagavatā ajjhupekkhitabbo puggalo na sevitabbo na bhajitabbo na payirupāsitabbo pakāsito
 katamo ca bhikkhave puggalo ajjhupekkhitabbo na sevitabbo na bhajitabbo na payirupāsitabbo idha bhikkhave ekacco puggalo kodhano hoti upāyāsabahulo appampi vutto samāno abhisajjati kuppati byāpajjati patitthīyati kopañca dosañca appaccayañca pātukarotīti evamādinā bhante bhagavatā tattha ajjhupekkhitabbo na sevitabbo na bhajitabbo na payirupāsitabbo puggalo pakāsito
 kathaṃ  panāvuso tattha bhagavatā sevitabbo puggalo bhajitabbo payirupāsitabbo pakāsito
 katamo ca bhikkhave puggalo sevitabbo bhajitabbo payirupāsitabbo idha bhikkhave ekacco puggalo sīlavā hoti kalyāṇadhammo evarūpo bhikkhave puggalo sevitabbo bhajitabbo  payirupāsitabboti evamādinā bhante tattha bhagavatā sevitabbo puggalo bhajitabbo payirupāsitabbo pakāsito

 tattheva  āvuso puggalavagge aṭṭhamaṃ gūthabhāṇīsuttaṃ bhagavatā kathaṃ bhāsitaṃ
 tattheva bhante puggalavagge aṭṭhamaṃ gūthabhāṇīsuttaṃ tayo me bhikkhave puggalā santo saṃvijjamānā lokasmiṃ katame tayo gūthabhāṇī pupphabhāṇī madhubhāṇīti evaṃ kho bhagavatā bhāsitaṃ

 kathañcāvuso  tattha bhagavatā gūthabhāṇīpuggalo pakāsito
 katamo ca bhikkhave puggalo gūthabhāṇī idha bhikkhave ekacco puggalo sabhaggato vā parisaggato vā ñātimajjhagatovā pūgamajjhagatovā rājakulamajjhagatovā abhinīto sakkhipuṭṭho ehambho purisa yaṃ jānāsi taṃ vadehīti so ajānaṃ vā āha jānāmīti jānaṃ vā āha na jānāmīti apassaṃ vā āha passāmīti passaṃ vā āha na passāmīti iti attahetu vā parahetu vā āmisakiñcikkhahetu vā sampajānamusā bhāsitā hoti ayaṃ vuccati bhikkhave puggalo gūthabhāṇīti evaṃ kho bhante tattha bhagavatā gūthabhāṇīpuggalo pakāsito

 kathaṃ  panāvuso tattha bhagavatā pupphabhāṇīpuggalo pakāsito
 katamo ca bhikkhave puggalo pupphabhāṇī idha bhikkhave ekacco puggalo sabhaggato vā parisaggato vā ñātimajjhagato vā pūgamajjhagatovā rājakulamajjhagato vā abhinīto sakkhipuṭṭho ehambho purisa yaṃ pajānāsi taṃ vadehīti so ajānaṃ vā āha na jānāmīti jānaṃ vā āha jānāmīti apassaṃ vā āha na passāmīti passaṃ vā āha passāmīti iti attahetu vā parahetu vā āmisakiñcikkhahetu vā na sampajānamusā bhāsitā hoti ayaṃ vuccati bhikkhave puggalo pupphabhāṇīti evaṃ kho bhante tattha bhagavatā pupphabhāṇīpuggalo pakāsito

 kathaṃ  panāvuso tattha bhagavatā madhubhāṇī puggalo pakāsito
 katamo ca bhikkhave puggalo madhubhāṇī idha bhikkhave ekacco puggalo pharusaṃ vācaṃ pahāya pharusāya vācāya paṭivirato
hotīti  evamādinā bhante bhagavatā tattha madhubhāṇī puggalo pakāsito

 tattheva  āvuso puggalavagge navamaṃ andhasuttaṃ bhagavatā kathaṃ bhāsitaṃ
 tattheva bhante puggalavagge navamaṃ andhasuttaṃ tayome bhikkhave puggalā santo saṃvijjamānā lokasmiṃ katame tayo andho ekacakkhu dvicakkhūti evaṃ kho bhante bhagavatā bhāsitaṃ
 kīdiso āvuso puggalo tattha bhagavatā andho akkhāto
 yassa bhante bhogesu ceva dhammesu ca paññācakkhu natthi ediso bhante puggalo tattha bhagavatā andho akkhāto
 kīdiso  pana āvuso puggalo tattha bhagavatā ekacakkhu akkhāto
 yassa bhante bhogesuyeva paññācakkhu atthi na dhammesu īdiso bhante puggalo tattha bhagavatā ekacakkhu akkhāto
 kīdiso  pana āvuso puggalo tattha bhagavatā dvicakkhu akkhāto
 yassa bhante bhogesu ceva dhammesu ca paññācakkhu atthi īdiso bhante puggalo tattha bhagavatā dvicakkhu akkhāto

 tenāvuso  bhagavatā jānatā passatā sammāsambuddhena aṅguttaranikāye tikanipāte puggalavagge dasamaṃ avakujjasuttaṃ kathaṃ bhāsitaṃ
 dasamaṃ bhante avakujjasuttaṃ tayo me bhikkhave puggalā santo saṃvijjamānā lokasmiṃ katame tayo avakujjapañño puggalo ucchaṅgapañño puggalo puthupañño puggalo katamo ca bhikkhave avakujjapañño puggalo idha bhikkhave ekacco puggalo ārāmaṃ gantā hoti abhikkhaṇaṃ bhikkhūnaṃ santike dhammassavanāya tassa bhikkhū dhammaṃ desentiādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ kevalaparipuṇṇaṃ parisuddhaṃ  brahmacariyaṃ pakāsenti so tasmiṃ āsane nisinno tassā kathāya nevādiṃ manasikaroti na majjhaṃ manasikaroti na pariyosānaṃ manasikaroti vuṭṭhitopi tamhā āsanā tassā kathāya nevādiṃ manasikaroti na majjhaṃ manasikaroti na pariyosānaṃ manasikarotīti evamādinā bhagavatā bhāsitaṃ

 devadūtavagge  pana āvuso paṭhamaṃ sabrahmakasuttaṃ bhagavatā kathaṃ bhāsitaṃ
 devadūtavagge bhante paṭhamaṃ sabrahmakasuttaṃ sabrahmakāni bhikkhave tāni kulāni yesaṃ puttānaṃ mātāpitaro ajjhāgāre pūjitā honti sapubbacariyakāni bhikkhave tāni kulāni yesaṃ puttānaṃ mātāpitaro ajjhāgāre pūjitā honti āhuneyyāni bhikkhave tāni kulāni yesaṃ puttānaṃ mātāpitaro ajjhāgāre pūjitā honti brahmāti bhikkhave mātāpitūnaṃ etaṃ adhivacanaṃ pubbācariyāti bhikkhave mātāpitūnaṃ etaṃ adhivacanaṃ āhuneyyāti bhikkhave etaṃ mātāpitūnaṃ adhivacanaṃ taṃ kissa hetu bahukārā bhikkhave mātāpitaro puttānaṃ āpādakā posakā imassa lokassa dassetāroti evaṃ kho bhante bhagavatā bhāsitaṃ
brahmāti  mātāpitaro pubbācariyāti vuccare
āhuneyyā ca puttānaṃ pajāya anukampakā
tasmā hi ne namasseyya sakkareyya ca paṇḍito
annena atha pānena vatthena sayanena ca
ucchādanena nhāpanena pādānaṃ dhovanena ca
tāya naṃ pāricariyāya mātāpitūsu paṇḍitā
idheva naṃ pasaṃsanti pecca sagge pamodatīti 
 tattheva āvuso pañcamaṃ hatthakasuttaṃ bhagavatā kathaṃ bhāsitaṃ
 pañcamaṃ bhante hatthakasuttaṃ āḷaviyaṃ hatthakaṃ āḷavakaṃ ārabbha bhāsitaṃ hatthako bhante āḷavako bhagavantaṃ etadavoca kacci bhante bhagavā sukhamasayitthāti tasmiṃ bhante vatthusmiṃ evaṃ kumāra sukhamasayittha ye ca pana loke sukhaṃ senti ahaṃ tesaṃ aññataroti evamādinā bhante bhagavatā bhāsitaṃ
kacci  bhante bhagavā sukhamasayittha
evaṃ kumāra sukhamasayittha ye ca pana loke sukhaṃ senti ahaṃ tesaṃ aññataro
evaṃ  kumāra sukhamasayittha ye ca pana loke sukhaṃ senti ahaṃ tesaṃ aññataro
sabbadā  ve sukhaṃ seti
brāhmaṇo parinibbuto
yo na limpati kāmesu
sītibhūto nirūpadhi
sabbā āsattiyo chetvā
vineyya hadaye daraṃ
upasanto sukhaṃ seti
santiṃ pappuyya cetaso hu 

 tenāvuso bhagavatā sammāsambuddhena aṅguttaranikāye tikanipāte devadūtavagge chaṭṭhaṃ devadūtasuttaṃ kathaṃ bhāsitaṃ
 chaṭṭhaṃ  bhante devadūtasuttaṃ tīṇimāni bhikkhave devadūtāni katamāni tīṇi idha bhikkhave ekacco kāyena duccaritaṃ carati vācāya duccaritaṃ carati manasā duccaritaṃ carati so kāyena duccaritaṃ caritvā vācāya duccaritaṃ caritvā manasā duccaritaṃ caritvā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati tamenaṃ bhikkhave nirayapālā nānābāhāsu gahetvā yamassa rañño dassentiayaṃ deva puriso amatteyyo apetteyyo asāmañño abrahmañño na kule jeṭṭhapacāyī imassa devo daṇḍaṃ paṇetūti evaṃ kho bhante bhagavatā bhāsitaṃ
 kathañcāvuso  tattha bhagavatā yamassa rañño paṭhamadevadūta samanuyuñjanā pakāsitā
 tamenaṃ bhikkhave yamo rājā paṭhamaṃ devadūtaṃ samanuyuñjati samanugāhati samanubhāsati ambho purisa na tvaṃ addasa manussesu paṭhamaṃ devadūtaṃ pātubhūtanti evamādinā bhante tattha bhagavatā yamassa rañño paṭhamadevadūtasamanuyuñjanā pakāsitā
ambho purisa na tvaṃ addasa manussesu paṭhamaṃ devadūtaṃ pātubhūtaṃ

 kathaṃ  panāvuso tattha bhagavatā yamassa rañño dutiyadevadūta samanuyuñjanā pakāsitā
 tamenaṃ bhikkhave yamo rājā paṭhamaṃ devadūtaṃ samanuyuñjitvā samanugāhitvā samanubhāsitvā dutiyaṃ devadūtaṃ samanuyuñjati samanugāhati samanubhāsati ambho purisa na tvaṃ addasa manussesu dutiyaṃ devadūtaṃ pātubhūtanti evamādinā bhante tattha bhagavatā yamassa rañño dutiyā devadūtasamanuyuñjanā pakāsitā
ambho  purisa na tvaṃ addasa manussesu dutiya devadūtaṃ pātubhūtaṃ
ambho purisa na tvaṃ addasa manussesu itthīṃ vā purisaṃ vā ābādhikaṃ dukkhitaṃ bāḷhagilānaṃ sake muttakarīse palipannaṃ semānaṃ aññehi vuṭṭhāpiyamānaṃ aññehi saṃvesiyamānaṃ 

 kathaṃ  panāvuso tattha bhagavatā yamassa rañño tatiyadevadūta samanuyuñjanā pakāsitā
 tamenaṃ bhikkhave yamo rājā dutiyaṃ devadūtaṃ samanuyuñjitvā samanugāhitvā samanubhāsitvā tatiyaṃ devadūtaṃ samanuyuñjati samanugāhati samanubhāsati ambho purisa natvaṃ manussesu tatiyaṃ devadūtaṃ pātubhūtanti evamādinā bhante tattha bhagavatā yamassa rañño tatiyā devadūtasamanuyuñjanā pakāsitā
ambho purisa na tvaṃ addasa manussesu tatiyaṃ devadūtaṃ pātubhūtaṃ
ambho  purisa na tvaṃ addasa manussesu itthiṃ vā purisaṃ vā ekāhamataṃ vā dvīhamataṃ vā tīhamataṃ vā uddhumātakaṃ vinīlakaṃ vipubbakajātaṃ 
nāsakkhissaṃ bhante pamādassaṃ bhante 
 kathaṃ  panāvuso tattha bhagavatā nerayikassa sattassa niraya dukkhapaṭisaṃvedanā pakāsitā
 tamenaṃ bhikkhave yamo rājā tatiyaṃ devadūtaṃ samanuyuñjitvā samanugāhitvā samanubhāsitvā tuṇhī hoti tamenaṃ bhikkhave nirayapālā pañcavidhabandhanaṃ nāma kāraṇaṃ karonti tattaṃ ayokhilaṃ hatthe gamenti tattaṃ ayokhilaṃ dutiyasmiṃ hatthe gamenti tattaṃ ayokhilaṃ pāde gamenti tattaṃ ayokhilaṃ dutiyasmiṃ pāde gamenti tattaṃ ayokhilaṃ majjheurasmiṃ gamenti so tattha dukkhā tibbā kharā kaṭukā vedanā vedayati na ca tāva kālaṃ karoti yāva na taṃ pāpakammaṃ byantīhotīti evamādinā bhante tattha bhagavatā nerayikassa nirayadukkhapaṭisaṃvedanā pakāsitā

 kathaṃ  panāvuso tattha bhagavatā saṃvejanīyakathā kathitā
 bhūtapubbaṃ bhikkhave yamassa rañño etadahosi ye kira bho loke pāpakāni kammāni karonti te evarūpā vividhā kammakaraṇā karīyanti ahovatāhaṃ manussattaṃ labheyyaṃ tathāgato ca loke uppajjeyya arahaṃ sammāsambuddhoti evamādinā bhante tattha bhagavatā saṃvejanīyakathā kathitā
ye  kira bho loke pāpakāni kammāni karonti
coditā  devadūtehi ye pamajjanti māṇavā
te dīgharattaṃ socanti hīnakāyūpagā narā
ye ca kho devadūtehi santo sappurisā idha
coditā na pamajjanti ariyadhamme kudācanaṃ
upādāne bhayaṃ disvā jātimaraṇasambhave
anupādā vimuccanti jātimaraṇasaṅkhaye
te appamattā sukhino diṭṭhadhammābhinibbutā
sabbaverabhayātītā sabbadukkhaṃ upaccaguṃ hu 

 tenāvuso bhagavatā sammāsambuddhena aṅguttaranikāye tikanipāte devadūtavagge aṭṭhamaṃ catumahārājasuttaṃ kathaṃ bhāsitaṃ
 aṭṭhamaṃ bhante catumahārājasuttaṃ aṭṭhamiyaṃ bhikkhave pakkhassa catunnaṃ mahārājānaṃ amaccā pārisajjā imaṃ lokaṃ anuvicaranti kacci bahū manussā manussesu matteyyā petteyyā sāmaññā brahmaññā kule jeṭṭhapacāyino uposathaṃ upavasanti paṭijāgaronti puññāni karontīti evamādinā bhagavatā bhāsitaṃ
appakā  kho mārisā manussā manussesu matteyyā petteyyā sāmaññā brahmaññā kule jeṭṭhapacāyino uposathaṃ upavasanti paṭijāgaronti puññāni karonti
dibbā  vata bho kāyā parihāyissanti paripūrissanti asura kāyā 
bahū kho mārisā manussā manussesu matteyyā petteyyā sāmaññā brahmaññā kule jeṭṭhapacāyino uposathaṃ upavasanti paṭijāgaronti puññāni karonti
dibbā  vata bho kāyā paripūrissanti parihāyissanti asura kāyā 

 tattheva āvuso dasamaṃ ādhipateyyasuttaṃ bhagavatā kathaṃ bhāsitaṃ
 tattheva bhante dasamaṃ ādhipateyyasuttaṃ tīṇimāni bhikkhave ādhipateyyāni katamāni tīṇi attādhipateyyaṃ lokādhipateyyaṃ dhammādhipateyyaṃ katamañca bhikkhave attādhipateyyaṃ idha bhikkhave bhikkhu araññagato vā rukkhamūlagato vā suññāgāragato vā iti paṭisañcikkhatīti evamādinā bhagavatā bhāsitaṃ

 brāhmaṇavagge  āvuso catutthaṃ paribbājakasuttaṃ bhagavatā kaṃ ārabbha kismiṃ vatthusmiṃ kathañca bhāsitaṃ
 brāhmaṇavagge bhante catutthaṃ paribbājakasuttaṃ aññataraṃ brāhmaṇa paribbājakaṃ ārabbha bhāsitaṃ aññataro bhante brāhmaṇaparibbājako bhagavantaṃ etadavoca sanniṭṭhiko dhammo sandiṭṭhiko dhammoti bho gotama vuccati kittāvatānu kho bho gotama sandiṭṭhiko dhammo hoti akāliko ehipassiko opaneyyiko paccattaṃ veditabbo viññūhīti tasmiṃ bhante vatthusmiṃ ratto kho brāhmaṇa rāgena abhibhūto pariyādinnacitto attabyābādhāyapi ceteti parabyābādhāyapi ceteti ubhaya byābādhāyapi ceteti cetasikampi dukkhaṃ domanassaṃ paṭisaṃvedeti rāge pahīne nevattabyābādhāyapi ceteti naparabyābādhāyapi ceteti naubhayabyābādhāyapi ceteti nacetasikaṃ dukkhaṃ domanassaṃ paṭisaṃvedetīti evamādinā bhagavatā bhāsitaṃ

 tattheva  āvuso sattamaṃ vacchagottasuttaṃ bhagavatā kaṃ ārabbha kismiṃ vatthusmiṃ kathañca bhāsitaṃ
 sattamaṃ bhante vacchagottasuttaṃ vacchagottaṃ paribbājakaṃ ārabbha bhāsitaṃ vacchagotto bhante paribbājako bhagavantaṃ etadavoca sutaṃ metaṃ bho gotama samaṇo gotamo evamāha mayhameva dānaṃ dātabbaṃ nāññesaṃ dānaṃ dātabba  anabbhakkhā tukāmāhi mayaṃ bhavantaṃ gotamanti tasmiṃ bhante vatthusmiṃ ye te vaccha evamāhaṃsu samaṇo gotamo evamāha mayhameva dānaṃ dātabbaṃ nāññesaṃ dātabbanti evamādinā bhagavatā bhāsitaṃ

 tattheva  āvuso dasamaṃ saṅgāravasuttaṃ bhagavatā kaṃ ārabbha kismiṃ vatthusmiṃ kathañca bhāsitaṃ
 dasamaṃ  bhante saṅgāravasuttaṃ saṅgāravaṃ brāhmaṇaṃ ārabbha bhāsitaṃ saṅgāravo bhante brāhmaṇo bhagavantaṃ etadavoca mayamassu bho gotama brāhmaṇā nāma yaññaṃ yajāmapi yajāpemapi tatra bho gotama yo ceva yajati yo ca yajāpeti sabbe te anekasārīrikaṃ puññappaṭipadaṃ paṭipannā honti yadidaṃ yaññādhikaraṇaṃ yopanāyaṃ bho gotama yassa vā kulā agārasmā anagāriyaṃ pabbajito ekamattānaṃ dameti ekamattānaṃ sameti ekamattānaṃ parinibbāpeti evamassāyaṃ ekasārīrikaṃ puññappaṭipadaṃ paṭipanno hoti yadidaṃ pabbajjādhikaraṇanti tasmiṃ bhante vatthusmiṃ tenahi brāhmaṇa taññevettha paṭipucchissāmi yathā te khameyya tathā naṃ byākareyyāsīti evamādinā bhagavatā bhāsitaṃ
iccāyapi  bho gotama evaṃ bhante anekasārīrikā puññappaṭipadā hoti 
 tattheva āvuso dutiya anusandhimhi bhagavatā kīdisī dhammadesanā desitā
 tattheva bhante dutiye anusandhimhi tividhā pāṭihāriyā paṭisaṃyuttā dhammadesanā bhagavatā desitā
seyyathāpi  bhavaṃ gotamo bhavañcānando ete me pujjā ete me pāsaṃsā 
seyyathāpi bhavaṃ gotamo bhavañcānando ete me pujjā ete me pāsaṃsā 

 tenāvuso  bhagavatā sammāsambuddhena aṅguttaranikāye tikanimāte mahāvagge tatiyaṃ venāgapurasuttaṃ kattha kaṃ ārabbha kismiṃ vatthusmiṃ kathañca bhāsitaṃ
 kosalesu bhante venāgapure nāma brāhmaṇānaṃ gāme venāgapurikaṃ vacchagottaṃ brāhmaṇaṃ ārabbha bhāsitaṃ venāgapuriko bhante vacchagotto brāhmaṇo bhagavantaṃ etadavoca acchariyaṃ bho gotama abbhutaṃ bho gotama yāvañcidaṃ bhoto gotamassa vippasannāni indriyāni parisuddho chavivaṇṇo pariyodāto  evarūpānaṃ nūna bhavaṃ gotamo uccāsayana mahāsayanānaṃ nikāmalābhī akicchalābhīti tasmiṃ bhante vatthusmiṃ yāni kho pana tāni brāhmaṇa uccāsayana mahāsayanāni seyyathidaṃ āsandi pallaṅko gonako cittako  paṭikā paṭalikā tūlikā vikatikā uddalomī ekantalomī kaṭṭissaṃ koseyyaṃ kuṭṭakaṃ hatthattharaṃ assattharaṃ rathattharaṃ ajinappaveṇī kadalimigapavarapaccattharaṇaṃ sauttaracchadaṃ ubhatolohitakūpadhānaṃ dullabhāni tāni pabbajitānaṃ laddhā ca pana nakappantīti evamādinā bhagavatā bhāsitaṃ
acchariyaṃ bho gotama abbhutaṃ bho gotama

 kathañcāvuso  tattha bhagavatā dibbaṃ uccāsayanamahāsayanaṃ desitaṃ
 idhāhaṃ brāhmaṇa yaṃ gāmaṃ vā nigamaṃ vā upanissāya viharāmi so pubbaṇhasamayaṃ nivāsetvā pattacīvaramādāya tameva gāmaṃ vā nigamaṃ vā piṇḍāya pavisāmi so pacchābhattaṃ piṇḍapātapaṭikkanto vanantaññeva pavisāmīti evamādinā bhante tattha bhagavatā dibbaṃ uccāsayanamahāsayanaṃ desitaṃ

 kathañcāvuso tattha bhagavatā brahmaṃ uccāsayanamahāsayanaṃ desitaṃ
 idhāhaṃ brāhmaṇaṃ yaṃ gāmaṃ vā nigamaṃ vā upanissāya viharāmi so pubbaṇhasamayaṃ nivāsetvā pattacīvaramādāya tameva gāmaṃ vā nigamaṃ  vā piṇḍāya pavisāmīti evamādinā bhante tattha bhagavatā brahmauccāsayanamahāsayanaṃ desitaṃ
katamaṃ pana taṃ bho gotama brahmauccāsayanamahāsayanaṃ

 kathañcāvuso  tattha bhagavatā ariyaṃ uccāsayanamahāsayanaṃ desitaṃ
 idhāhaṃ  brāhmaṇa yaṃ gāmaṃ vā nigamaṃ vā upanissāya viharāmi so pubbaṇhasamayaṃ nivāsetvā pattacīvaramādāya tameva gāmaṃ vā nigamaṃ vā piṇḍāya pavisāmi so pacchābhattaṃ piṇḍapāta paṭikkanto vanantaññeva pavisāmīti evamādinā bhante tattha bhagavatā ariyaṃ uccāsayanamahāsayanaṃ desitaṃ
 tattheva  āvuso mahāvagge pañcamaṃ kesamuttisuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ
 kosalesu bhante kesamuttenāma kālāmānaṃ nigame kesamuttiye kālāme ārabbha bhāsitaṃ kesamuttiyā bhante kālāmā bhagavantaṃ etadavocuṃ santi bhante eke samaṇa brāhmaṇā kesamuttaṃ āgacchanti te sakaṃyeva vādaṃ dīpenti jotenti parappavādaṃ pana khuṃsenti vambhenti paribhavanti omakkhiṃ karonti aparepi bhante eke samaṇabrāhmaṇā kesamuttaṃ āgacchanti tepi sakaṃyeva vādaṃ dīpenti jotenti parappavādaṃ pana khuṃsenti vambhenti paribhavanti omakkhiṃ karonti tesaṃ no bhante amhākaṃ hoteva kaṅkhā hoti vicikicchā ko su nāma imesaṃ bhavataṃ samaṇabrāhmaṇānaṃ saccaṃ āha ko musāti tasmiṃ bhante vatthusmiṃ alañhi vo kālāmā kaṅkhituṃ alaṃ vicikicchituṃ kaṅkhīyeva pana vo ṭhāne vicikicchā uppannāti eva mādinā bhagavatā bhāsitaṃ

 tenāvuso  bhagavatā sammāsambuddhena aṅguttaranikāye tikanipāte mahāvagge dasamaṃ uposathasuttaṃ kattha kaṃ ārabbha kathañca bhāsitaṃ
 sāvatthiyaṃ bhante visākhaṃ migāramātaraṃ ārabbha tayo kho me visākhe uposathā katame tayo gopālakuposatho nigaṇṭhuposatho ariyuposathoti evaṃ kho bhagavatā bhāsitaṃ
handa kuto nu tvaṃ visākhe āgacchasi divā divassa
tayo  kho me visākhe uposathā katame tayo gopālakuposatho nigaṇṭhuposatho ariyuposatho 

 kathañcāvuso tattha bhagavatā gopālakuposatho pakāsito
 kathañca visākhe gopālakuposatho hoti seyyathāpi visākhe gopālako sāyanhasamaye sāmikānaṃ gāvo niyyātetvā iti paṭisañcikkhati ajja kho gāvo amukasmiñca amukasmiñca padese cariṃsu amukasmiñca amukasmiñca padese pānīyāni piviṃsu
sve  dāni gāvo amukasmiñca amukasmiñca padese carissanti amukasmiñca amukasmiñca padese pānīyāni pivissantīti evamādinā bhante tattha bhagavatā gopālakuposatho pakāsito

 kathañcāvuso  tattha bhagavatā nigaṇṭhuposatho pakāsito
 kathañca visākhe nigaṇṭhuposatho hoti atthi visākhe nigaṇṭhānāma samaṇajātikā te sāvakaṃ evaṃ samādapenti ehitvaṃ ambhopurisa ye puratthimāya disāya pāṇā paraṃ yojanasataṃ tesu daṇḍaṃ nikkhipāhi ye pacchimāya disāya ye uttarāya disāya ye dakkhiṇāya disāya pāṇā paraṃ yojanasataṃ tesu daṇḍaṃ nikkhipāhīti evamādinā bhante tattha bhagavatā nigaṇṭhuposatho pakāsito
ehi  tvaṃ ambho purisa
ehi tvaṃ ambho purisa sabbacelāni nikkhipitvā evaṃ vadehi
nāhaṃ  kvacani kassaci kiñcanatasmiṃ na ca mama kvacani katthaci kiñcana tatthi

 kathañcāvuso  tattha bhagavatā ariyuposatho vitthārena vibhajitvā pakāsito
 kathañca visākhe ariyuposatho hoti upakkiliṭṭhassa visākhe cittassa upakkamena pariyodapanā hoti kathañca visākhe upakkiliṭṭhassa cittassa upakkamena pariyodapanā hoti idha visākhe ariyasāvako tathāgataṃ anussarati itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavāti tassa tathāgataṃ anussarato cittaṃ pasīdati pāmojjaṃ uppajjati ye cittassa upakkilesā te pahīyantīti evamādinā bhante tattha bhagavatā ariyo uposatho vitthāretvā pakāsito
 evaṃ  upavutthassa pana āvuso ariyuposathassa kathaṃ mahapphalatā mahānisaṃsatā vuttā bhagavatā
 kīvamahapphalā hoti kīvamahānisaṃso kīvamahājutiko kīvamahāvipphāro seyyathāpi visākhe yo imesaṃ soḷasannaṃ mahājanapadānaṃ pahūtarattajanapadānaṃ issariyādhipaccaṃ rajjaṃ kāreyya seyyathidaṃ aṅgānaṃ magadhānaṃ kāsīnaṃ kosalānaṃ vajjīnaṃ mallānaṃ cetīnaṃ vaṅgānaṃ kurūnaṃ pañcālānaṃ macchānaṃ sūrasenānaṃ assakānaṃ avantīnaṃ gandhārānaṃ kambojānaṃ aṭṭhaṅgasamannāgatassa uposathassa etaṃ kalaṃ nāgghati soḷasinti evamādinā bhante tattha bhagavatā evaṃ upavutthassa ariyuposathassa mahapphalatā mahānisaṃsatā vuttā


 aṅguttaranikāye  āvuso tikanipāte ānandavagge dutiyaṃ ājīvakasuttaṃ kattha kaṃ ārabbha kismiṃ vatthusmiṃ kena kathañca bhāsitaṃ
 kosambiyaṃ bhante aññataraṃ ājīvakasāvakaṃ gahapatiṃ ārabbha āyasmatā ānandattherena dhammabhaṇḍāgārikena bhāsitaṃ aññataro bhante ājīvakasāvako gahapati āyasmantaṃ ānandaṃ etadavoca kesaṃ no bhante ānanda dhammo svākkhāto ke loke suppaṭipannā ke loke sukatāti tasmiṃ bhante vatthusmiṃ tena hi gahapati taññevettha paṭipucchissāmi yathā te khameyya tathā naṃ byākareyyāsīti evamādinā āyasmatā ānandattherena dhammabhaṇḍāgārikena bhāsitaṃ
kesaṃ  no bhante ānanda dhammo svākkhāto ke loke suppaṭipannā ke loke sukatā
taṃ  kiṃ maññasi gahapati 
iti  kho gahapati tayāvetaṃ byākataṃ 
abhikkantaṃ  bhante abhikkantaṃ bhante seyyathāpi bhante nikkujjitaṃ vā ukkujjeyya 

 tattheva  āvuso navamaṃ gandhajātasuttaṃ bhagavatā kaṃ ārabbha kismiṃ vatthusmiṃ kathañca bhāsitaṃ
 āyasmantaṃ bhante ānandaṃ ārabbha bhāsitaṃ āyasmā bhante ānando bhagavantaṃ etadavoca tīṇimāni bhante gandhajātāni yesaṃ anuvātaṃyeva gandho gacchati no paṭivātaṃ atthi nu kho bhante kiñci gandhajātaṃ yassa anuvātampi gandho gacchati paṭivātampi gandho gacchati anuvātapaṭivātampi gandho gacchatīti tasmiṃ bhante vatthusmiṃ atthānanda kiñci gandhajātaṃ yassa anuvātampi gandho gacchati paṭivātampi gandho gacchati anuvātapaṭivātampi gandho gacchatīti evamādinā bhagavatā bhāsitaṃ
na  pupphagandho paṭivātameti
na candanaṃ tagaramallikā vā
satañca gandho paṭivātameti
sabbā disā sappuriso pavāyati

 samaṇavagge  āvuso dutiyaṃ gadrabhasuttaṃ bhagavatā kathaṃ bhāsitaṃ
 samaṇavagge bhante dutiyaṃ gadrabhasuttaṃ seyyathāpi bhikkhave gadrabho gogaṇaṃ piṭṭhito piṭṭhito anubandho hoti ahampi dammo ahampi dammoti tassa na tādiso vaṇṇo hoti seyyathāpi gunnaṃ na tādiso saro hoti seyyathāpi gunnaṃ na tādisaṃ padaṃ hoti seyyathāpi gunnaṃ so gogaṇaṃyeva piṭṭhito piṭṭhito anubandho hoti ahampi dammo ahampi dammoti evamādinā bhagavatā bhāsitaṃ
tasmātiha  bhikkhave evaṃ sikkhitabbaṃ
tibbo no chando bhavissati adhisīlasikkhāsamādāne adhipaññāsikkhāsamādāne 

 tattheva  āvuso ekādasamaṃ saṅkavāsuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ
 kosalesu bhante saṅkavāyaṃ nāma kosalānaṃ nigame kassapagottaṃ nāma bhikkhuṃ ārabbha bhāsitaṃ kassapa gotto bhante bhikkhu bhagavati manopadūsitvā bhagavato santike accayaṃ accayato desesi tasmiṃ bhante vatthusmiṃ thero cepi kassapa bhikkhu na sikkhākāmo na sikkhāsamādānassa vaṇṇavādī ye caññe bhikkhū na sikkhākāmā te ca na sikkhāya samādapeti ye caññe bhikkhū sikkhākāmā tesañca na vaṇṇaṃ bhaṇati bhūtaṃ tacchaṃ kālenāti evamādinā bhagavatā bhāsitaṃ


 tenāvuso  sammāsambuddhena aṅguttaranikāye tikanipāte loṇakapallavagge paṭhamaṃ accāyikasuttaṃ kathaṃ bhāsitaṃ
 loṇakapallavagge bhante paṭhamaṃ accāyikasuttaṃ tīṇimāni bhikkhave kassakassa gahapatissa accāyikāni karaṇīyāni katamāni tīṇi idha bhikkhave kassako gahapati sīghaṃ sīghaṃ khettaṃ sukaṭṭhaṃ karoti sumatikataṃ sīghaṃ sīghaṃ khettaṃ sukaṭṭhaṃ karitvā sumatikataṃ sīghaṃ sīghaṃ bījāni patiṭṭhāpeti sīghaṃ sīghaṃ bījāni  patiṭṭhāpetvā sīghaṃ sīghaṃ udakaṃ abhinetipi apanetipi imāni kho bhikkhave tīṇi kassakassa gahapatissa accāyikāni karaṇīyāniti evamādinā bhante bhagavatā bhāsitaṃ


 sambodhavagge  panāvuso pañcamaṃ ruṇṇasuttaṃ bhagavatā kathaṃ bhāsitaṃ
 sambodhavagge bhante pañcamaṃ ruṇṇasuttaṃ ruṇṇamidaṃ bhikkhave ariyassa vinaye yadidaṃ gītaṃ ummattakamidaṃ bhikkhave ariyassa vinaye yadidaṃ naccaṃ komārakamidaṃ bhikkhave ariyassa vinaye yadidaṃ ativelaṃ dantavidaṃsakahasitaṃ tasmātiha bhikkhave setughāto gīte setughāto nacce alaṃ vo dhammappamoditānaṃ sataṃ sitaṃ sitamattāyāti evaṃ kho bhante bhagavatā bhāsitaṃ

 tattheva  āvuso sattamaṃ arakkhitasuttaṃ bhagavatā kattha kaṃ ārabbha kathañca bhāsitaṃ
 sāvatthiyaṃ bhante anātapiṇḍikaṃ gahapatiṃ ārabbha citte gahapati arakkhite kāyakammampi arakkhitaṃ hoti vacīkammampi manokammampi arakkhitaṃ hoti tassa arakkhitakāyakammantassa arakkhitavacīkammantassa arakkhitamanokammantassa kāyakammampi avassutaṃ  hoti vacīkammampi avassutaṃ hoti manokammampi avassutaṃ hotīti evamādinā bhagavatā bhāsitaṃ


 āpāyikavagge  āvuso chaṭṭhaṃ apaṇṇakasuttaṃ bhagavatā kathaṃ bhāsitaṃ
 āpāyikavagge bhante chaṭṭhaṃ apaṇṇakasuttaṃ tisso imā bhikkhave vipattiyo katamā tisso sīlavipatti cittavipatti diṭṭhivipatti katamā ca bhikkhave sīlavipatti idha bhikkhave ekacco pāṇātipātī hoti samphappalāpī hoti ayaṃ vuccati bhikkhave sīlavipattīti evamādinā bhagavatā bhāsitaṃ


 kusināravagge  panāvuso paṭhamaṃ kusinārasuttaṃ bhagavatā kattha kaṃ ārabbha kathañca bhāsitaṃ
 kusinārāyaṃ bhante baliharaṇe vanasaṇḍe sambahule bhikkhū ārabbha idha bhikkhave bhikkhu aññataraṃ gāmaṃ vā nigamaṃ vā upanissāya viharati tamenaṃ gahapati vā gahapatiputto vā upasaṅkamitvā svātanāya bhattena nimantetīti evamādinā bhagavatā bhāsitaṃ

 tattheva  āvuso pañcamaṃ hatthakasuttaṃ bhagavatā kattha kena saddhiṃ kathañca bhāsitaṃ
 sāvatthiyaṃ bhante hatthakena devaputtena saddhiṃ ye te hatthaka dhammā pubbe manussabhūtassa pavattino ahesuṃ apinu te te dhammā etarahi pavattinoti evamādinā bhagavatā bhāsitaṃ

 tattheva  āvuso aṭṭhamaṃ anuruddhasuttaṃ kaṃ ārabbha kena kathañca bhāsitaṃ
 aṭṭhamaṃ bhante anuruddhasuttaṃ āyasmantaṃ anuruddhattheraṃ ārabbha āyasmatā sāriputtattherena dhammasenāpatinā yaṃ kho te āvuso anuruddhaṃ evaṃ hoti ahaṃ dibbena cakkhunā visuddhena atikkantamānusakena sahassaṃ lokaṃ volokemīti idaṃ te mānasmiṃti evamādinā bhāsitaṃ
sādhu  vatāyasmā anuruddho ime tayo dhamme pahāya ime tayo dhamme amanasikaritvā amatāya dhātuyā cittaṃ upasaṃharatu 


 tenāvuso  bhagavatā sammāsambuddhena aṅguttaranikāye tikanipāte kusināravagge navamaṃ paṭicchannasuttaṃ kathaṃ bhāsitaṃ
 navamaṃ bhante paṭicchannasuttaṃ tīṇimāni bhikkhave paṭicchannāni āvahanti no vivaṭāni katamāni tīṇi mātugāmo bhikkhave paṭicchanno āvahati no vivaṭo brāhmaṇānaṃ bhikkhave mantā paṭicchannā āvahanti no vivaṭā micchādiṭṭhi bhikkhave paṭicchannā āvahati no vivaṭā imāni kho bhikkhave tīṇi paṭicchannāni āvahanti no vivaṭānīti evamādinā bhagavatā bhāsitaṃ

 tattheva  āvuso dasamaṃ lekhasuttaṃ bhagavatā kathaṃ bhāsitaṃ
 dasamaṃ bhante lekhasuttaṃ tayome bhikkhave puggalā santo saṃvijjamānā lokasmiṃ katame tayo pāsāṇalekhūpamo puggalo pathavilekhūpamo puggalo udakalekhūpamo puggalo katamo ca bhikkhave pāsāṇa lekhūpamo puggalo idha bhikkhave ekacco puggalo abhiṇhaṃ kujjhati so ca khvassa kodho dīgharattaṃ anuseti seyyathāpi bhikkhave pāsāṇalekhā na khippaṃ lujjati vātena vā udakena vā ciraṭṭhitikā hoti evameva kho bhikkhave idhekacco puggalo abhiṇhaṃ kujjhati so ca khvassa kodho dīgharattaṃ anuseti ayaṃ vuccati bhikkhave pāsāṇalekhūpamo puggaloti evamādinā bhagavatā bhāsitaṃ


 yodhājīvavagge  pana āvuso pañcamaṃ kesakambalasuttaṃ bhagavatā kathaṃ bhāsitaṃ
 yodhājīvavagge bhante pañcamaṃ kesakambalasuttaṃ seyyathāpi bhikkhave yāni kānici tantāvutānaṃ vatthānaṃ kesakambalo tesaṃ paṭikiṭṭho akkhāyati kesakambalo bhikkhave sīte sīto uṇhe uṇho dubbaṇṇo duggandho dukkhasamphasso evameva kho bhikkhave yānikānici puthusamaṇabrāhmaṇavādānaṃ makkhalivādo tesaṃ paṭikiṭṭho akkhāyatīti evamādinā bhagavatā bhāsitaṃ


 maṅgalavagge  panāvuso navamaṃ vandanāsuttaṃ bhagavatā kathaṃ bhāsitaṃ
 maṅgalavagge bhante navamaṃ vandanāsuttaṃ tisso imā bhikkhave vandanā katamā tisso kāyena vācāya manasā imā kho bhikkhave tisso vandanāti evaṃ kho bhante bhagavatā bhāsitaṃ
tisso imā bhikkhave vandanā katamā tisso kāyena vācāya manasā imā kho bhikkhave tisso vandanā

 tattho  āvuso dasamaṃ pubbaṇhasuttaṃ bhagavatā kathaṃ bhāsitaṃ
 dasamaṃ bhante pubbaṇhasuttaṃ ye bhikkhave sattā pubbaṇhasamayaṃ kāyena sucaritaṃ caranti vācāya sucaritaṃ caranti manasā sucaritaṃ caranti supubbaṇho bhikkhave tesaṃ sattānaṃ ye bhikkhave sattā majjhanhikasamayaṃ sāyanhasamayaṃ kāyena sucaritaṃ caranti vācāya sucaritaṃ caranti manasā sucaritaṃ caranti susāyanho bhikkhave tesaṃ sattānanti evamādinā bhante bhagavatā bhāsitaṃ
sunakkhattaṃ  sumaṅgalaṃ suppabhātaṃ suhuṭṭhitaṃ
sukhaṇo sumuhutto ca suyiṭṭhaṃ brahmacārisu


 catukkanipāte  pana āvuso bhaṇḍagāmavagge paṭhamaṃ anubuddhasuttaṃ bhagavatā sattha kaṃ ārabbha kathañca bhāsitaṃ
 vajjīsu bhante bhaṇḍagāme sambahule bhikkhū ārabbha catunnaṃ bhikkhave dhammānaṃ ananubodhā appaṭivedhā evamidaṃ dīghamaddhānaṃ sandhāvitaṃ saṃsaritaṃ mamañceva tumhākañca katamesaṃ catunnaṃ ariyassa bhikkhave sīlassa ananubodhā appaṭivedhā evamidaṃ dīghamaddhānaṃ sandhāvitaṃ saṃsaritaṃ mamañceva tumhākañca ariyassa bhikkhave samādhissa ariyāya bhikkhave paññāya ariyāya bhikkhave vimuttiyā ananubodhā appaṭivedhā evamidaṃ dīghamaddhānaṃ sandhāvitaṃ saṃsaritaṃ mamañceva tumhākañcāti evamādinā bhante bhagavatā bhāsitaṃ

 tattheva  āvuso chaṭṭhaṃ appassutasuttaṃ bhagavatā kathaṃ bhāsitaṃ
 tattha bhante chaṭṭhaṃ appassutasuttaṃ cattārome bhikkhave puggalā santo saṃvijjamānā lokasmiṃ katame cattāro appassuto sutena anupapanno appassuto sutena upapanno bahussuto sutena anupapanno bahussuto sutena upapannoti evamādinā bhagavatā bhāsitaṃ


 caravagge  pana āvuso paṭhamaṃ carasuttaṃ bhagavatā kathaṃ bhāsitaṃ
 caravagge bhante paṭhamaṃ carasuttaṃ carato cepi bhikkhave bhikkhuno uppajjati kāmavitakko vā byāpādavitakko vā vihiṃsāvibhatto vā taṃ ce bhikkhu adhivāseti nappajahati na vinodeti na byantīkaroti na anabhāvaṃ gametīti evamādinā bhagavatā bhāsitaṃ


 tenāvuso  sammāsambuddhena aṅguttaranikāye catukkanipāte uruvelavagge tatiyaṃ lokasuttaṃ kathaṃ bhāsitaṃ
 uruvelavagge bhante tatiyaṃ lokasuttaṃ loko bhikkhave tathāgatena abhisambuddho lokasmā tathāgato visaṃyutto lokasamudayo bhikkhave tathāgatena abhisambuddho lokasamudayo tathāgatassa pahīno lokanirodho bhikkhave tathāgatena abhisambuddho lokanirodho tathāgatassa sacchikato lokanirodhagāminī paṭipadā bhikkhave tathāgatena abhisambuddhā lokanirodhagāmini paṭipadā tathāgatassa bhāvitāti evamādinā bhante bhagavatā bhāsitaṃ
danto  damayataṃ seṭṭho
santo samayataṃ isi
mutto mocayataṃ aggo
tiṇṇo tārayataṃ varo
sabbaṃ lokaṃ abhiññāya
sabbaṃ loke yathātathaṃ
sabbaṃ lokaṃ visaṃyutto
sabbaloke anūpayo
sa ve sabbābhibhū dhīro
sabbaganthappamocano
puṭṭhassa paramā santi
nibbānaṃ akuto bhayaṃ
esa khīṇāsavo buddho
anīgho chinnasaṃsayo
sabbakammakkhayaṃ  patto
vimutto upadhisaṅkhaye
esa so bhagavā buddho
esa sīho anuttaro
sadevakassa lokassa
brahmacakkaṃ pavattayī
iti devā manussā ca
ye buddhaṃ saraṇaṃ gatā
saṅgamma taṃ namassanti
mahantaṃ vītasāradaṃ
danto damayataṃ seṭṭho
santo samayataṃ isi
mutto mocayataṃ aggo
tiṇṇo tārayataṃ varo
iti hetaṃ namassanti
mahantaṃ vītasāradaṃ
sadevakasmiṃ lokasmiṃ
natthi me paṭipuggalo

 tattheva āvuso pañcamaṃ brahmacariyasuttaṃ bhagavatā kathaṃ bhāsitaṃ
 pañcamaṃ bhante brahmacariyasuttaṃ nayidaṃ bhikkhave brahmacariyaṃ vussati janakuhanatthaṃ na janalapanatthaṃ na lābhasakkārasilokānisaṃsuttaṃ  na itivādappamokkhānisaṃsatthaṃ na iti maṃ jano jānātūti atha kho idaṃ bhikkhave brahmacariyaṃ vussati saṃvaratthaṃ pahānatthaṃ virāgatthaṃ nirodhatthanti evamādinā bhagavatā bhāsitaṃ

 tattheva  āvuso aṭṭhamaṃ ariyavaṃsasuttaṃ bhagavatā kathaṃ bhāsitaṃ
 tattheva bhante aṭṭhamaṃ ariyavaṃsasuttaṃ cattārome bhikkhave ariyavaṃsā aggaññā rattaññā vaṃsaññā porāṇā asaṃkiṇṇā asaṃkiṇṇapubbāna saṃkīyissanti appaṭikuṭṭhā samaṇehi brāhmaṇehi viññūhi katame cattāro idha bhikkhave bhikkhu santuṭṭho hoti itarītarena cīvarena itarītaracīvarasantuṭṭhiyā ca vaṇṇavādī na ca cīvarahetu anesanaṃ appatirūpaṃ āpajjati aladdhā ca cīvaraṃ na paritassati laddhā ca cīvaraṃ agadhito amucchito anajjhopanno ādīnavadassāvī nissaraṇapañño paribhuñjati tāya ca pana itarītaracīvarasantuṭṭhiyā nevattānukkaṃseti no paraṃ vambheti yo hi tattha dakkho analaso sampajāno paṭissabho ayaṃ vuccati bhikkhave bhikkhu porāṇe aggaññe ariyavaṃse ṭhitoti evamādinā bhagavatā bhāsitaṃ


 cakkavagge  pana āvuso paṭhamaṃ cakkasuttaṃ bhagavatā kathaṃ bhāsitaṃ
 cakkavagge bhante paṭhamaṃ cakkasuttaṃ cattārimāni bhikkhave cakkāni yehi samannāgatānaṃ devamanussānaṃ catucakkaṃ vattati yehi samannāgatā devamanussā nacirasseva mahantattaṃ vepullattaṃ pāpuṇanti bhogesu katamāni cattāri patirūpadesavāso sappurisāvassayo attasammāpaṇidhi pubbe ca katapuññatāti evamādinā bhagavatā bhāsitaṃ

 tattheva  āvuso dutiyaṃ saṅgahasuttaṃ bhagavatā kathaṃ bhāsitaṃ
 tattheva bhante dutiyaṃ saṅgahasuttaṃ cattārimāni bhikkhave saṅgahavatthūni katamāni cattāri dānaṃ peyyavajjaṃ atthacariyā samānattatāti evamādinā bhagavatā bhāsitaṃ

 bhattheva  āvuso tatiyaṃ sīhasuttaṃ bhagavatā kathaṃ bhāsitaṃ
 tattheva bhante tatiyaṃ sīhasuttaṃ sīho bhikkhave migarājā sāyanusamayaṃ āsayā nikkhamati āsayā nikkhamitvā vijambhati vijambhitvā samantā catuddisā anuviloketi samantā catuddisā anuviloketvā tikkhattuṃ sīhanādaṃ nadati tikkhattuṃ sīhanādaṃ naditvā gocarāya pakkamatīti evamādinā bhagavatā bhāsitaṃ

 tenāvuso  bhagavatā sammāsambuddhena aṅguttaranikāye catukkanipāte cakkavagge chaṭṭhaṃ doṇasuttaṃ kattha kaṃ ārabbha kismiṃ vatthusmiṃ kathañca bhāsitaṃ
 antarā  ca bhante ukkaṭṭhaṃ antarā ca setabyaṃ doṇaṃ brāhmaṇaṃ ārabbha bhāsitaṃ doṇo bhante brāhmaṇo bhagavantaṃ etadavoca devo no bhavaṃ bhavissatīti tasmiṃ bhante vatthusmiṃ na kho ahaṃ brāhmaṇa devo bhavissāmīti evamādinā bhagavatā bhāsitaṃ
acchariyaṃ  vata bho abbhutaṃ vata bho na vatimāni manussabhūtassa padāni bhavissanti
devo no bhavaṃ bhavissati
na kho ahaṃ brāhmaṇa devo bhavissami
gandhabbo no bhavaṃ bhavissati
na kho ahaṃ brāhmaṇa gandhabbo bhavissāmi

 tattheva  āvuso navamaṃ ujjayasuttaṃ bhagavatā kathaṃ bhāsitaṃ
 navamaṃ bhante ujjayasuttaṃ na kho ahaṃ brāhmaṇa sabbaṃ yaññaṃ vaṇṇemi na panāhaṃ brāhmaṇa sabbaṃ yaññaṃ na vaṇṇemi yathārūpe kho brāhmaṇa yaññe gāvo haññanti ajeḷakā haññanti kukkuṭasūkarā haññanti vividhā pāṇā saṅghātaṃ āpajjantīti evamādinā bhagavatā bhāsitaṃ
bhavampi  no gotamo yaññaṃ vaṇṇeti


 rohitassavagge  pana āvuso paṭhamaṃ samādhibhāvanāsuttaṃ bhagavatā kathaṃ bhāsitaṃ
 rohitassavagge bhante paṭhamaṃ samādhibhāvanāsuttaṃ catasso imā bhikkhave samādhibhāvanā katamā catasso atthi bhikkhave samādhibhāvanā bhāvitā bahulīkatā diṭṭhadhammasukhavihārāya saṃvattati atthi bhikkhave samādhibhāvanā bhāvitā bahulīkatā ñāṇadassanappaṭilābhāya saṃvattati atthi bhikkhave samādhibhāvanā bhāvitā bahulīkatā satisampajaññāya saṃvattati atthi bhikkhave samādhibhāvanā bhāvitā bahulīkatā āsavānaṃ khayāya saṃvattatīti evamādinā bhagavatā bhāsitaṃ

 tattheva  āvuso dutiyaṃ pañhabyākaraṇasuttaṃ bhagavatā kathaṃ bhāsitaṃ
 tattheva bhante dutiyaṃ pañhabyākaraṇasuttaṃ cattārimāni bhikkhave pañhabyākaraṇāni katamāni cattāri atthi bhikkhave pañho ekaṃsabyākaraṇīyo atthi bhikkhave pañho vibhajjabyākaraṇīyo atthi bhikkhave pañho paṭipucchābyākaraṇīyo atthi bhikkhave pañho ṭhapanīyoti evamādinā bhagavatā bhāsitaṃ


 puññābhisandavagge  pana āvuso tatiyaṃ saṃvāsasuttaṃ bhagavatā kattha kaṃ ārabbha kathañca bhāsitaṃ
 puññābhisandavagge bhante tatiyaṃ saṃvāsasuttaṃ antarā ca madhuraṃ antarā ca verañjaṃ sambahule gahapatayo ca gahapatāniyo ca ārabbha cattārome gahapatayo saṃvāsā katame cattāro chavo chavāya saddhiṃ saṃvasati chavo deviyā saddhiṃ saṃvasati devo chavāya saddhiṃ saṃvasati devo deviyā saddhiṃ saṃvasatīti evamādinā bhagavatā bhāsitaṃ

 tenāvuso  bhagavatā sammāsambuddhena aṅguttaranikāye catukkanipāte puññābhisandavagge pañcamaṃ samajīvisuttaṃ kathaṃ bhāsitaṃ
 pañcamaṃ bhante samajīvisuttaṃ ākaṅkheyyuṃ ce gahapatayo ubho jānipatayo diṭṭhe ceva dhamme aññamaññaṃ passituṃ abhisamparāyañca aññamaññaṃ passituṃ ubhova assu samasaddhā samasīlā samacāgā samapaññā te diṭṭhe ceva dhamme aññamaññaṃ passanti abhisamparāyañca aññamaññaṃ passantīti evamādinā bhagavatā bhāsitaṃ


 pattakammavagge  pana āvuso dutiyaṃ ānaṇyasukhasuttaṃ bhagavatā kattha kaṃ ārabbha kathañca bhāsitaṃ
 pattakammavagge  bhante dutiyaṃ ānaṇyasukhasuttaṃ sāvatthiyaṃ anāthapiṇḍikaṃ gahapatiṃ ārabbha cattārimāni gahapati sukhāni adhigamanīyāni gihinā kāmabhoginā kālena kālaṃ samayena samayaṃ upādāya katamāni cattāri atthisukhaṃ bhogasukhaṃ anaṇyasukhaṃ anavajjasukhanti evamādinā bhagavatā bhāsitaṃ
ānaṇyasukhaṃ  ñatvāna atho atthisukhaṃ paraṃ
bhuñjaṃ bhogasukhaṃ macco tato paññā vipassati
vipassamāno jānāti ubho bhāge sumedhaso
anavajjasukhassetaṃ kalaṃ nāgghati soḷasiṃ


 apaṇṇakavagge pana āvuso tatiyaṃ sappurisasuttaṃ bhagavatā kathaṃ bhāsitaṃ
 apaṇṇakavagge  bhante tatiyaṃ sappurisasuttaṃ catūhi bhikkhave dhammehi samannāgato asappuriso veditabbo katamehi catūhi idha bhikkhave asappuriso yo hoti parassa avaṇṇo taṃ apuṭṭhopi pātu karoti ko pana vādo puṭṭhassāti evamādinā bhagavatā bhāsitaṃ


 tattheva āvuso sattamaṃ acinteyyasuttaṃ bhagavatā kathaṃ bhāsitaṃ
 sattamaṃ bhante acinteyyasuttaṃ cattārimāni bhikkhave acinteyyāni na cintetabbāni yāni cintento ummādassa vighātassa bhāgī assa katamāni cattāri buddhānaṃ bhikkhave buddhavisayo acinteyyo na cintetabbo yaṃ cintento ummādassa vighātassa bhāgī assāti evamādinā bhagavatā bhāsitaṃ


 macalavagge  pana āvuso pañcamaṃ tamotamasuttaṃ bhagavatā kathaṃ bhāsitaṃ
 macalavagge bhante pañcamaṃ tamotamasuttaṃ cattārome bhikkhave puggalā santo saṃvijjamānā lokasmiṃ katame cattāro tamotamaparāyaṇo tamojotiparāyaṇo jotitamaparāyaṇo jotijotiparāyaṇoti evamādinā bhagavatā bhāsitaṃ


 tenāvuso  bhagavatā sammāsambuddhena aṅguttaranikāye catukkanipāte asuravagge paṭhamaṃ asurasuttaṃ kathaṃ bhāsitaṃ
 asuravagge bhante paṭhamaṃ asurasuttaṃ cattārome bhikkhave puggalā santo saṃvijjamānā lokasmiṃ katame cattāro asuro asuraparivāro asuro devaparivāro devo asuraparivāro devo devaparivāroti evamādinā bhagavatā bhāsitaṃ

 tattheva  āvuso catutthaṃ samādhisuttaṃ bhagavatā kathaṃ bhāsitaṃ
 catutthaṃ bhante samādhisuttaṃ cattārome bhikkhave puggalā santo saṃvijjamānā lokasmiṃ katame cattāro idha bhikkhave ekacco puggalo lābhī hoti ajjhattaṃ cetosamathassa na lābhī adhipaññādhammavipassanāya idha pana bhikkhave puggalo lābhī hoti adhipaññādhammavipassanāya na lābhī ajjhattaṃ cetosamathassa idha pana bhikkhave ekacco puggalo na ceva lābhī hoti ajjhattaṃ cetosamathassa na ca lābhī adhipaññādhammavipassanāya idha pana bhikkhave ekacco puggalo lābhī ceva hoti ajjhattaṃ cetosamathassa lābhī ca adhipaññādhammavipassanāyāti evamādinā bhagavatā bhāsitaṃ

 tattheva  āvuso chaṭṭhaṃ rāgavinayasuttaṃ bhagavatā kathaṃ bhāsitaṃ
 chaṭṭhaṃ bhante rāgavinayasuttaṃ cattārome bhikkhave puggalā santo saṃvijjamānā lokasmiṃ katame cattāro attahitāya paṭipanno no parahitāya parahitāya paṭipanno no attahitāya nevattahitāya paṭipanno no parahitāya attahitāya ceva paṭipanno parahitāya cāti evamādinā bhagavatā bhāsitaṃ


 valāhakavagge  pana āvuso paṭhamaṃ valāhakasuttaṃ bhagavatā kattha kaṃ ārabbha kathañca bhāsitaṃ
 sāvatthiyaṃ bhante sambahule bhikkhū ārabbha cattārome bhikkhave valāhakā katame cattāro gajjitā no vassitā vassitā no gajjitā neva gajjitā no vassitā gajjitā ca vassitā ca ime kho bhikkhave cattāro valāhakā evameva kho bhikkhave cattāro valāhakūpamā puggalā santo saṃvijjāmānā lokasmiṃ katame cattāro gajjitā no vassitā vassitā no gajjitā neva gajjitā no vassitā gajjitā ca vassitā cāti evamādinā bhagavatā bhāsitaṃ

 tattheva  āvuso catutthaṃ udakarahadasuttaṃ bhagavatā kathaṃ bhāsitaṃ
 catuttha bhante udakarahadasuttaṃ cattārome bhikkhave udakarahadā katame cattāro uttāno gambhīrobhāso gambhīro uttānobhāso uttāno uttānobhāso gambhīro gambhīrobhāso ime kho bhikkhave cattāro udakarahadā evameva kho bhikkhave cattāro udakarahadūpamā puggalā santo saṃvijjamānā lokasmiṃ katame cattāro uttāno gambhīrobhāso gambhīro uttānobhāso uttāno uttānobhāso gambhīro gambhīrobhāsoti evamādinā bhagavatā bhāsitaṃ

 tattheva  āvuso sattamaṃ mūsikasuttaṃ bhagavatā kathaṃ bhāsitaṃ
 sattamaṃ bhante mūsikasuttaṃ catasso imā bhikkhave mūsikā katamā catasso gādhaṃ kattā no vasitā vasitā no gādhaṃ kattā neva gādhaṃ kattā no vasitā gādhaṃ kattā ca vasitā ca imā kho bhikkhave catasso mūsikā evameva kho bhikkhave cattāro mūsikūpamā puggalā santo saṃvijjamānā lokasmiṃ katame cattāro gādhaṃ kattā no vasitā vasitā no gādhaṃ kattā neva gādhaṃ kattā no vasitā gādhaṃ kattā ca vasitā cāti evamādinā bhagavatā bhāsitaṃ

 saṃgītāpi  āvuso aṅguttaranikāyato kānici suttāni uddharitvā paṭipucchissāmi bahujanassa sutavuḍḍhiyā saṃgīte āvuso aṅguttaranikāye catukkanipāte valāhakavagge aṭṭhamaṃ balībaddhasuttaṃ bhagavatā kathaṃ bhāsitaṃ
 valāhakavagge bhante aṭṭhamaṃ balībaddhasuttaṃ cattārome bhikkhave balībaddhā katame cattāro sagavacaṇḍo no paragavacaṇḍo paragavacaṇḍo no sagavacaṇḍo sagavacaṇḍo ca paragavacaṇḍo ca neva sagavacaṇḍo no paragavacaṇḍo ime kho bhikkhave cattāro balībaddhā evameva kho bhikkhave cattāro balībaddhūpamā puggalā santo saṃvijjamānā lokasminti evamādinā bhagavatā bhāsitaṃ

 kesivagge  pana āvuso paṭhamaṃ kesisuttaṃ bhagavatā kaṃ ārabbha kismiṃ vatthusmiṃ kathañca bhāsitaṃ
 kesiṃ bhante assadammasārathiṃ ārabbha bhāsitaṃ kesi bhante assadammasārathi bhagavantaṃ etadavoca bhagavā pana bhante anuttaro purisadammasārathi kathaṃ pana bhante bhagavā purisadammaṃ vinetīti tasmiṃ bhante vatthusmiṃ ahaṃ kho kesi purisadammaṃ saṇhenapi vinemi pharusenapi vinemi saṇhapharusenapi vinemi tatridaṃ kesi saṇhasmiṃ  iti kāyasucaritaṃ iti kāyasucaritassa vipāko iti vacīsucaritaṃ iti vacīsucaritassa  vipāko iti manosucaritaṃ iti manosucaritassa vipāko iti devā iti manussāti evamādinā bhagavatā bhāsitaṃ
tvaṃ khosi kesi paññāto assadammasārathīti kathaṃ pana tvaṃ kesi assadammasārathi 
ahaṃ kho bhante assadammaṃ saṇhenapi vinemi pharusenapi vinemi saṇhapharusenapi vinemi 
sace  te kesi assadammo saṇhena vinayaṃ na upeti pharusena vinayaṃ na upeti saṇhapharusena vinayaṃ na upeti kinti naṃ karosi 
bhagavā pana bhante anuttaro purisadammasārathi kathaṃ pana bhante bhagavā purisadammaṃ vineti 
na 00087 kho bhante bhagavato pāṇātipāto kappati atha ca pana bhagavā evamāha hanāmi naṃ kesīti

 bhayavagge  pana āvuso paṭhamaṃ attānuvādasuttaṃ bhagavatā kathaṃ bhāsitaṃ
 bhayavagge bhante paṭhamaṃ attānuvādasuttaṃ cattārimāni bhikkhave bhayāni katamāni cattāri attānuvādabhayaṃ parānuvādabhayaṃ daṇḍabhayaṃ duggatibhayanti evamādinā bhagavatā bhāsitaṃ

 idāni  āvuso bahujanassa sutavuḍḍhiyā saṃgītā aṅguttaranikāyatopi kānici suttāni uddharitvā paṭipucchissāmi saṃgīte āvuso aṅguttaranikāye catukkanipāte puggalavagge navamaṃ dhammakathikasuttaṃ bhagavatā kathaṃ bhāsitaṃ
 puggalavagge bhante navamaṃ dhammakathikasuttaṃ cattārome bhikkhave dhammakathikā katame cattāro idha bhikkhave ekacco dhammakathiko appañca bhāsati asahitañca parisā cassa na kusalā hoti sahitāsahitassa evarūpo bhikkhave dhammakathiko evarūpāya parisāya dhammakathikotveva saṅkhaṃ gacchatīti evamādinā bhagavatā bhāsitaṃ

 indriyavagge  pana āvuso sattamaṃ rogasuttaṃ bhagavatā kathaṃ bhāsitaṃ
 sattamaṃ bhante rogasuttaṃ dveme bhikkhave rogā katame dve kāyiko ca rogo cetasiko ca rogo dissanti bhikkhave sattā kāyikena rogena ekampi vassaṃ ārogyaṃ paṭijānamānā dvepi vassāni tīṇipi vassāni cattāripi vassāni pañcapi vassāni dasapi vassāni vīsampi vassāni tiṃsampi vassāni cattārīsampi vassāni paññāsampi vassāni ārogyaṃ paṭijānamānā vassasatampi bhiyyopi ārogyaṃ paṭijānamānā te bhikkhave sattā sudullabhā lokasmiṃ ye cetasikena rogena muhuttampi ārogyaṃ paṭijānanti aññatra khīṇāsavehīti evamādinā bhagavatā bhāsitaṃ
cattārome 00096 bhikkhave pabbajitassa rogā

 paṭipadāvagge  āvuso dasamaṃ yuganaddhasuttaṃ kattha kaṃ ārabbha kena kathañca bhāsitaṃ
 kosambiyaṃ bhante sambahule bhikkhū ārabbha yo hi koci āvuso bhikkhu vā bhikkhunī vā mama santike arahattappattiṃ byākaroti sabbo so catūhi maggehi etesaṃ vā aññatarenāti evamādinā bhante āyasmatā ānandattherena dhammabhaṇḍāgārikena bhāsitaṃ

 brāhmaṇavagge  pana āvuso dutiyaṃ pāṭibhogasuttaṃ bhagavatā kathaṃ bhāsitaṃ
 brāhmaṇavagge bhante dutiyaṃ pāṭibhogasuttaṃ catunnaṃ bhikkhave dhammānaṃ natthi koci pāṭibhogo samaṇo vā brāhmaṇo vā devo vā māro vā brahmā vā koci vā lokasminti evamādinā bhagavatā bhāsitaṃ

 tattheva  āvuso tatiyaṃ sutasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ
 rājagahe bhante vassakāraṃ brāhmaṇaṃ magadhamahāmattaṃ ārabbha bhāsitaṃ vassakāro bhante brāhmaṇo magadhamahāmatto bhagavantaṃ etadavoca ahañhi bho gotama evaṃvādī evaṃdiṭṭhi yo koci diṭṭhaṃ bhāsati evaṃ me diṭṭhanti natthi tato doso yo koci sutaṃ bhāsati evaṃ me sutanti natthi tato dosoti tasmiṃ bhante vatthusmiṃ nāhaṃ brāhmaṇa sabbaṃ diṭṭhaṃ bhāsitabbanti vadāmi na panāhaṃ brāhmaṇa sabbaṃ diṭṭhaṃ na bhāsitabbanti vadāmi nāhaṃ brāhmaṇa sabbaṃ sutaṃ bhāsitabbanti vadāmi na panāhaṃ brāhmaṇa sabbaṃ sutaṃ na bhāsitabbanti vadāmīti evamādinā bhagavatā bhāsitaṃ

 aṅguttaranikāye  āvuso catukkanipāte brāhmaṇavagge catutthaṃ abhayasuttaṃ bhagavatā kaṃ ārabbha kismiṃ vatthusmiṃ kathañca bhāsitaṃ
 brāhmaṇavagge bhante catutthaṃ abhayasuttaṃ jāṇussoṇiṃ brāhmaṇaṃ ārabbha bhāsitaṃ jāṇussoṇi bhante brāhmaṇo bhagavantaṃ etadavoca natthi yo maraṇadhammo samāno na bhāyati na santāsaṃ āpajjati maraṇassāti tasmiṃ bhante vatthusmiṃ atthi brāhmaṇa maraṇadhammo samāno bhāyati santāsaṃ āpajjati maraṇassa atthi pana brāhmaṇa maraṇadhammo samāno na bhāyati na santāsaṃ āpajjati maraṇassāti evamādinā bhante bhagavatā bhāsitaṃ

 mahāvagge  pana āvuso paṭhamaṃ sotānugatasuttaṃ bhagavatā kathaṃ bhāsitaṃ
 mahāvagge bhante paṭhamaṃ sotānugatasuttaṃ sotānugatānaṃ bhikkhave dhammānaṃ vacasā paricitānaṃ manasānupekkhitānaṃ diṭṭhiyā suppaṭividdhānaṃ cattāro ānisaṃsā pāṭikaṅkhāti evamādinā bhagavatā bhāsitaṃ
ayaṃ  vā so dhammavinayo yatthāhaṃ pubbe brahmacariyaṃ acariṃ

 aṅguttaranikāye  āvuso catukkanipāte mahāvagge tatiyaṃ bhaddiyasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ
 vesāliyaṃ bhante bhaddiyaṃ licchavi ārabbha bhāsitaṃ bhaddiyo bhante licchavi bhagavantaṃ etadavoca sutaṃ metaṃ bhante māyāvī samaṇo gotamo āvaṭṭaniṃ māyaṃ jānāti yāya aññatitthiyānaṃ sāvake āvaṭṭetīti ye te bhante evamāhaṃsu māyāvī samaṇo gotamo āvaṭṭaniṃ māyaṃ jānāti yāya aññatitthiyānaṃ sāvake āvaṭṭetīti anabbhakkhātukāmā  hi mayaṃ bhante bhagavantanti tasmiṃ bhante vatthusmiṃ etha tumhe bhaddiya mā anussavena mā paramparāya mā itikirāya mā piṭakasampadānena mā takkahetu mā nayahetu mā ākāravitakkena mā diṭṭhinijjhānakkhantiyā mā bhabbarūpatāya mā samaṇo no garūti yadā tumhe bhaddiya attanāva jāneyyātha ime dhammā akusalā ime dhammā sāvajjā ime dhammā viññū garahitā ime dhammā samattā samādinnā ahitāya dukkhāya saṃvattantīti atha tumhe bhaddiya pajaheyyāthāti evamādinā bhagavatā bhāsitaṃ
 imissā  ca pana āvuso desanāya desitāya bhaddiyassa licchavissa kīdiso dhammasavanānisaṃso adhigato kathañca naṃ bhagavā anuyuñjitvā taṃ vacanaṃ viniveṭhesi
 imissā bhante dhammadesanāya desitāya bhaddiyassa licchavissa sotāpattiphalasaṅkhāto dhammasavanānisaṃso adhigato api nu tāhaṃ bhaddiya evaṃ avacaṃ ehi me tvaṃ bhaddiya sāvako hohi ahaṃ satthā bhavissāmīti evamādinā ca naṃ bhante bhagavā paṭipucchitvā anuyuñjitvā taṃ vacanaṃ viniveṭhesi

 tattheva  āvuso sattamaṃ mallikādevīsuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ
 sāvatthiyaṃ bhante mallikādeviṃ ārabbha bhāsitaṃ mallikā bhante devī bhagavantaṃ etadavoca ko nu kho bhante hetu ko paccayo yena midhekacco mātugāmo dubbaṇṇā ca hoti durūpā supāpikā dassanāya daliddā ca hoti appassakā appabhogā appesakkhā ca ko pana bhante hetu ko paccayo yena midhekacco mātugāmo abhirūpā ca hoti dassanīyā pāsādikā paramāya vaṇṇapokkharatāya samannāgatā aḍḍhā ca hoti mahaddhanā mahābhogā mahesakkhā cāti tasmiṃ bhante vatthusmiṃ idha mallike mātugāmo kodhanā hoti upāyāsabahulāti evamādinā bhagavatā bhāsitaṃ

 aṅguttaranikāye  āvuso catukkanipāte sappurisavagge catutthaṃ dasakammasuttaṃ bhagavatā kathaṃ bhāsitaṃ
 sappurisavagge  bhante catutthaṃ dasakammasuttaṃ asappurisañca vo bhikkhave desessāmi asappurisena asappurisatarañca sappurisañca sappurisena sappurisatarañca taṃ suṇātha sādhukaṃ manasi karothāti evamādinā bhagavatā bhāsitaṃ

 tattheva  āvuso parisāvagge paṭhamaṃ parisāsuttaṃ bhagavatā kathaṃ bhāsitaṃ
 parisāvagge bhante paṭhamaṃ parisāsuttaṃ cattārome bhikkhave parisadūsanā katame cattāro bhikkhu bhikkhave dussīlo pāpadhammo parisadūsano bhikkhunī bhikkhave dussīlā pāpadhammā parisadūsanā upāsako bhikkhave dussīlo pāpadhammo parisadūsano upāsikā bhikkhave dussīlā pāpadhammā parisadūsanā ime kho bhikkhave cattāro parisadūsanāti evamādinā bhagavatā bhāsitaṃ


 pañcakanipāte  pana āvuso paṭhame sekhabalavagge paṭhamaṃ saṃkhittasuttaṃ bhagavatā kattha kaṃ ārabbha kathañca bhāsitaṃ
 sāvatthiyaṃ bhante sambahule bhikkhū ārabbha pañcimāni bhikkhave sekhabalāni katamāni pañca saddhābalaṃ hirībalaṃ ottappabalaṃ vīriyabalaṃ paññābalaṃ imāni kho bhikkhave pañca sekhabalānīti evamādinā bhagavatā bhāsitaṃ

 tattheva  āvuso tatiyaṃ dukkhasuttaṃ bhagavatā kathaṃ bhāsitaṃ
 tatiyaṃ bhante dukkhasuttaṃ pañcahi bhikkhave dhammehi samannāgato bhikkhu diṭṭheva dhamme dukkhaṃ viharati savighātaṃ saupāyāsaṃ sapariḷāhaṃ kāyassa ca bhedā paraṃ maraṇā duggati pāṭikaṅkhā katamehi pañcahi idha bhikkhave bhikkhu asaddho hoti ahiriko hoti anottappī hoti kusīto hoti duppañño hotīti evamādinā bhagavatā bhāsitaṃ

 tattheva  āvuso chaṭṭhaṃ samāpattisuttaṃ bhagavatā kathaṃ bhāsitaṃ
 chaṭṭhaṃ bhante samāpattisuttaṃ na tāva bhikkhave akusalassa samāpatti hoti yāva saddhā paccupaṭṭhitā hoti kusalesu dhammesu yato ca kho bhikkhave saddhā antarahitā hoti asaddhiyaṃ pariyuṭṭhāya tiṭṭhati atha akusalassa samāpatti hotīti evamādinā bhagavatā bhāsitaṃ

 tattheva  āvuso sattamaṃ kāmasuttaṃ bhagavatā kathaṃ bhāsitaṃ
 sattamaṃ bhante kāmasuttaṃ yebhuyyena bhikkhave sattā kāmesu laḷitā asitabyābhaṅgiṃ bhikkhave kulaputto ohāya agārasmā anagāriyaṃ pabbajito hoti saddhāpabbajito kulaputtoti alaṃ vacanāyāti evamādinā bhagavatā bhāsitaṃ

 aṅguttaranikāye  pañcakanipāte pañcaṅgikavagge chaṭṭhaṃ vimuttāyatanasuttaṃ bhagavatā kathaṃ bhāsitaṃ
 pañcaṅgikavagge bhante chaṭṭhaṃ vimuttāyatanasuttaṃ pañcimāni bhikkhave vimuttāyatanāni yattha bhikkhuno appamattassa ātāpino pahitattassa viharato avimuttaṃ vā cittaṃ vimuccati aparikkhīṇā vā āsavā parikkhayaṃ gacchanti ananuppattaṃ vā anuttaraṃ yogakkhemaṃ anupāpuṇātīti evamādinā bhagavatā bhāsitaṃ

 tattheva  āvuso navamaṃ caṅkamasuttaṃ bhagavatā kathaṃ bhāsitaṃ
 navamaṃ bhante caṅkamasuttaṃ pañcime bhikkhave caṅkame ānisaṃsā katame pañca addhānakkhamo hoti padhānakkhamo hoti appābādho  hoti asitaṃ pītaṃ khāyitaṃ sāyitaṃ sammā pariṇāmaṃ gacchati caṅkamādhigato samādhi ciraṭṭhitiko hoti ime kho bhikkhave pañca caṅkame ānisaṃsāti evaṃ kho bhante bhagavatā bhāsitaṃ

 sumanavagge  pana āvuso paṭhamaṃ sumanasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ
 sāvatthiyaṃ bhante sumanaṃ rājakumāriṃ ārabbha bhāsitaṃ sumanā bhante rājakumārī bhagavantaṃ etadavoca idhassu bhante bhagavato dve sāvakā samasaddhā samasīlā samapaññā eko dāyako eko adāyako te kāyassa bhedā paraṃ maraṇā sugatiṃ saggaṃ lokaṃ upapajjeyyuṃ devabhūtānaṃ pana nesaṃ bhante siyā viseso siyā nānākaraṇanti tasmiṃ bhante vatthusmiṃ yo so sumane dāyako so amhaṃ adāyakaṃ devabhūto samāno pañcahi ṭhānehi adhigaṇhāti dibbena āyunā dibbena vaṇṇena dibbena sukhena dibbena yasena dibbena ādhipateyyena yo so sumane dāyako so amhaṃ adāyakaṃ devabhūto samāno imehi pañcahi ṭhānehi adhigaṇhātīti evamādinā bhante bhagavatā bhāsitaṃ
yathāpi  cando vimalo gacchaṃ ākāsadhātuyā
sabbe tārāgaṇe loke ābhāya atirocati
tatheva sīlasampanno saddho purisapuggalo
sabbe maccharino loke cāgena atirocati

 tattheva āvuso tatiyaṃ uggahasuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ
 tatiyaṃ bhante uggahasuttaṃ bhaddiye uggahaṃ meṇḍakanattāraṃ ārabbha bhāsitaṃ uggaho bhante meṇḍakanattā bhagavantaṃ etadavoca imā me bhante kumāriyo patikulāni gamissanti ovadatu tāsaṃ bhante bhagavā anusāsatu tāsaṃ bhante bhagavā yaṃ tāsaṃ assa dīgharattaṃ hitāya sukhāyāti tasmiṃ bhante vatthusmiṃ tasmātiha kumāriyo evaṃ sikkhitabbaṃ yassa vo mātāpitaro bhattuno dassanti atthakāmā hitesino anukampakā anukampaṃ upādāya tassa bhavissāma pubbuṭṭhāyino  pacchānipātiniyo kiṃ kārapaṭissāviniyo manāpacāriniyo piyavādiniyoti evañhi vo kumāriyo sikkhitabbanti evamādinā bhagavatā bhāsitaṃ

 aṅguttaranikāye  āvuso pañcakanipāte sumanavagge catutthaṃ sīhasenāpatisuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ
 vesāliyaṃ bhante sīhaṃ senāpatiṃ ārabbha bhāsitaṃ sīho bhante senāpati bhagavantaṃ etadavoca sakkā nu kho bhante sandiṭṭhikaṃ dānaphalaṃ paññāpetunti tasmiṃ bhante vatthusmiṃ sakkā sīha dāyako sīha dānapati bahuno janassa piyo hoti manāpoti evamādinā bhagavatā bhāsitaṃ

 tattheva  āvuso chaṭṭhaṃ kāladānasuttaṃ bhagavatā kathaṃ bhāsitaṃ
 chaṭṭhaṃ  bhante kāladānasuttaṃ pañcimāni bhikkhave kāladānāni katamāni pañca āgantukassa dānaṃ deti gamikassa dānaṃ deti gilānassa dānaṃ deti dubbhikkhe dānaṃ deti yāni tāni navasassāni navaphalāni tāni paṭhamaṃ sīlavantesu patiṭṭhāpeti imāni kho bhikkhave pañca kāladānānīti evamādinā bhagavatā bhāsitaṃ

 tattheva  āvuso sattamaṃ bhojanasuttaṃ bhagavatā kathaṃ bhāsitaṃ
 sattamaṃ bhante bhojanasuttaṃ bhojanaṃ bhikkhave dadamāno dāyako paṭiggāhakānaṃ pañca ṭhānāni deti katamāni pañca āyuṃ deti vaṇṇaṃ deti sukhaṃ deti balaṃ deti paṭibhānaṃ deti āyuṃ kho pana datvā āyussa bhāgī hoti dibbassa vā mānusassa vāti evamādinā bhagavatā bhāsitaṃ

 tattheva  āvuso navamaṃ puttasuttaṃ bhagavatā kathaṃ bhāsitaṃ
 navamaṃ bhante puttasuttaṃ pañcimāni bhikkhave ṭhānāni sampassanto mābhāpitaro puttaṃ icchanti kule jāyamānaṃ katamāni pañca
bhato  vā no bharissati kiccaṃ vā no karissati kulavaṃso ciraṃ ṭhassati dāyajjaṃ paṭipajjissatīti evamādinā bhagavatā bhāsitaṃ

 muṇḍarājavagge  panāvuso dasamaṃ nāradasuttaṃ kattha kaṃ ārabbha kismiṃ vatthusmiṃ kena kathañca bhāsitaṃ
 pāṭaliputte bhante muṇḍaṃ rājānaṃ ārabbha bhāsitaṃ muṇḍassa bhante rañño bhaddā devī kālaṅkatā hoti piyā manāpā so bhaddāya deviyā kālaṅkatāya piyāya manāpāya neva nhāyati na vilimpati na bhattaṃ bhuñjati na kammantaṃ payojeti rattindivaṃ bhaddāya deviyā sarīre ajjhomucchito tasmiṃ bhante vatthusmiṃ pañcimāni mahārāja alabbhanīyāni ṭhānāni samaṇena vā brāhmaṇena vā devena vā mārena vā brahmunā vā kenaci vā lokasminti evamādinā bhante āyasmatā nāradattherena rañño pasenadissa kosalassa bhagavatā desitaniyāmena desitaṃ
ko  nāmo ayaṃ bhante dhammapariyāyo
taggha bhante sokasallaharaṇo

 aṅguttaranikāye  āvuso pañcakanipāte nīvaraṇavagge catutthaṃ samayasuttaṃ bhagavatā kathaṃ bhāsitaṃ
 nīvaraṇavagge bhante catutthaṃ samayasuttaṃ pañcime bhikkhave asamayā padhānāya katame pañca idha bhikkhave bhikkhu jiṇṇo hoti jarāyābhibhūto ayaṃ bhikkhave paṭhamo asamayo padhānāyāti evamādinā bhagavatā bhāsitaṃ

 tattheva  āvuso sattamaṃ ṭhānasuttaṃ bhagavatā kathaṃ bhāsitaṃ
 sattamaṃ bhante ṭhānasuttaṃ pañcimāni bhikkhave ṭhānāni abhiṇhaṃ paccavekkhitabbāni itthiyā vā purisena vā gahaṭṭhena vā pabbajitena vā katamāni pañca jarādhammomhi jaraṃ anatītoti abhiṇhaṃ paccavekkhitabbaṃ itthiyā vā purisena vā gahaṭṭhena vā pabbajitena vāti evamādinā bhagavatā bhāsitaṃ

 yodhājīvavagge  panāvuso tatiyaṃ dhammavihārisuttaṃ bhagavatā kathaṃ bhāsitaṃ
 yodhājīvavagge bhante tatiyaṃ dhammavihārisuttaṃ idha bhikkhu bhikkhu dhammaṃ pariyāpuṇāti suttaṃ geyyaṃ veyyākaraṇaṃ gāthaṃ udānaṃ dutivuttakaṃ jātakaṃ abbhutadhammaṃ vedallaṃ so tāya dhammapariyattiyā divasaṃ atināmeti riñcati paṭisallānaṃ nānuyuñjati ajjhattaṃ cetosamathaṃ ayaṃ vuccati bhikkhu bhikkhu pariyattibahulo no dhammavihārīti evamādinā bhante bhagavatā bhāsitaṃ
dhammavihārī dhammavihārīti bhante vuccati kittāvatā nu kho bhante bhikkhu dhammavihārī hoti

 aṅguttaranikāye  āvuso pañcakanipāte yodhājīvavagge aṭṭhamaṃ dutiyaanāgatabhayasuttaṃ bhagavatā kathaṃ bhāsitaṃ
 yodhājīvavagge bhante aṭṭhamaṃ dutiyaanāgatabhayasuttaṃ pañcimāni bhikkhave anāgatabhayāni sampassamānena alameva bhikkhunā appamattena ātāpinā pahitattena viharituṃ appattassa pattiyā anadhigatassa adhigamāya asacchikatassa sacchikiriyāyāti evamādinā bhagavatā bhāsitaṃ

 tattheva  āvuso navamaṃ tatiyaanāgatabhayasuttaṃ bhagavatā kathaṃ bhāsitaṃ
 tattheva bhante navamaṃ katiyaanāgatabhayasuttaṃ pañcimāni bhikkhave anāgatabhayāni etarahi asamuppannāni āyatiṃ samuppajjissanti tāni vo paṭibujjhitabbāni paṭibujjhitvā ca tesaṃ pahānāya vāyamitabbaṃ katamāni pañca bhavissanti bhikkhave bhikkhū anāgatamaddhānaṃ abhāvitakāyā abhāvitasīlā abhāvitacittā abhāvitapaññāti evamādinā bhagavatā bhāsitaṃ

 aṅguttaranikāye  āvuso pañcakanipāte yodhājīvavagge dasamaṃ catutthaanāgatabhayasuttaṃ bhagavatā kathaṃ bhāsitaṃ
 yodhājīvavagge bhante dasamaṃ catutthaanāgatabhayasuttaṃ pañcimāni bhikkhave anāgatabhayāni etarahi asamuppannāni āyatiṃ samuppajjissanti tāni vo paṭibujjhitabbāni paṭibujjhitvā ca tesaṃ pahānāya vāyamitabbanti evamādinā bhagavatā bhāsitaṃ


 kakudhavagge  āvuso navamaṃ sīhasuttaṃ bhagavatā kathaṃ bhāsitaṃ
 kakudhavagge bhante navamaṃ sīhasuttaṃ sīho bhikkhave migarājā sāyanhasamayaṃ āsayā nikkhamati āsayā nikkhamitvā vijambhati vijambhitvā samantā catuddisaṃ anuviloketi samantā catuddisaṃ anuviloketvā tikkhattuṃ sīhanādaṃ nadatīti evamādinā bhagavatā bhāsitaṃ


 andhakavindavagge  pana āvuso paṭhamaṃ kulūpakasuttaṃ bhagavatā kathaṃ bhāsitaṃ
 andhakavindavagge bhante paṭhamaṃ kulūpakasuttaṃ pañcahi bhikkhave dhammehi samannāgato kulūpako bhikkhu kulesu appiyo ca hoti amanāpo ca agaru ca abhāvanīyo cāti evamādinā bhante bhagavatā bhāsitaṃ

 tattheva  āvuso catutthaṃ andhakavindasuttaṃ bhagavatā kattha kaṃ ārabbha kathañca bhāsitaṃ
 magadhesu bhante andhakavinde āyasmantaṃ ānandaṃ ārabbha ye te ānanda bhikkhū navā acirapabbajitā adhunāgatā imaṃ dhammavinayaṃ te vo ānanda bhikkhū pañcasu dhammesu samādapetabbā nivesetabbā patiṭṭhāpetabbāti evamādinā bhagavatā bhāsitaṃ


 aṅguttaranikāye  āvuso pañcakanipāte gilānavagge dutiyaṃ satisūpaṭṭhitasuttaṃ bhagavatā kathaṃ bhāsitaṃ
 gilānavagge bhante dutiyaṃ satisūpaṭṭhitasuttaṃ yo hi koci bhikkhave bhikkhu vā bhikkhunī vā pañca dhamme bhāveti pañca dhamme bahulīkaroti tassa dvinnaṃ phalānaṃ aññataraṃ phalaṃ pāṭikaṅkhaṃ diṭṭheva dhamme aññā sati vā upādisese anāgāmitā katame pañca idha bhikkhave bhikkhuno ajjhattaññeva satisūpaṭṭhitā hotīti evamādinā bhagavatā bhāsitaṃ

 tattheva  āvuso tatiyaṃ upaṭṭhākasuttaṃ bhagavatā kathaṃ bhāsitaṃ
 tatiyaṃ  bhante upaṭṭhākasuttaṃ pañcahi bhikkhave dhammehi samannāgato gilāno dūpaṭṭhāko hoti katamehi pañcahi asappāyakārī hoti sappāye mattaṃ na jānāti bhesajjaṃ nappaṭisevitā hotīti evamādinā bhagavatā bhāsitaṃ

 tattheva  āvuso pañcamaṃ anāyussāsuttaṃ bhagavatā kathaṃ bhāsitaṃ
 pañcamaṃ bhante anāyussāsuttaṃ pañcime bhikkhave dhammā anāyussā katame pañca asappāyakārī hoti sappāye mattaṃ na jānāti apariṇatabhojī ca hoti akālacārī ca hoti abrahmacārī ca ime kho bhikkhave pañca dhammā anāyussāti evamādinā bhagavatā bhāsitaṃ

 tattheva  āvuso aṭṭhamaṃ samaṇasukhasuttaṃ bhagavatā kathaṃ bhāsitaṃ
 aṭṭhamaṃ bhante samaṇasukhasuttaṃ pañcimāni bhikkhave samaṇadukkhāni katamāni pañca idha bhikkhave bhikkhu asantuṭṭho hoti itarītarena cīvarena asantuṭṭho hoti itarītarena piṇḍapātena asantuṭṭho hoti itarītarena senāsanena asantuṭṭho hoti itarītarena gilānapaccayabhesajjaparikkhārena anabhirato ca brahmacariyaṃ carati imāni kho bhikkhave pañca samaṇadukkhānīti evamādinā bhagavatā bhāsitaṃ

 tattheva  āvuso dasamaṃ byasanasuttaṃ bhagavatā kathaṃ bhāsitaṃ
 dasamaṃ bhante byasanasuttaṃ pañcimāni bhikkhave byasanāni katamāni pañca ñātibyasanaṃ bhogabyasanaṃ rogabyasanaṃ sīlabyasanaṃ diṭṭhibyasananti evamādinā bhagavatā bhāsitaṃ


 rājavagge  pana āvuso chaṭṭhaṃ patthanāsuttaṃ bhagavatā kathaṃ bhāsitaṃ
 rājavagge bhante chaṭṭhaṃ patthanāsuttaṃ pañcahi bhikkhave aṅgehi samannāgato rañño khattiyassa muddhāvasittassa jeṭṭho putto oparajjaṃ patthetīti evamādinā bhagavatā bhāsitaṃ

 tikaṇḍakīvagge  āvuso aṭṭhamaṃ sappurisadānasuttaṃ bhagavatā kathaṃ bhāsitaṃ
 tikaṇḍakīvagge bhante aṭṭhamaṃ sappurisadānasuttaṃ pañcimāni bhikkhave sappurisadānāni katamāni pañca saddhāya dānaṃ deti sakkaccaṃ dānaṃ deti kālena dānaṃ deti anuggahitacitto dānaṃ deti attānañca parañca anupahacca dānaṃ detīti evamādinā bhagavatā bhāsitaṃ


 saddhammavagge  pana āvuso paṭhamaṃ sammattaniyāmasuttaṃ bhagavatā kathaṃ bhāsitaṃ
 saddhammavagge bhante paṭhamaṃ sammattaniyāmasuttaṃ pañcahi bhikkhave dhammehi samannāgato sunakkhopi saddhammaṃ abhabbo niyāmaṃ okkamituṃ kusalesu dhammesu sammattaṃ katamehi pañcahi kathaṃ paribhoti kathikaṃ paribhoti attānaṃ paribhotīti evamādinā bhagavatā bhāsitaṃ

 tattheva  āvuso catutthaṃ paṭhamasaddhammasammosasuttaṃ bhagavatā kathaṃ bhāsitaṃ
 tattheva bhante catutthaṃ paṭhamasaddhammasammosasuttaṃ pañcime bhikkhave dhammā saddhammassa sammosāya antaradhānāya saṃvattanti katame pañca idha bhikkhave bhikkhū na sakkaccaṃ dhammaṃ suṇanti na sakkaccaṃ dhammaṃ pariyāpuṇanti na sakkaccaṃ dhammaṃ dhārenti na sakkaccaṃ dhātānaṃ dhammānaṃ atthaṃ upaparikkhanti na sakkaccaṃ atthamaññāya dhammamaññāya dhammānudhammaṃ paṭipajjanti ime kho bhikkhave pañca dhammā saddhammassa sammosāya antaradhānāya saṃvattantīti evamādinā bhagavatā bhāsitaṃ

 tattheva  āvuso pañcamaṃ dutiyasaddhammasammosasuttaṃ bhagavatā kathaṃ bhāsitaṃ
 tattheva bhante pañcamaṃ dutiyasaddhammasammosasuttaṃ pañcime bhikkhave dhammā saddhammassa sammosāya antaradhānāya saṃvattanti katame pañca idha bhikkhave bhikkhū dhammaṃ na pariyāpuṇanti suttaṃ geyyaṃ veyyākaraṇaṃ gāthaṃ udānaṃ itivuttakaṃ jātakaṃ abbhutadhammaṃ vedallaṃ ayaṃ bhikkhave paṭhamo dhammo saddhammassa sammosāya antaradhānāya saṃvattatīti evamādinā bhagavatā bhāsitaṃ

 tattheva  āvuso chaṭṭhaṃ tatiyasaddhammasammosasuttaṃ bhagavatā kathaṃ bhāsitaṃ
 tattheva bhante chaṭṭhaṃ tatiyasaddhammasammosasuttaṃ pañcime bhikkhave dhammā saddhammassa sammosāya antaradhānāya saṃvattanti katame pañca idha bhikkhave bhikkhū duggahitaṃ suttantaṃ pariyāpuṇanti dunnikkhittahi padabyañjanehi dunnikkhittassa bhikkhave padabyañjanassa atthopi dunnayo hoti ayaṃ bhikkhave paṭhamo dhammo saddhammassa sammosāya antaradhānāya saṃvattatīti evamādinā bhagavatā bhāsitaṃ

 aṅguttaranikāye  āvuso pañcakanipāte saddhammavagge sattamaṃ dukkathāsuttaṃ bhagavatā kathaṃ bhāsitaṃ
 saddhammavagge bhante sattamaṃ dukkathāsuttaṃ pañcannaṃ bhikkhave puggalānaṃ kathā dukkathā puggale puggalaṃ upanidhāya katamesaṃ pañcannaṃ assaddhassa bhikkhave saddhākathā dukkathā dussīlassa sīlakathā dukkathā appassutassa bāhusaccakathā dukkathā maccharissa cāgakathā dukkathā duppaññassa paññākathā dukkathāti evamādinā bhagavatā bhāsitaṃ

 tattheva  āvuso navamaṃ udāyisuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ
 kosambiyaṃ bhante āyasmantaṃ udāyiṃ ārabbha bhāsitaṃ āyasmā bhante udāyī mahatiyā gīhiparisāya parivuto  dhammaṃ desento nisinno hoti addasā kho āyasmā ānando āyasmantaṃ udāyiṃ mahatiyā gihiparisāya parivutaṃ dhammaṃ desentaṃ nisinnaṃ disvā yena bhagavā tenupasaṅkami upasaṅkamitvā bhagavantaṃ abhivādetvā ekamantaṃ nisīdi ekamantaṃ nisinno kho āyasmā ānando bhagavantaṃ etadavoca āyasmā bhante udāyī mahatiyā gihiparisāya parivuto dhammaṃ desetīti tasmiṃ bhante vatthusmiṃ na kho ānanda sukaraṃ paresaṃ dhammaṃ desetuṃ paresaṃ ānanda dhammaṃ desentena pañca dhamme ajjhattaṃ upaṭṭhāpetvā paresaṃ dhammo desetabboti evamādinā bhagavatā bhāsitaṃ


 āghātavagge  pana āvuso paṭhamaṃ āghātapaṭivinayasuttaṃ bhagavatā kathaṃ bhāsitaṃ
 āghātavagge bhante paṭhamaṃ āghātapaṭivinayasuttaṃ pañcime bhikkhave āghātapaṭivinayā yattha bhikkhuno uppanno āghāto sabbaso paṭivinetabbo katame pañca yasmiṃ bhikkhave puggale āghāto jāyetha mettā tasmiṃ puggale bhāvetabbā evaṃ tasmiṃ puggale āghāto paṭivinetabboti evamādinā bhagavatā bhāsitaṃ


 upāsakavagge  pana āvuso pañcamaṃ caṇḍālasuttaṃ bhagavatā kathaṃ bhāsitaṃ
 upāsakavagge bhante pañcamaṃ caṇḍālasuttaṃ pañcahi bhikkhave dhammehi samannāgato upāsako upāsakacaṇḍālo ca  hoti upāsakamalañca upāsakapatikuṭṭho cāti evamādinā bhagavatā bhāsitaṃ

 tattheva  āvuso chaṭṭhaṃ pītisuttaṃ bhagavatā kattha kaṃ ārabbha kathañca bhāsitaṃ
 chaṭṭhaṃ bhante pītisuttaṃ sāvatthiyaṃ anāthapiṇḍikaṃ gahapatiṃ ārabbha tumhe kho gahapati bhikkhusaṅghaṃ paccupaṭṭhitā cīvara piṇḍapāta senāsana gilānapaccayabhesajjaparikkhārena  na kho gahapati tāvatakeneva tuṭṭhi karaṇīyā mayaṃ bhikkhusaṅghaṃ paccupaṭṭhitā cīvarapiṇḍapātasenāsanagilāna paccaya bhesajjaparikkhārenāti tasmātiha gahapati evaṃ sikkhitabbaṃ kindi mayaṃ kālena kālaṃ pavivekaṃ pītiṃ upasampajja vihareyyāmāti evamādinā bhagavatā bhāsitaṃ

 tattheva  āvuso sattamaṃ vaṇijjāsuttaṃ bhagavatā kathaṃ bhāsitaṃ
 tattheva bhante sattamaṃ vaṇijjāsuttaṃ pañcimā bhikkhave vaṇijjā upāsakena akaraṇīyā katamā pañca satthavaṇijjā sattavaṇijjā maṃsavaṇijjā majjavaṇijjā visavaṇijjā imā kho bhikkhave pañca vaṇijjā upāsakena akaraṇīyāti evaṃ kho bhante bhagavatā bhāsitaṃ

 tattheva  āvuso dasamaṃ gavesīsuttaṃ bhagavatā kattha kaṃ ārabbha kismiṃ vatthusmiṃ kathañca bhāsitaṃ
 dasamaṃ bhante gavesīsuttaṃ kosalesu āyasmantaṃ ānandattheraṃ dhammabhaṇḍāgārikaṃ ārabbha bhāsitaṃ āyasmā bhante ānandatthero dhammabhaṇḍāgāriko bhagavantaṃ etadavoca ko nu kho bhante hetu ko paccayo bhagavato sitassa pātukammāya na akāraṇena tathāgatā sitaṃ pātukarontīti tasmiṃ bhante vatthusmiṃ bhūtapubbaṃ ānanda imasmiṃ padese nagaraṃ ahosi  iddhañceva phītañca bahujanaṃ ākiṇṇamanussaṃ taṃ kho panānanda nagaraṃ kassapo bhagavā arahaṃ sammāsambuddho upanissāya vihāsīti evamādinā bhagavatā bhāsitaṃ

 brāhmaṇavagge  āvuso aṭṭhamaṃ vācāsuttaṃ bhagavatā kathaṃ bhāsitaṃ
 brāhmaṇavagge bhante aṭṭhamaṃ vācāsuttaṃ pañcahi bhikkhave dhammehi samannāgatā vācā subhāsitā hoti no dubbhāsitā anavajjā ca ananuvajjā ca viññūnaṃ katamehi pañcahi kālena bhāsitā hoti saccā ca bhāsitā hoti saṇhā ca bhāsitā hoti atthasaṃhitā ca bhāsitā hoti mettācittena ca bhāsitā hoti imehi kho bhikkhave pañcahi aṅgehi samannāgatā vācā subhāsitā hoti no dubbhāsitā anavajjā ca ananuvajjā ca viññūnanti evaṃ kho bhante bhagavatā bhāsitaṃ

 tattheva  āvuso navamaṃ kulasuttaṃ bhagavatā kathaṃ bhāsitaṃ
 tattheva bhante navamaṃ kulasuttaṃ yaṃ bhikkhave sīlavanto pabbajitā kulaṃ upasaṅkamanti tattha manussā pañcahi ṭhānehi bahuṃ puññaṃ pasavanti katamehi pañcahi yasmiṃ bhikkhave samaye sīlavante pabbajite kulaṃ upasaṅkamante manussā disvā cittāni pasādenti saggasaṃvattanikaṃ bhikkhave taṃ kulaṃ tasmiṃ samaye paṭipadaṃ paṭipannaṃ hotīti evamādinā bhagavatā bhāsitaṃ


 kimilavagge  pana āvuso dutiyaṃ dhammassavanasuttaṃ bhagavatā kathaṃ bhāsitaṃ
 kimilavagge bhante dutiyaṃ dhammassavanasuttaṃ pañcime bhikkhave ānisaṃsā dhammassavane katame pañca assutaṃ suṇāti sutaṃ pariyodāpeti kaṅkhaṃ vitarati diṭṭhiṃ ujuṃ karoti cittamassa pasīdati ime kho bhikkhave pañca ānisaṃsā dhammassavaneti evaṃ kho bhante bhagavatā bhāsitaṃ


 akkosakavagge  pana āvuso pañcamaṃ akkhantisuttaṃ bhagavatā kathaṃ bhāsitaṃ
 akkosakavagge bhante pañcamaṃ akkhantisuttaṃ pañcime bhikkhave ādīnavā akkhantiyā katame pañca bahuno janassa  appiyo hoti amanāpo verabahulo ca hoti vajjabahulo ca sammūḷho kālaṃ karoti kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatīti evamādinā bhagavatā bhāsitaṃ

 tattheva  āvuso aṭṭhamaṃ apāsādikasuttaṃ bhagavatā kathaṃ bhāsitaṃ
 tattheva bhante aṭṭhamaṃ apāsādikasuttaṃ pañcime bhikkhave ādīnavā apāsādike katame pañca appasannā nappasīdanti pasannānañca ekaccānaṃ aññathattaṃ hoti satthusāsanaṃ akataṃ hoti pacchimā janatā diṭṭhānugatiṃ āpajjati cittamassa nappasīdati ime kho bhikkhave pañca ādīnavā apāsādiketi evamādinā bhagavatā bhāsitaṃ


 āvāsikavagge  panāvuso paṭhamaṃ āvāsikasuttaṃ bhagavatā kathaṃ bhāsitaṃ
 āvāsikavagge bhante paṭhamaṃ āvāsikasuttaṃ pañcahi bhikkhave dhammehi samannāgato āvāsiko bhikkhu abhāvanīyo hoti katamehi pañcahi na ākappasampanno hoti na vattasampanno na bahussuto hoti na sutadharo na paṭisallekhitā hoti na paṭisallānārāmo na kalyāṇavāco hoti na kalyāṇavākkaraṇo duppañño hoti jaḷo eḷamūgo imehi kho bhikkhave pañcahi dhammehi samannāgato āvāsiko bhikkhu abhāvanīyo hotīti evamādinā bhagavatā bhāsitaṃ

 tattheva  āvuso sattamaṃ avaṇṇārahasuttaṃ bhagavatā kathaṃ bhāsitaṃ
 tattheva bhante sattamaṃ avaṇṇārahasuttaṃ pañcahi bhikkhave dhammehi samannāgato āvāsiko bhikkhu yathābhataṃ nikkhitto evaṃ niraye katamehi pañcahi ananuvicca apariyogāhetvā avaṇṇārahassa vaṇṇaṃ bhāsati ananuvicca apariyogāhetvā vaṇṇārahassa avaṇṇaṃ bhāsati āvāsamaccharī hoti āvāsapaligedhī kulamaccharī hoti kulapaligedhi saddhādeyyaṃ vinipāteti imehi kho bhikkhave pañcahi dhammehi samannāgato āvāsiko  bhikkhu yathābhataṃ nikkhitto evaṃ nirayeti evamādinā bhagavatā bhāsitaṃ


 duccaritavagge  pana āvuso paṭhamaṃ duccaritasuttaṃ bhagavatā kathaṃ bhāsitaṃ
 duccaritavagge bhante paṭhamaṃ duccaritasuttaṃ pañcime bhikkhave ādīnavā duccarite katame pañca attāpi attānaṃ upavadati anuvicca viññū garahanti pāpako kittisaddo abbhuggacchati sammūḷho kālaṃ karoti kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati ime kho bhikkhave pañca ādīnavā duccariteti evamādinā bhagavatā bhāsitaṃ

 tattheva  āvuso navamaṃ sivathikasuttaṃ bhagavatā kathaṃ bhāsitaṃ
 tattheva  bhante navamaṃ sivathikasuttaṃ pañcime bhikkhave ādīnavā sivathikāya katame pañca asuci duggandhā sappaṭibhayā vāḷānaṃ amanussānaṃ āvāso bahuno janassa ārodanā ime kho bhikkhave pañca ādīnavā sivathikāyāti evamādinā bhagavatā bhāsitaṃ
