

 pañcamassa paṭhame nti pasādasotaṃ anugantvā gatānaṃ paguṇānaṃ vācuggatānanti attho evaṃbhūtā ca pasādasotaṃ odahitvā  ñāṇasotena suṭṭhu vavatthapitā nāma hontīti āha ntiādi ekaccassa hi uggahitapubbavacanaṃ taṃ taṃ paguṇaṃ niccharitaṃ suṭṭhu vavatthapitaṃ na hoti asukaṃ suttaṃ vā jātakaṃ vā kathehīti vutte sajjhāyitvā saṃsanditvā samanuggāhitvā jānissāmīti vadanti ekaccassa taṃ taṃ paguṇaṃ bhavaṅgasotasadisaṃ hoti asukaṃ suttaṃ vā jātakaṃ vā kathehīti vutte uddharitvā tameva katheti taṃ sandhāyetaṃ vuttaṃ nti itthiliṅgādīni tīṇi  nāmādīni cattāri  paṭhamādayo satta 
ti pāḷiṃ anusandhiṃ pubbāparavasena vācuggataṃ karonto dhāreti ti suttadasakavaggadasakapaṇṇāsadasakavasena vācāya sajjhāyitā dasasuttāni gatāni dasavaggāni gatānītiādinā sallakkhetvā vācāya sajjhāyitāti attho vaggādivasena hi idha vacasā paricayo adhippeto na pana suttekadesassa suttamattassa vacasā paricayo manasā anu anu pekkhitā bhāgaso nijjhāyitā viditā  yassa vācāya sajjhāyitaṃ buddhavacanaṃ manasā cintentassa tattha tattha pākaṭaṃ hoti mahādīpaṃ jāletvā ṭhitassa rūpagataṃ viya vibhūtaṃ hutvā paññāyati taṃ sandhāyetaṃ vuttaṃ ti nijjaṭaṃ niggumbaṃ katvā suṭṭhu yāthāvato paṭividdhā sesamettha suviññeyyameva


 dutiye ti sahavāsena nti ayaṃ susīlo vā dussīlo vāti saha vasantena upasaṅkamantena jānitabbo nti tañca sīlaṃ dīghena kālena veditabbaṃ na ittarena dvīhatīhañhi saṃyatākāro ca saṃvutindriyākāro ca na sakkā dassetuṃ ti tampi sīlamassa pariggahessāmīti manasikarontena paccavekkhanteneva sakkā jānituṃ na itarena ti tampi sappaññeneva paṇḍitena bālo hi manasikarontopi jānituṃ na sakkoti
ti  aparāparaṃ kathanena
yo hi koci manussesu vohāraṃ upajīvati
evaṃ vāseṭṭha jānāhi vāṇijo so na brāhmaṇoti (ma ni 2457 su ni 619) 
ettha hi byavahāro nāma cattāro ariyavohārā cattāro anariyavohārāti (dī ni 3313) ettha cetanā saṅkhā samaññā paññatti vohāroti (dha sa 1313-1315 mahāni 73) ettha paññatti vohāramattena so vohareyyāti (saṃ ni 125) ettha kathāvohāro idhāpi esova adhippeto ekaccassa hi sammukhākathā parammukhākathāya na sameti parammukhākathā sammukhākathāya tathā purimakathā pacchimakathāya pacchimakathā ca purimakathāya so kathaneneva sakkā jānituṃ asuci eso puggaloti sucisīlassa pana purimaṃ pacchimena pacchimañca purimena sameti sammukhākathitaṃ parammukhākathitena sameti parammukhākathitañca sammukhākathitena tasmā kathanena sakkā sucibhāvo jānitunti pakāsento evamāha
ti ñāṇathāmo yassa hi ñāṇathāmo natthi so uppannesu upaddavesu gahetabbaṃ gahaṇaṃ kattabbaṃ kiccaṃ apassanto advārakagharaṃ paviṭṭho viya carati tenāha ti
ti saṃkathāya duppaññassa hi kathā udake geṇḍu viya uppilavati paññavato  kathentassa paṭibhānaṃ anantaṃ hoti udakavipphanditeneva hi maccho khuddako vā mahanto vāti ñāyati
ti corarogabhayādīhi ñātīnaṃ vināso bhogānaṃ byasanaṃ  rājacorādivasena bhogavināsoti attho tenāha ti ti pañhagavesanaṃ ñātuṃ icchitassa atthassa vīmaṃsananti attho nti atittikaraṭṭhena atappakaṃ sādurasabhojanaṃ viya nti sukhumasabhāvaṃ


 tatiye  karaṇassa uttaraṃ kiriyaṃ karaṇuttariyaṃ taṃ lakkhaṇaṃ etassāti  sesaṃ suviññeyyameva


 catutthe puggalassa pārisuddhiyā padhānabhūtāni vā aṅgāni  sesamettha suviññeyyameva


 pañcame ti akusalassa pavesanadvāraṃ pidahitvā ṭhitattā kāyena saṃvaritabbañhi apihitena dvārena pavattanakaṃ pāpadhammaṃ saṃvaritvā ṭhito ti accantakhayasaṅkhātena virajjanena anuppādanirodhenāti attho kiṃ vijjā pubbe uppannāti ubhayametaṃ na vattabbaṃ pahānābhisamayabhāvanābhisamayānaṃ abhinnakālattā padīpujjalanena  andhakāraṃ viya vijjuppādena avijjā niruddhāva hoti vattabbaṃ vā hetuphalattamupacāravasena yathā hi padīpujjalanahetuko andhakāravigamo evaṃ vijjuppādahetuko avijjānirodho hetuphaladhammā ca samānakālāpi pubbāparakālā viya voharīyanti yathā cakkhuñca paṭicca rūpe ca uppajjati cakkhuviññāṇanti (ma ni 1400 3421 425 426 saṃ ni 243-44 2460 kathā 465 467) paccayādānuppajjanakiriyā cittassa kāyassa ca vihananato  dukkhaṃ paridahanato 
ti sabbadā pavattanakavihārā ṭhapetvā hi samāpattivelaṃ bhavaṅgavelañca khīṇāsavā iminā chaḷaṅgupekkhāvihārena sabbakālaṃ viharanti ti cakkhuviññāṇena rūpaṃ disvā cakkhunā rūpaṃ disvāti  hi nissayavohārena vuttaṃ sasambhārakathā hesā yathā dhanunā vijjhatīti tasmā nissayasīsena nissitassa gahaṇaṃ daṭṭhabbaṃ ti gehasitapemavasenapi javanakkhaṇe somanassajāto na hoti maggena samucchinnattā  pasādaññathattavasenapi ti asamapekkhanena mohaṃ anuppādento ñāṇupekkhāvaseneva upekkhako viharati majjhatto khīṇāsavo hi iṭṭhepi aniṭṭhepi majjhattepi ārammaṇe yo asamapekkhanena samasamā ayonisogahaṇe akhīṇāsavānaṃ moho uppajjati taṃ anuppādento maggeneva tassa samugghātitattā ñāṇupekkhāvaseneva upekkhako viharati ayañcassa paṭipatti sativepullapattiyā paññāvepullapattiyā cāti vuttaṃ ti
ettha ca chasu dvāresu upekkhako viharatīti iminā chaḷaṅgupekkhā kathitā sampajānoti vacanato pana cattāri ñāṇasampayuttacittāni labbhanti tehi vinā sampajānatāya asambhavato satatavihārāti vacanato aṭṭhapi mahākiriyacittāni labbhanti ñāṇuppattipaccayarahitakālepi pavattijotanato arajjanto adussantoti vacanato hasituppādavoṭṭhabbanehi saddhiṃ dasa cittāni labbhanti arajjanādussanavasena pavatti hi tesampi sādhāraṇāti nanu cettha upekkhako viharatīti chaḷaṅgupekkhāvasena imesaṃ satatavihārānaṃ āgatattā somanassaṃ kathaṃ labbhatīti āsevanatoti kiñcāpi hi khīṇāsavo iṭṭhāniṭṭhepi ārammaṇe majjhatte viya bahulaṃ upekkhako viharati attano parisuddhappakatibhāvāvijahanato kadāci pana tathā cetobhisaṅkhārabhāve yaṃ taṃ sabhāvato iṭṭhaṃ ārammaṇaṃ  tassa yāthāvato sabhāvaggahaṇavasenapi arahato cittaṃ somanassasahagataṃ hutvā pavattateva tañca kho pubbāsevanavasena
ti (saṃ ni ṭī 2251) pañcadvārakāyo so anto avasānaṃ etissāti kāyantikā taṃ  tenāha  nti nti etthāpi eseva nayo ti etasmiṃ attabhāve manodvārikavedanāto pacchā uppajjitvā tato paṭhamaṃ  nirujjhati tato eva atthasiddhamatthaṃ sarūpeneva dassetuṃ ti vuttaṃ idāni tameva saṅkhepena vuttaṃ vivarituṃ tiādimāha yāva tettiṃsavassāni paṭhamavayo ti paṭhamavayato yāva paññāsavassakālā tāva ti vaḍḍhihāniyo anupagantvā samarūpeneva ṭhitā hoti ti mudukā atikhiṇā ti asītinavutivassakāle  tathāciraparicitepīti adhippāyo ti tejobhaggena bhaggā dubbaṇṇā ti cakkhādivatthūsu appavattitvā tesaṃ ādiantakoṭibhūtaṃ hadayavatthuṃyeva ti yāva vedanā vattati tāva
ti mahātaḷākena nti pañcahi udakassa pavisananikkhamanamaggehi yuttaṃ  sabbaso puṇṇattā tiādi upamāsaṃsandanaṃ ti imaṃ yathāvuttaṃ pariyosānappattaṃ manodvārikavedanaṃ sandhāya
ti attabhāvassa vināsanato ti paralokavasena agantvā vedanānaṃ sītibhāvo nāma saṅkhāradarathapariḷāhābhāvo so panāyaṃ sabbaso appavattivasenevāti āha ti
attabhāvaṃ nāsetukāmassa daḷhaṃ uppannaṃ saṃvegañāṇaṃ sandhāyāha ti tato nibbattitajjhānasamādhiṃ sandhāya ti tannissāya pavattetabbavipassanārambhañāṇaṃ sandhāya ti ca vuttaṃ sesamettha uttānameva


 chaṭṭhe  kāyadaḷhibahulataṃ tapatīti tapo attakilamathānuyogavasena pavattaṃ vīriyaṃ tena kāyadaḷhibahulatānimittassa pāpassa jigucchanaṃ virajjanaṃ ti āha tiādi tiādīsu tapojigucchaṃ vadanti manasāpi tameva sārato  gahetvā vicaranti kāyenapi tameva allīnā nānappakāraṃ attakilamathānuyogamanuyuttā viharantīti attho ti aparisuddhena pāṇātipātādinā kāyasamācārena samannāgatā ti aparisuddhena musāvādādinā vacīsamācārena samannāgatā ti aparisuddhena abhijjhādinā manosamācārena samannāgatā kāmaṃ akusalakāyasamācāravacīsamācārappavattikālepi abhijjhādayo pavattantiyeva tadā pana te cetanāpakkhikā vā abbohārikā vāti manosamācāravāre eva abhijjhādivasena yojanā katā atha vā dvārantare pavattānaṃ pāṇātipātādīnaṃ vacīsamācārādibhāvābhāvo viya dvārantare pavattānampi abhijjhādīnaṃ kāyasamācārādibhāvo asiddho manosamācārabhāvo eva pana siddhoti katvā manosamācāravāre eva abhijjhādayo uddhaṭā tathā hi vuttaṃ 
dvāre caranti kammāni na dvārā dvāracārino
tasmā dvārehi kammāni aññamaññaṃ vavatthitāti (dha sa aṭṭha 1 kāmāvacarakusaladvārakathā)
ti aparisuddhena vejjakammadūtakammavaḍḍhiyogādinā ekavīsatianesanābhedena ājīvena samannāgatā idañca sāsane pabbajitānaṃyeva vasena vuttaṃ yepi te samaṇabrāhmaṇāti pana vacanato bāhirakavasena gahaṭṭhavasena ca yojanā veditabbā gahaṭṭhānampi hi jātidhammakuladhammadesadhammavilomanavasena aññathāpi micchājīvo labbhateva
ti ettha nti maggañāṇampi vuccati phalañāṇampi sabbaññutaññāṇampi paccavekkhaṇañāṇampi vipassanāñāṇampi kiṃ nu kho āvuso ñāṇadassanavisuddhatthaṃ bhagavati brahmacariyaṃ vussatīti (ma ni 1257) hi ettha maggañāṇaṃ ñāṇadassananti vuttaṃ ayamañño uttarimanussadhammo alamariyañāṇadassanaviseso adhigato phāsuvihāroti (ma ni 1328) ettha phalañāṇaṃ bhagavatopi kho ñāṇaṃ  udapādi sattāhakālakato āḷāro kālāmoti (mahāva 10) ettha sabbaññutaññāṇaṃ ñāṇañca pana me dassanaṃ udapādi akuppā me vimutti ayamantimā jātīti (saṃ ni 51081 mahāva 16 paṭi ma 230) ettha paccavekkhaṇañāṇaṃ ñāṇadassanāya cittaṃ abhinīharatīti (dī ni 1234-235) ettha vipassanāñāṇaṃ idha pana ñāṇadassanāyāti  maggañāṇaṃ ñāṇadassananti vuttaṃ tenāha ti ti avirādhitaṃ katvā vijjhati sesamettha suviññeyyameva


 sattame ti appānubhāvā sā pana appesakkhatā ādhipateyyasampattiyā parivārasampattiyā ca abhāvena pākaṭā hoti tattha parivārasampattiyā abhāvaṃ dassento ti āha ti ādhipateyyasaṃvattanakammabalena īsanasīlā sā panassā issaratā vibhavasampattipaccayā pākaṭā jātāti aḍḍhatāpariyāyabhāvena vadanto ti āha mahantaṃ dhanametissā bhūmigatañceva vaḷañjanakañcāti  idha pana vaḷañjanakeneva dhanena mahaddhanataṃ dassento ti āha īsatīti īsā abhibhūti attho mahatī īsā mahesā suppatiṭṭhitamahesatāya pana parehi mahesoti akkhātabbatāya  yasmā pana so mahesakkhābhāvo ādhipateyyaparivārasampattiyā viññāyati tasmā ti vuttaṃ
saṇṭhānapāripūriyā adhikaṃ rūpamassāti ti ca hatthapādādisarīrāvayavānaṃ susaṇṭhitatāyāti attho avayavapāripūriyā hi samudāyapāripūrisiddhi nti ca sarīraṃ rūpavanteva saṅkhyaṃ gacchatītiādīsu viya ti surūpabhāvena passitabbayuttā dissamānā cakkhūni piyāyatīti aññakiccavikkhepaṃ hitvāpi daṭṭhabbāti vuttaṃ hoti dissamānāva somanassavasena cittaṃ pasādetīti  tenāha ti pokkharatāti vuccati sundarabhāvo vaṇṇassa pokkharatā  tāya vaṇṇasampattiyāti attho porāṇā pana nti sarīraṃ vadanti   vaṇṇameva tesaṃ matena vaṇṇañca pokkharañca vaṇṇapokkharāni tesaṃ bhāvo  iti ti uttamaparisuddhena vaṇṇena ceva sarīrasaṇṭhānasampattiyā cāti attho daṭṭhabbo tenevāha ti tattha ti vaṇṇadhātuyā sarīraṃ nāma sannivesavisiṭṭho karacaraṇagīvāsīsādiavayavasamudāyo so ca saṇṭhānamukhena gayhatīti āha ti
ti kujjhanavaseneva kuṭilakaṇṭako viya tasmiṃ tasmiṃ samuṭṭhāne makaradanto viya lagati yañhi kodhassa uppattiṭṭhānabhūte ārammaṇe upanāhassa paccayabhūtaṃ kujjhanavasena abhisajjanaṃ taṃ idhādhippetaṃ na lubbhanavasena tiādīsu pubbuppatti  tato balavataro  laddhāsevanatāya cittassa byāpajjanato sātisayaṃ laddhāsevanatāya tato byāpādatopi balavatarā paccatthikabhāvena thāmappatti ntiādīsu adīyato  khādanīyaṃ bhojanīyañca pātabyato  yaṃkiñci pānaṃ vasitabbato acchādetabbato  nivāsanapāvuraṇaṃ yanti tenāti  chattupāhanavayhasivikādi yaṃkiñci gamanapaccayaṃ chattampi hi vassātapadukkhanivāraṇena maggagamanasādhananti katvā nti vuccati nti yaṃkiñci sumanamālādipupphaṃ nti yaṃkiñci candanādivilepanaṃ


 aṭṭhame āhito ahaṃmāno etthāti attā attabhāvo idha pana yo paro na hoti so attā taṃ nti attato aññaṃ ti paccakkhabhūte ti upādānakkhandhadhamme tattha hi attā bhavati attasaññādiṭṭhi bhavatīti attabhāvasamaññā tenāha ti  jighacchāhetutāya nti attano santāne darathapariḷāhajananena santāpanakilesānaṃ
paresaṃ  hananaghātanādinā rodāpanato  tathā vighātakabhāvena kāyacittānaṃ vidālanato  thaddhahadayo  bandhanāgāre niyutto 
ti  khattiyānaṃ kātabbaabhisekena nti santhāravasena kataṃ agāraṃ yaññāgāraṃ ti sappimissena telena yamakasnehena hi esā tadā kāyaṃ abbhañjati vacchabhāvaṃ taritvā ṭhito ti navamālāhi saddhiṃ dabbhehi vediyā parikkhipanatthāya nti avasesayaññaṭṭhāne
dūrasamussāritamānasseva sāsane sammāpaṭipatti sambhavati na mānajātikassāti āha ti ti bahubhāvato bhogārogyādivatthukā madā suppahiyā honti nimittassa avaṭṭhānato na tathā kulavijjāmadāti khattiyabrāhmaṇakulānaṃ pabbajitānampi jātivijjā nissāya mānajappanaṃ duppajahanti āha ti ti nihīnajātitāya ti suvisuddhaṃ katvā sīlaṃ rakkhituṃ na sakkonti sīlavasena hi sāsane patiṭṭhahanti nti vā saccappaṭivedhena lokuttarāya patiṭṭhāya patiṭṭhātuṃ yebhuyyena hi upanissayasampannā sujātāyeva honti na dujjātā
nti rāgādīnaṃ accantameva pahānadīpanato nirupakkilesatāya sabbaso visuddhaṃ ti pothujjanikasaddhāvasena saddahati viññujātikānañhi dhammasampattiggahaṇapubbikā saddhāsiddhi dhammappamāṇadhammappasannabhāvato ti gharaṇipatikā kāmaṃ jāyampatikāti vutte gharasāmikagharasāminivasena dvinnaṃyeva gahaṇaṃ viññāyati yassa pana purisassa anekā pajāpatiyo honti tattha kiṃ vattabbanti ekāyapi saṃvāso sambādhoti dassanatthaṃ ti vuttaṃ rāgādinā sakiñcanaṭṭhena khettavatthuādinā sapalibodhaṭṭhena rāgarajādīnaṃ āgamanapathatāpi uppajjanaṭṭhānatā evāti dvepi vaṇṇanā ekatthā byañjanameva nānaṃ ti asajjanaṭṭhena appaṭibaddhabhāvena evaṃ akusalakusalappavattīnaṃ ṭhānabhāvena gharāvāsapabbajjānaṃ sambādhabbhokāsataṃ dassetvā idāni  kusalappavattiyāyeva aṭṭhānaṭṭhānabhāvena tesaṃ taṃ dassetuṃ tiādi vuttaṃ
ti visuṃ visuṃ paduddhāraṃ akatvā saṅkhepato atthavaṇṇanā nti ekadivasamattampi ti dukkaṭamattassapi anāpajjanena akhaṇḍitaṃ katvā nti taṇhāsaṃkilesādivasena asaṃkiliṭṭhaṃ katvā ti nivāsetvā ceva pārupitvā ca agāravāso agāraṃ uttarapadalopena tassa vaḍḍhiāvahaṃ 
ti  bhogarāsi bhogasamudāyo ti putto nattātiādinā pemavasena saparicchedavasena bandhanaṭṭhena amhākameteti ñāyantīti  pitāmahapituputtādivasena parivattanaṭṭhena  sāmaññavācīpi sikkhā-saddo ājīvasaddasannidhānato uparivuccamānavisesāpekkhāya ca visesaniviṭṭhova hotīti vuttaṃ ti sikkhitabbaṭṭhena  saha ājīvanti etthāti ti sikkhāya sājīve ca sikkhanabhāvena ti sīlasaṃvaraṃ paripūrento ti nāmakāyo padakāyo niruttikāyo byañjanakāyoti (pārā aṭṭha 139) vuttaṃ sikkhāpadaṃ bhagavato ca vacanaṃ avītikkamanto hutvāti attho idameva ca sikkhananti vuttaṃ tattha sājīvānaṃ avītikkamo sikkhāpāripūriyā paccayo tato hi yāva maggā sikkhāpāripūrī hotīti
ti anubalappadātā anuvattanavasena vā padātā kassa pana anuvattanaṃ padānañcāti sahitānanti vuttattā sandhānassāti viññāyati tenāha ti yasmā pana anuvattanavasena sandhānassa padānaṃ ādhānaṃ ārakkhanaṃ vā daḷhakaraṇaṃ hoti tena vuttaṃ tiādi āramanti etthāti  ramitabbaṭṭhānaṃ yasmā pana ā-kārena vināpi ayamattho labbhati tasmā vuttaṃ ti
ti  
nelaṅgo setapacchādo ekāro vattatī ratho
anīghaṃ passa āyantaṃ chinnasotaṃ abandhananti (saṃ ni 4347 udā 65 peṭako 25) 
imissā gāthāya sīlañhettha nelaṅganti vuttaṃ tenevāha  citto gahapati nelaṅganti kho bhante sīlānametaṃ adhivacananti (saṃ ni 4347) ti appharusatāya mudukā ti ettha -saddo tannivāsivācako daṭṭhabbo  gāmo āgatotiādīsu viya tenevāha nti manaṃ appāyati vaḍḍhetīti  tena vuttaṃ ti
tiādi  samphappalāpā paṭiviratassa paṭipattidassanaṃ atthasaṃhitāpi hi vācā ayuttakālappayogena atthāvahā na siyāti anatthaviññāpanavācaṃ anulometi tasmā samphappalāpaṃ pajahantena akālavāditā pariharitabbāti vuttaṃ ti kālena vadantenapi ubhayānatthasādhanato abhūtaṃ parivajjetabbanti āha ti bhūtañca vadantena yaṃ idhalokaparalokahitasampādakaṃ tadeva vattabbanti dassetuṃ ti vuttaṃ atthaṃ vadantenapi lokiyadhammasannissitameva avatvā lokuttaradhammasannissitaṃ katvā vattabbanti dassanatthaṃ ti vuttaṃ yathā ca attho lokuttaradhammasannissito hoti taṃ dassetuṃ ti vuttaṃ pañcannañhi saṃvaravinayānaṃ pañcannañca pahānavinayānaṃ vasena vuccamāno attho nibbānādhigamanahetubhāvato lokuttaradhammasannissito hotīti evaṃ guṇavisesayuttova attho vuccamāno desanākosalle sati sobhati kiccakaro ca hoti na aññathāti dassetuṃ ti vuttaṃ idāni taṃ desanākosallaṃ vibhāvetuṃ tiādimāha pucchādivasena hi otiṇṇavācāvatthusmiṃ ekaṃsādibyākaraṇavibhāgaṃ sallakkhetvā ṭhapanāhetūdāharaṇasandassanādiṃ taṃtaṃkālānurūpaṃ vibhāventiyā parimitaparicchinnarūpāya vipulataragambhīrodāraparamatthavitthārasaṅgāhikāya kathāya ñāṇabalānurūpaṃ pare yāthāvato dhamme patiṭṭhāpento desanākusaloti vuccatīti evamettha atthayojanā veditabbā
evaṃ  paṭipāṭiyā satta mūlasikkhāpadāni vibhajitvā abhijjhādippahānaṃ indriyasaṃvarajāgariyānuyogehi vibhāvetuṃ tampi nīharitvā ācārasīlasseva vibhajanavasena pāḷi pavattāti tadatthaṃ vivarituṃ tiādi vuttaṃ tattha bījānaṃ gāmo samūho  bhūtānaṃ jātānaṃ nibbattānaṃ rukkhagacchalatādīnaṃ samūho  nanu ca rukkhādayo cittarahitatāya na jīvā cittarahitatā ca paripphandābhāvato chinne viruhanato visadisajātibhāvato catuyoniapariyāpannato ca veditabbā vuddhi pana pavāḷasilālavaṇānampi vijjatīti na tesaṃ jīvabhāve kāraṇaṃ visayaggahaṇañca nesaṃ parikappanāmattaṃ supanaṃ viya ciñcādīnaṃ tathā dohaḷādayo atha kasmā bījagāmabhūtagāmasamārambhā paṭivirati icchitāti samaṇasāruppato tannivāsisattānurakkhaṇato ca tenevāha  jīvasaññino hi moghapurisa manussā rukkhasmintiādi (pāci 89)
mūlameva bījaṃ  mūlaṃ bījaṃ etassātipi  sesesupi eseva nayo nti pabbabījaṃ paccayantarasamavāye sadisaphaluppattiyā visesakāraṇabhāvato viruhanasamatthe  sāraphale niruḷho bīja-saddo tadatthasaṃsiddhiyā mūlādīsupi kesuci pavattatīti mūlādito nivattanatthaṃ ekena bīja-saddena visesetvā vuttaṃ nti rūparūpaṃ dukkhadukkhanti (saṃ ni 4327) ca yathā kasmā panettha bījagāmabhūtagāmaṃ uddharitvā bījagāmo eva niddiṭṭhoti na kho panetaṃ evaṃ daṭṭhabbaṃ nanu avocumhā mūlameva bījaṃ mūlabījaṃ mūlaṃ bījaṃ etassātipi mūlabījanti tattha purimena bījagāmo niddiṭṭho dutiyena bhūtagāmo duvidhopesa mūlabījañca mūlabījañca mūlabījanti sāmaññaniddesena ekasesanayena vā uddiṭṭhoti veditabbo tenevāha tiādi ti allatiṇassa ceva allarukkhādikassa ca -saddena osadhigacchalatādīnaṃ saṅgaho
ekaṃ bhattaṃ ekabhattaṃ taṃ assa atthīti  so pana rattibhojanenapi siyāti tannivattanatthaṃ āha ti evampi aparaṇhabhojīpi siyā ekabhattikoti tannivattanatthaṃ ti  vuttaṃ aruṇuggamanato paṭṭhāya yāva majjhanhikā ayaṃ buddhādīnaṃ ariyānaṃ āciṇṇasamāciṇṇo bhojanassa kālo nāma tadañño vikālo aṭṭhakathāyaṃ pana dutiyapadena rattibhojanassa paṭikkhittattā atikkante majjhanhike yāva sūriyatthaṅgamanā bhojanaṃ vikālabhojanaṃ nāmāti vuttaṃ
ti -saddena evaṃpakāre dasseti aññehi gāhāpane upanikkhittasādiyane ca paṭiggahaṇattho labbhatīti ti vuttaṃ atha vā tividhaṃ paṭiggahaṇaṃ kāyena vācāya manasāti tattha kāyena paṭiggahaṇaṃ  vācāya paṭiggahaṇaṃ  manasā paṭiggahaṇaṃ nti tividhampi paṭiggahaṇaṃ ekajjhaṃ gahetvā paṭiggahaṇāti vuttanti āha tiādi esa nayo tiādīsupi nīvārādiupadhaññassa sāliādimūladhaññantogadhattā vuttaṃ ti anujānāmi bhikkhave pañca vasāni bhesajjāni acchavasaṃ macchavasaṃ susukāvasaṃ sūkaravasaṃ gadrabhavasanti (mahāva 262) vuttattā idaṃ  nāma tassa pana kāle paṭiggahitanti (mahāva 262) vuttattā paṭiggahaṇaṃ vaṭṭati sati paccayeti āha ti
sāruppena vañcanaṃ  patirūpena vañcanāti attho aṅgena attano sarīrāvayavena vañcanaṃ  gaṇhanavasena vañcanaṃ  paṭicchannaṃ katvā vañcanaṃ ti nippīḷeti pubbabhāge akkamatīti sambandho nti nāḷiādimānabhājanānaṃ abbhantaraṃ telādīnaṃ nāḷiādīhi minanakāle ussāpitā sikhāyeva  tassā hāpanaṃ ti sārasamāsācariyā uttaravihāravāsino ca
ti muṭṭhippahārakasātāḷanādīhi hiṃsanaṃ viheṭhananti attho viheṭhanatthopi hi -saddo dissati attānaṃ vadhitvā vadhitvā rodatītiādīsu yathā hi apaṭiggahabhāvasāmaññe satipi pabbajitehi appaṭiggahitabbavatthuvisesabhāvasandassanatthaṃ itthikumāridāsidāsādayo vibhāgena vuttā evaṃ parassaharaṇabhāvato adinnādānabhāvasāmaññe satipi  tulākūṭādayo adinnādānavisesabhāvadassanatthaṃ vibhāgena vuttā na evaṃ pāṇātipātapariyāyassa vadhassa puna gahaṇe payojanaṃ atthi tattha sayaṃkāro idha paraṃkāroti ca na sakkā vattuṃ kāyavacippayogasamuṭṭhāpikā cetanā chappayogāti (dī ni ṭī 110) vacanato tasmā yathāvutto evamettha attho yutto aṭṭhakathāyaṃ pana vadhoti māraṇanti vuttaṃ tampi pothanameva sandhāyāti ca sakkā viññātuṃ māraṇasaddassa vihiṃsanepi dissanato
cīvarapiṇḍapātānaṃ yathākkamaṃ kāyakucchipariharaṇamattajotanāyaṃ avisesato aṭṭhannaṃ parikkhārānaṃ tappayojanatā sambhavatīti dassento tiādimāha ti navaparikkhārikādayopi appicchā ca santuṭṭhā ca na hi tattakena mahicchatā asantuṭṭhitā hotīti
catūsu disāsu sukhaṃ viharati tato eva sukhavihāraṭṭhānabhūtā catasso disā assa santīti  tattha cāyaṃ satte vā saṅkhāre vā bhayena nappaṭihaññatīti  dvādasavidhassa santosassa vasena santussanato ti uccāvacena parissayānaṃ bāhirānaṃ sīhabyagghādīnaṃ abbhantarānañca kāmacchandādīnaṃ kāyacittūpaddavānaṃ abhibhavanato  bandhanabhāvakarabhayābhāvena  asahāyo tato eva khaggamigasiṅgasadisatāya  careyyāti attho
chinnapakkho asañjātapakkho vā sakuṇo gantuṃ na sakkotīti pakkhi-saddena visesetvā sakuṇo pāḷiyaṃ vuttoti āha ti yassa sannidhikāraparibhogo kiñci ṭhapetabbaṃ sāpekkhāṭhapanañca natthi tādiso ayaṃ bhikkhūti dassento tiādimāha ariyanti apenti tato dosā tehi vā ārakāti ti āha ti nti attani nti nirāmisasukhaṃ kilesavajjarahitattā
yathāvutte sīlasaṃvare patiṭṭhitasseva indriyasaṃvaro icchitabbo tadadhiṭṭhānato tassa ca paripālakabhāvatoti vuttaṃ ti ti na nimittaggāhī hotītiādipadesu ayaṃ panettha saṅkhepattho  ti itthipurisanimittaṃ vā subhanimittādikaṃ vā kilesavatthubhūtaṃ nimittaṃ na gaṇhāti diṭṭhamatteyeva saṇṭhāti ti kilesānaṃ anu anu byañjanato pākaṭabhāvakaraṇato anubyañjanantiladdhavohāraṃ hatthapādasitahasitakathitavilokitādibhedaṃ ākāraṃ na gaṇhāti yaṃ tattha bhūtaṃ tadeva gaṇhāti ntiādimhi yaṃkāraṇā yassa cakkhundriyāsaṃvarassa hetu etaṃ puggalaṃ satikavāṭena cakkhundriyaṃ asaṃvutaṃ apihitacakkhudvāraṃ hutvā viharantaṃ ete abhijjhādayo dhammā anvassaveyyuṃ anuppabandheyyuṃ ti tassa cakkhundriyassa satikavāṭena pidahanatthāya paṭipajjati evaṃ paṭipajjantoyeva ca ti vuccati tiādīsupi eseva nayo evamidaṃ saṅkhepato rūpādīsu kilesānubandhanimittādiggāhaparivajjanalakkhaṇaṃ indriyasaṃvaraṃ sīlaṃ veditabbaṃ ayamettha saṅkhepo vitthāro pana  (visuddhi mahāṭī 113) vuttanayeneva veditabbo ntiādīsu rūpādīsu nimittādiggāhaparivajjanalakkhaṇattā indriyasaṃvarassa kilesehi anavasittasukhatā avikiṇṇasukhatā cassa vuttā
abhikkamanaṃ  purato gamanaṃ paṭikkamanaṃ  paccāgamanaṃ tadubhayampi catūsu iriyāpathesu labbhati gamane tāva purato kāyaṃ abhiharanto abhikkamati nāma paṭinivattento paṭikkamati nāma ṭhānepi ṭhitakova kāyaṃ purato oṇamanto abhikkamati nāma pacchato apanāmento paṭikkamati nāma nisajjāyapi nisinnakova āsanassa purimaaṅgābhimukho saṃsaranto abhikkamati nāma pacchimaṃ aṅgappadesaṃ paccāsaṃsaranto paṭikkamati nāma nipajjāyapi eseva nayo
ntiādīsu samantato pakārehi pakaṭṭhaṃ vā savisesaṃ jānātīti sampajāno sampajānassa bhāvo sampajaññaṃ tathāpavattaṃ ñāṇaṃ dhammato vaḍḍhisaṅkhātena saha atthena  vattatīti sātthakaṃ abhikkantādisātthakassa sampajaññaṃ  sappāyassa attano upakārāvahassa sampajaññaṃ  abhikkamādīsu  bhikkhācāragocare aññatthāpi pavattesu avijahitakammaṭṭhānasaṅkhāte gocare sampajaññaṃ  abhikkamādīsu asammuyhanameva sampajaññaṃ  tattha (dī ni aṭṭha 1214 ma ni aṭṭha 1109) abhikkamanacitte uppanne cittavaseneva agantvā kinnu me ettha gatena attho atthi natthīti atthānatthaṃ pariggahetvā atthapariggahaṇaṃ  tattha ca ti cetiyadassanabodhidassanasaṅghadassanatheradassanaasubhadassanādivasena dhammato vaḍḍhi cetiyaṃ vā bodhiṃ vā disvāpi hi buddhārammaṇaṃ saṅghadassanena saṅghārammaṇaṃ pītiṃ uppādetvā tadeva khayavayato sammasanto arahattaṃ pāpuṇāti there disvā tesaṃ ovāde patiṭṭhāya asubhaṃ disvā tattha paṭhamajjhānaṃ uppādetvā tadeva khayavayato sammasanto arahattaṃ pāpuṇāti tasmā etesaṃ dassanaṃ sātthakanti vuttaṃ keci pana āmisatopi vaḍḍhi atthoyeva taṃ nissāya brahmacariyānuggahāya paṭipannattāti vadanti
tasmiṃ pana gamane sappāyāsappāyaṃ pariggahetvā sappāyapariggaṇhanaṃ  seyyathidaṃ  cetiyadassanaṃ tāva sātthaṃ sace pana cetiyassa mahāpūjāya dasadvādasayojanantare parisā sannipatanti attano vibhavānurūpaṃ itthiyopi purisāpi alaṅkatapaṭiyattā cittakammarūpakāni viya sañcaranti tatra cassa iṭṭhe ārammaṇe lobho aniṭṭhe paṭigho asamapekkhane moho uppajjati kāyasaṃsaggāpattiṃ vā āpajjati jīvitabrahmacariyānaṃ vā antarāyo hoti evaṃ taṃ ṭhānaṃ asappāyaṃ hoti vuttappakāraantarāyābhāve sappāyaṃ bodhidassanepi eseva nayo saṅghadassanampi sātthaṃ sace pana antogāme mahāmaṇḍapaṃ kāretvā sabbarattiṃ dhammassavanaṃ karontesu manussesu vuttappakāreneva janasannipāto ceva antarāyo ca hoti evaṃ taṃ ṭhānaṃ asappāyaṃ antarāyābhāve sappāyaṃ mahāparisāparivārānaṃ therānaṃ dassanepi eseva nayo asubhadassanampi sātthaṃ maggaphalādhigamahetubhāvato dantakaṭṭhatthāya sāmaṇeraṃ gahetvā gatadaharabhikkhuno vatthupettha kathetabbaṃ evaṃ sātthampi panetaṃ purisassa mātugāmāsubhaṃ asappāyaṃ mātugāmassa ca purisāsubhaṃ sabhāgameva sappāyanti evaṃ sappāyapariggaṇhanaṃ sappāyasampajaññaṃ nāma
evaṃ  pariggahitasātthakasappāyassa pana aṭṭhatiṃsāya kammaṭṭhānesu attano cittaruciyaṃ kammaṭṭhānasaṅkhātaṃ gocaraṃ uggahetvā bhikkhācāragocare taṃ gahetvāva gamanaṃ  nāma
abhikkamādīsu  pana asammuyhanaṃ  taṃ evaṃ veditabbaṃ  idha bhikkhu abhikkamanto vā paṭikkamanto vā yathā andhaputhujjanā abhikkamādīsu attā abhikkamati attanā abhikkamo nibbattitoti vā ahaṃ abhikkamāmi mayā abhikkamo nibbattitoti vā sammuyhanti tathā asammuyhanto abhikkamāmīti citte uppajjamāne teneva cittena saddhiṃ cittasamuṭṭhānā vāyodhātu viññattiṃ janayamānā uppajjati iti cittakiriyavāyodhātuvipphāravasena ayaṃ kāyasammato aṭṭhisaṅghāṭo abhikkamati tassevaṃ abhikkamato ekekapaduddharaṇe pathavīdhātu āpodhātūti dve dhātuyo omattā honti mandā itarā dve adhimattā honti balavatiyo tathā atiharaṇavītiharaṇesu vossajjane tejodhātu vāyodhātūti dve dhātuyo omattā honti mandā itarā dve adhimattā balavatiyo tathā sannikkhepanasannirumbhanesu tattha uddharaṇe pavattā rūpārūpadhammā atiharaṇaṃ na pāpuṇanti tathā atiharaṇe pavattā vītiharaṇaṃ vītiharaṇe pavattā vossajjanaṃ vossajjane pavattā sannikkhepanaṃ sannikkhepane pavattā sannirumbhanaṃ na pāpuṇanti tattha tattheva pabbapabbaṃ sannisandhi odhiodhi hutvā tattakapāle pakkhittatilaṃ viya paṭapaṭāyantā bhijjanti tattha ko eko abhikkamati kassa vā ekassa abhikkamanaṃ paramatthato hi dhātūnaṃyeva gamanaṃ dhātūnaṃ ṭhānaṃ dhātūnaṃ nisajjanaṃ dhātūnaṃ sayanaṃ tasmiṃ tasmiñhi koṭṭhāse saddhiṃ rūpena 
aññaṃ uppajjate cittaṃ aññaṃ cittaṃ nirujjhati
avīcimanusambandho nadīsotova vattatīti (dī ni aṭṭha 1214 ma ni aṭṭha 1109 saṃ ni aṭṭha 35368)
evaṃ abhikkamādīsu asammuyhanaṃ asammohasampajaññaṃ nāmāti nti paccayapāripūriṃ ti sīlasaṃvaro santoso indriyasaṃvaro satisampajaññanti ime cattāro araññavāsassa sambhārā  ti asukassa bhikkhuno araññe tiracchānagatānaṃ viya vanacarakānaṃ viya ca nivāsamattameva na araññavāsānucchavikā kāci sammāpaṭipattīti apavādavasena vattabbataṃ āraññakehi vā tiracchānagatehi vanacarakavisabhāgajanehi vippaṭipattivasena vatthabbataṃ āpajjati  tāvatā apalāyantānaṃ  kāḷakasadisattā  vītikkamasaṅkhātaṃ thullavajjaṃ tilakasadisattā  micchāvitakkasaṅkhātaṃ aṇumattavajjaṃ nti pītiṃ vibhūtabhāvena upaṭṭhānato 
nti  janavivittaṃ tenāha nti taṃ pana janasaddanigghosābhāvena veditabbaṃ saddakaṇṭakattā jhānassāti āha ti ti nissaddataṃyeva  pākāraparicchinno sakalo āvāso  dīghapāsādo garuḷasaṇṭhānapāsādotipi vadanti  caturassapāsādo  muṇḍacchadanapāsādo  paṭirājūnaṃ paṭibāhanayoggo catuppañcabhūmako patissayaviseso  ekakūṭasaṅgahito anekakoṇavanto patissayaviseso aparo nayo   nāma dīghamukhapāsādo  ekapassacchadanakasenāsanaṃ tassa kira ekapasse bhitti uccatarā hoti itarapasse nīcā etena taṃ ekapassacchadanakaṃ hoti  nāma āyatacaturassapāsādo  muṇḍacchadanaṃ candikaṅgaṇayuttaṃ  nāma kevalā pabbataguhā  dvārabaddhaṃ pabbhāraṃ ti sākhāmaṇḍapo āvasathabhūtaṃ senāsanaṃ viharitabbaṭṭhena  masārakādi mañcapīṭhaṃ tattha attharitabbabhisi upadhānañca mañcapīṭhasambandhato  cimilikādi bhūmiyaṃ santharitabbatāya  abhisaṅkhatābhāvato kevalaṃ sayanassa nisajjāya ca okāsabhūtaṃ rukkhamūlādi paṭikkamitabbaṭṭhānaṃ ti vivittaṃ senāsananti iminā senāsanaggahaṇena gahitameva sāmaññajotanābhāvato
yadi evaṃ kasmā araññanti vuttanti āha tiādi nti idaṃ vinaye tathā āgataṃ sandhāya vuttaṃ   (vibha 529) pana araññanti nikkhamitvā bahi indakhilā sabbametaṃ araññanti āgatameva tattha hi yaṃ na gāmappadesantogadhaṃ taṃ araññanti nippariyāyavasena tathā vuttaṃ  (visuddhi 131) yaṃ vuttaṃ taṃ yuttaṃ tasmā tattha vuttanayena gahetabbanti adhippāyo nti rukkhasamīpaṃ vuttañhetaṃ yāvatā majjhanhike kāle samantā chāyā pharati nivāte paṇṇāni patanti ettāvatā rukkhamūlanti -saddo avisesato pabbatapariyāyoti katvā vuttaṃ nti na silāmayameva paṃsumayādiko hi tividhopi pabbato evāti nti dvinnaṃ pabbatānaṃ mitho āsannatare ṭhitānaṃ ovarakādisadisaṃ vivaraṃ  pabbate nti suduṅgāsadisaṃ nti pakatisañcāravasena manussehi na sañcaritabbaṭṭhānaṃ -saddena nti vanasaṇḍānametaṃ senāsanānaṃ adhivacanaṃ nti bhiṃsanakānametaṃ nti salomahaṃsānametaṃ nti pariyantānametaṃ nti na manussūpacārānametaṃ senāsanānaṃ adhivacananti (vibha 531) imaṃ pāḷippadesaṃ saṅgaṇhāti nti kenaci chadanena antamaso rukkhasākhāyapi na chāditaṃ ti nīharitvā ti pabbhārasadise leṇasadise vā
piṇḍapātapariyesanaṃ  uttarapadalopenāti āha ti nti ettha -saddo samantatoti etasmiṃ atthe tasmā vāmoruṃ dakkhiṇoruñca samaṃ ṭhapetvā ubho pāde aññamaññaṃ sambandhe katvā nisajjā pallaṅkanti āha nti ūrūnaṃ bandhanavasena nisajjā pallaṅkaṃ ti ca yathā pallaṅkavasena nisajjā hoti evaṃ ubho pāde ābhujite samiñjite katvā taṃ pana ubhinnaṃ pādānaṃ tathāsambandhatākaraṇanti āha ti heṭṭhimakāyassa anujukaṃ ṭhapanaṃ nisajjāvacaneneva bodhitanti nti ettha -saddo uparimakāyavisayoti āha ti taṃ pana ujukaṃ ṭhapanaṃ sarūpato payojanato ca dassetuṃ tiādi vuttaṃ ti na oṇamanti ti na vigacchati vīthiṃ na laṅgheti tato  eva pubbenāparaṃ visesasampattiyā kammaṭṭhānaṃ vuddhiṃ phātiṃ gacchati nti ettha -saddo abhi-saddena samānatthoti āha nti bahiddhā puthuttārammaṇato nivāretvā kammaṭṭhānaṃyeva purakkhatvāti attho samīpattho vā -saddoti dassento ti āha ettha ca yathā vivittaṃ senāsanaṃ bhajatītiādinā bhāvanānurūpaṃ senāsanaṃ dassitaṃ evaṃ ti iminā alīnānuddhaccapakkhiyo santo iriyāpatho dassito pallaṅkaṃ ābhujitvāti iminā nisajjāya daḷhabhāvo parimukhaṃ satiṃ upaṭṭhapetvāti iminā ārammaṇapariggahūpāyo
 pariṇāyikātiādīsu (dha sa 16 20) viya  suññatavimokkhamukhantiādīsu viya paṭipakkhato niggamanaṭṭho hi niyyānaṭṭho tasmā nti sabbathā gahitāsammosaṃ pariccattasammosaṃ satiṃ katvā paramasatinepakkaṃ upaṭṭhapetvāti attho
abhijjhāyati gijjhati abhikaṅkhati etāyāti  lobho ti bhijjanaṭṭhena khaṇe khaṇe bhijjanaṭṭhenāti attho ti ettha vikkhambhanaṃ anuppādanaṃ appavattanaṃ paṭipakkhena suppahīnattā ti ca pahīnasadisataṃ sandhāya vuttaṃ jhānassa anadhigatattā tathāpi nayidaṃ cakkhuviññāṇaṃ viya sabhāvato vigatābhijjhaṃ atha kho bhāvanāvasena tenāha ti ti yathā cakkhuviññāṇaṃ sabhāvena vigatābhijjhaṃ abyāpannañca na bhāvanāya vikkhambhitattā na evamidaṃ idaṃ pana cittaṃ bhāvanāya parisodhitattā abyāpannaṃ vigatathinamiddhaṃ anuddhataṃ nibbicikicchañcāti attho nti parisuddhapaṇḍarasabhāvaṃ yā tasmiṃ samaye cittassa  akalyatātiādinā (dha sa 1162 vibha 546) thinassa yā tasmiṃ samaye kāyassa akalyatātiādinā (dha sa 1163 vibha 546) ca middhassa abhidhamme niddiṭṭhattā vuttaṃ nti satipi hi aññamaññaṃ avippayoge cittakāyalahutādīnaṃ viya cittacetasikānaṃ yathākkamaṃ taṃtaṃvisesassa yā tesaṃ akalyatādīnaṃ visesapaccayatā ayametesaṃ sabhāvoti daṭṭhabbaṃ ti ettha atisayattavisiṭṭhaatthiatthāvabodhakoyamīkāroti dassento āha ti nti satisampajaññamāha
ti  vikkhambhanavasena pajahitvā kathamidaṃ kathamidanti pavattiyā kathaṃkathā vicikicchā sā etassa atthīti kathaṃkathī na kathaṃkathīti  nibbicikiccho ti ettha -saddena paccayaparihānappahāyakādīnampi saṅgaho daṭṭhabbo tepi hi pabhedato daṭṭhabbāti ti ettha ucchindanaṃ pātanañca tāsaṃ paññānaṃ anuppannānaṃ uppajjituṃ appadānameva iti mahaggatānuttarapaññānaṃ ekaccāya ca parittapaññāya anuppattihetubhūtā nīvaraṇadhammā itarāya ca samatthataṃ vihanantiyevāti ti vuttā ti nigamento


 navame tayo bhave ajjhottharitvā ṭhitaṃ ajjhattikassa upādāya aṭṭhārasa taṇhāvicaritānītiādinā vuttaṃ taṃ taṃ attano koṭṭhāsabhūtaṃ jālametissā atthīti  tenāha tiādi ti tasmiṃ tasmiṃ bhave ārammaṇe vā tiādinā niddesanayena visattikāpadassa atthaṃ dassento niddesapāḷiyā ekadesaṃ dasseti tiādinā ayañhettha  (mahāni 3 cūḷani mettagūmāṇavapucchāniddeso 22 khaggavisāṇasuttaniddeso 124) 
visattikāti kenaṭṭhena visattikā visatāti visattikā visaṭāti visattikā visālāti visattikā visakkatīti visattikā visaṃharatīti visattikā visaṃvādikāti visattikā visamūlāti visattikā visaphalāti visattikā  visaparibhogāti visattikā visālā vā pana sā taṇhā rūpe sadde gandhe rase phoṭṭhabbe kule gaṇe āvāse lābhe yase pasaṃsāya sukhe cīvarapiṇḍapātasenāsanagilānapaccayabhesajjaparikkhāre kāmadhātuyā rūpadhātuyā arūpadhātuyā kāmabhave rūpabhave arūpabhave saññibhave asaññibhave nevasaññināsaññibhave  ekavokārabhave catuvokārabhave pañcavokārabhave atīte anāgate paccuppanne diṭṭhasutamutaviññātabbesu visaṭā vitthatāti visattikāti
tattha (mahāni aṭṭha 3 saṃ ni ṭī 111 oghataraṇasuttavaṇṇanā) ti vitthatā rūpādīsu tebhūmakadhammabyāpanavasena ti purimavacanameva ta-kārassa ṭa-kāraṃ katvā vuttaṃ ti vipulā ti parisahati ratto hi rāgavatthunā parena tāḷiyamānopi sahati vipphandanaṃ vā visakkananti vadanti ti tathā tathā kāmesu ānisaṃsaṃ dassentī vividhehi ākārehi nekkhammābhimukhappavattito cittaṃ saṃharati saṃkhipati visaṃ vā dukkhaṃ taṃ harati upanetīti attho aniccādiṃ niccādito gaṇhantī  hoti dukkhanibbattakassa kammassa hetubhāvato  visaṃ vā dukkhadukkhādibhūtā vedanā mūlaṃ etissāti  dukkhasamudayattā visaṃ phalaṃ etissāti  taṇhāya rūpādikassa dukkhassa paribhogo hoti na amatassāti sā  vuttā sabbattha niruttivasena padasiddhi veditabbā yo panettha padhāno attho taṃ dassetuṃ puna tiādi vuttaṃ
tantaṃ vuccati (dī ni ṭī 295 apasādanāvaṇṇanā saṃ ni ṭī 2260) vatthavinanatthaṃ tantavāyehi daṇḍake āsañcitvā pasāritasuttavaṭṭi tanīyatīti katvā taṃ pana suttaṃ santānākulatāya nidassanabhāvena ākulameva gahitanti āha ti saṅkhepato vuttamatthaṃ vitthārato dassetuṃ tiādi vuttaṃ nti pubbenāparaṃ samaṃ katvā ānetuṃ avisamaṃ ujuṃ kātunti attho tantameva vā ākulaṃ tantākulaṃ tantākulaṃ viya jāto bhūtoti  vinanato gulāti itthiliṅgavasena laddhanāmassa tantavāyassa guṇṭhikaṃ nāma ākulabhāvena aggato vā mūlato vā duviññeyyameva khalibaddhatantasuttanti āha nti
ti paṭapadasakuṇikā sā hi rukkhasākhāsu olambanakuṭavā hoti tañhi  sā kuṭavaṃ tato tato tiṇahīrādike ānetvā tathā vinati yathā te pesakārakañjiyasuttaṃ viya aggena vā aggaṃ mūlena vā mūlaṃ samānetuṃ vivecetuṃ vā na sakkā tenāha tiādi  gulāguṇṭhikanti vuttaṃ kañjiyasuttaṃ kulāvakañca ti evameva sattātiādinā vuttanayeneva kāmaṃ muñjapabbajatiṇāni yathājātānipi dīghabhāvena patitvā araññaṭṭhāne aññamaññaṃ vinandhitvā ākulabyākulāni hutvā tiṭṭhanti tāni pana na tathā dubbiveciyāni yathā rajjubhūtānīti dassetuṃ tiādi vuttaṃ sesamettha heṭṭhā vuttanayameva
ti avaḍḍhikā sukhena sukhahetunā vā virahitāti attho ti āpāyikassa dukkhassa pavattiṭṭhānabhāvato ti abbhudayato ti virūpaṃ nipātattā yathā tenattabhāvena sukhasamussayo na hoti evaṃ nipatitattā ti saṃsāro nanu apāyantiādinā vuttopi saṃsāro evāti saccametaṃ nirayādīnaṃ pana adhimattadukkhabhāvadassanatthaṃ apāyādiggahaṇaṃ gobalībaddañāyenāyamattho veditabbo
ti pañcannaṃ khandhānaṃ hetuphalabhāvena aparāparappavatti ti avicchedena vattamānā ti taṃ apāyantiādinā vuttaṃ sabbaṃ apāyadukkhañca vaṭṭadukkhañca ti idaṃ paribbhamanaṭṭhānassa mahantadassanatthañceva paribbhamanassa anavaṭṭhitatādassanatthañca upamā ti idaṃ pana avasībhāvadassanatthañceva duppamokkhabhāvadassanatthañcāti veditabbaṃ
ti taṇhāmānadiṭṭhīnaṃ sādhāraṇaggāhoti vadanti itthaṃ evaṃ aññathāti pana visesaṃ akatvā gahaṇaṃ samūhaggāhoti daṭṭhabbo ti ca anupanidhānaṃ samato asamato ca upanidhānanti imaṃ vibhāgaṃ akatvāti attho nti hi anupanidhānaṃ kathitaṃ ti pana samato asamato ca upanidhānaṃ nti parasantānagataṃ ākāraṃ
ti  sadā saṃvijjatīti attho ti nassati ti kiṃ nu kho ahaṃ siyaṃ na siyanti evaṃ parivitakkavasena ti api nāma sādhu panāhaṃ siyanti evaṃ patthanāya kappanavasena ti taṇhāmānadiṭṭhīnaṃ  sādhāraṇā sīsā itthaṃ evaṃ aññathāti vuttassa visesassa anissitattā ti vuttā tattha diṭṭhisīsehi diṭṭhiyā gahitāya tadavinābhāvinī taṇhā dassitā catūhi sīsehi dvādasahi ca sīsamūlakehi mānadiṭṭhīhi ayameva taṇhā dassitāti āha ti nanu ca mānadiṭṭhiggāhopi idhādhippeto yato taṇhāmānadiṭṭhivasena samūhaggāhoti aṭṭhakathāyaṃ vuttaṃ tasmā kathaṃ taṇhāvicaritānīti idaṃ vacanaṃ vuccate  diṭṭhimānesupi taṇhāvicaritānīti vacanaṃ aññamaññaṃ vippayogīnaṃ diṭṭhimānānaṃ taṇhāya avippayogānaṃ taṃmūlakattā tappadhānatāya katanti veditabbaṃ dasamaṃ uttānameva



5 pañcamapaṇṇāsakaṃ
