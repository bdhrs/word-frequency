

nti udumbarikasuttaṃ tatrāyamapubbapadavaṇṇanā  ti channaparibbājako ti udumbarikāya deviyā santake paribbājakārāme ti tassa nāmaṃ ayaṃ pana mahānubhāvo parivāretvā vicarantānaṃ pañcannaṃ upāsakasatānaṃ aggapuriso anāgāmī bhagavatā mahāparisamajjhe evaṃ saṃvaṇṇito 
chahi bhikkhave aṅgehi samannāgato sandhāno gahapati tathāgate niṭṭhaṅgato saddhamme iriyati katamehi chahi buddhe aveccappasādena dhamme aveccappasādena saṅghe aveccappasādena ariyena sīlena ariyena ñāṇena ariyāya vimuttiyā imehi kho bhikkhave chahi aṅgehi samannāgato sandhāno gahapati tathāgate niṭṭhaṅgato saddhamme iriyatīti (a ni 6120-139)
so pātoyeva uposathaṅgāni adhiṭṭhāya pubbaṇhasamaye buddhappamukhassa saṅghassa dānaṃ datvā bhikkhūsu vihāraṃ gatesu ghare khuddakamahallakānaṃ dārakānaṃ saddena ubbāḷho satthu santike dhammaṃ sossāmīti nikkhanto tena vuttaṃ ti tattha ti divasassa divā nāma majjhanhātikkamo tasmiṃ divasassāpi divābhūte atikkantamatte majjhanhike nikkhamīti attho ti tato tato rūpādigocarato cittaṃ paṭisaṃharitvā nilīno jhānaratisevanāvasena ekībhāvaṃ gato nti manavaḍḍhakānaṃ ye ca āvajjato manasikaroto cittaṃ vinīvaraṇaṃ hoti unnamati vaḍḍhati
tiādīni poṭṭhapādasutte vitthāritanayeneva veditabbāni
ti  yattakā ti ayaṃ tesaṃ abbhantaro eko sāvako bhagavato kira sāvakā gihianāgāminoyeva pañcasatā rājagahe paṭivasanti yesaṃ ekekassa pañca pañca upāsakasatāni parivārā te sandhāya ayaṃ tesaṃ aññataroti āha ti tassa upasaṅkamanaṃ patthayamāno āha patthanākāraṇaṃ pana poṭṭhapādasutte vuttameva
ti āgacchanto antarāmaggeyeva tesaṃ kathāya sutattā etaṃ tiādivacanaṃ avoca tattha ti dassanenapi ākappenapi kuttenapi ācārenapi vihārenapi iriyāpathenapi aññe titthiyāti aññatitthiyā ti saṅgantvā samāgantvā rāsi hutvā nisinnaṭṭhāne ti araññavanapatthāni gāmūpacārato muttāni dūrasenāsanāni ti dūratarāni manussūpacāravirahitāni ti vihārūpacārena gacchato addhikajanassapi saddena mandasaddāni ti avibhāvitatthena nigghosena mandanigghosāni ti antosañcārino janassa vātena vigatavātāni ti manussānaṃ rahassakaraṇassa yuttāni anucchavikāni ti ekībhāvassa anurūpāni iti sandhāno gahapati aho mama satthā yo evarūpāni senāsanāni paṭisevatīti añjaliṃ paggayha uttamaṅge sirasmiṃ patiṭṭhapetvā imaṃ udānaṃ udānento nisīdi
ti evaṃ sandhānena gahapatinā udānaṃ udānentena vutte nigrodho paribbājako ayaṃ gahapati mama santike nisinnopi attano satthāraṃyeva thometi ukkaṃsati amhe pana atthītipi na maññati etasmiṃ uppannakopaṃ samaṇassa gotamassa upari pātessāmīti sandhānaṃ gahapatiṃ etadavoca
ti codanatthe nipāto ti bujjheyyāsi passeyyāsi ti kena kāraṇena kena  puggalena saddhiṃ samaṇo gotamo sallapati vadati bhāsati kiṃ  vuttaṃ hoti  yadi kiñci sallāpakāraṇaṃ bhaveyya yadi vā koci samaṇassa gotamassa santikaṃ sallāpatthiko gaccheyya sallapeyya na pana kāraṇaṃ atthi na tassa santikaṃ koci gacchati svāyaṃ kena samaṇo gotamo saddhiṃ sallapati asallapanto kathaṃ unnādī bhavissatīti
nti saṃsandanaṃ nti uttarapaccuttaranayena ñāṇabyattabhāvaṃ ti  suññāgāresu naṭṭhā samaṇena hi gotamena bodhimūle appamattikā paññā adhigatā sāpissa suññāgāresu ekakassa nisīdato naṭṭhā yadi pana mayaṃ viya gaṇasaṅgaṇikaṃ katvā nisīdeyya nāssa paññā nasseyyāti dasseti ti avisāradattā parisaṃ otarituṃ na sakkoti ti na samattho sallāpaṃ kātuṃ ti koci maṃ pañhaṃ puccheyyāti pañhābhīto antamantāneva pantasenāsanāni sevati ti ekakkhihatā kāṇagāvī sā kira pariyantacārinī hoti antamantāneva sevati sā kira kāṇakkhibhāvena vanantābhimukhīpi na sakkoti bhavituṃ kasmā yasmā pattena vā sākhāya vā kaṇṭakena vā pahārassa bhāyati gunnaṃ abhimukhīpi na sakkoti bhavituṃ kasmā yasmā siṅgena vā kaṇṇena vā vālena vā pahārassa bhāyati ti codanatthe nipāto ti ekapañhapucchaneneva saṃsādanaṃ visādamāpannaṃ kareyyāma nti rittaghaṭaṃ viya naṃ ti vinandheyyāma pūritaghaṭo hi ito cito ca parivattetvā na suvinandhanīyo hoti rittako yathāruci parivattetvā sakkā hoti vinandhituṃ evameva hatapaññatāya rittakumbhisadisaṃ samaṇaṃ gotamaṃ vādavinandhanena samantā vinandhissāmāti vadati
iti paribbājako satthu suvaṇṇavaṇṇaṃ nalāṭamaṇḍalaṃ apassanto dasabalassa parammukhā attano balaṃ dīpento asambhinnaṃ khattiyakumāraṃ jātiyā ghaṭṭayanto caṇḍālaputto viya asambhinnakesarasīhaṃ  migarājānaṃ thāmena ghaṭṭento jarasiṅgālo viya ca nānappakāraṃ tucchagajjitaṃ gajji upāsakopi cintesi ayaṃ paribbājako ati viya gajjati avīciphusanatthāya pādaṃ bhavaggaggahaṇatthāya hatthaṃ pasārayanto viya niratthakaṃ vāyamati sace me satthā imaṃ ṭhānamāgaccheyya imassa paribbājakassa  yāva bhavaggā ussitaṃ mānaddhajaṃ ṭhānasova opāteyyāti
 bhagavāpi tesaṃ taṃ kathāsallāpaṃ assosiyeva tena vuttaṃ assosi kho imaṃ kathāsallāpanti
ti sumāgadhā nāma pokkharaṇī yassā tīre nisinno aññataro puriso padumanāḷantarehi asurabhavanaṃ pavisantaṃ asurasenaṃ addasa ti nivāpo vuccati bhattaṃ yattha morānaṃ abhayena saddhiṃ nivāpo dinno taṃ ṭhānanti attho ti aṅgaṇaṭṭhāne ti tuṭṭhipattā somanassapattā nti uttamanissayabhūtaṃ nti  purāṇabrahmacariyasaṅkhātaṃ ariyamaggaṃ idaṃ vuttaṃ hoti  ko nāma so bhante dhammo yena bhagavatā sāvakā vinītā ajjhāsayādibrahmacariyabhūtaṃ ariyamaggaṃ pūretvā arahattādhigamavasena assāsapattā paṭijānantīti

ti mamāgamanapaccayā aniṭṭhitā va hutvā ṭhitā kathehi ahametaṃ niṭṭhapetvā matthakaṃ pāpetvā dassemīti sabbaññupavāraṇaṃ pavāresi
ti bhagavā paribbājakassa vacanaṃ sutvā ayaṃ paribbājako mayā sāvakānaṃ desetabbaṃ dhammaṃ tehi pūretabbaṃ paṭipattiṃ pucchati sacassāhaṃ āditova taṃ kathessāmi kathitampi naṃ na jānissati ayaṃ pana vīriyena pāpajigucchanavādo handāhaṃ etasseva visaye pañhaṃ pucchāpetvā puthusamaṇabrāhmaṇānaṃ laddhiyā niratthakabhāvaṃ dassemi atha pacchā imaṃ pañhaṃ byākarissāmīti cintetvā  etantiādimāha tattha ti attano ācariyavāde ti vīriyena pāpajigucchanabhāve ti kathaṃ bhūtā ti vīriyena pāpajigucchā pāpavivajjanā ti parisuddhā ti kathaṃ aparisuddhā hotīti evaṃ pucchāti ti yo nāma
ti nirave appasadde katvā so kira cintesi  samaṇo gotamo ekaṃ pañhampi na katheti sallāpakathāpissa atibahukā natthi ime pana ādito paṭṭhāya samaṇaṃ gotamaṃ anuvattanti ceva pasaṃsanti ca handāhaṃ ime nissadde katvā sayaṃ kathemīti so tathā akāsi tena vuttaṃ appasadde katvāti tapojigucchavādātiādīsu tapojigucchaṃ vadāma manasāpi tameva sārato gahetvā vicarāma kāyenapimhā tameva allīnā nānappakārakaṃ attakilamathānuyogamanuyuttā viharāmāti attho

ti tapanissitako acelakotiādīni sīhanāde (dī ni aṭṭha 1393)  vitthāritanayeneva veditabbāni ti acelakabhāvādikaṃ tapaṃ sammā ādiyati daḷhaṃ gaṇhāti ti ko añño mayā sadiso imasmiṃ tape atthīti tuṭṭhamano hoti ti alamettāvatāti evaṃ pariyositasaṅkappo idañca titthiyānaṃ vasena āgataṃ sāsanāvacarenāpi pana dīpetabbaṃ ekacco hi dhutaṅgaṃ samādiyati so teneva dhutaṅgena ko añño mayā sadiso dhutaṅgadharoti attamano hoti paripuṇṇasaṅkappo ti duvidhassāpetassa tapassino ayaṃ upakkileso hoti ettāvatāyaṃ tapo upakkileso hotīti vadāmi
ti ko mayā sadiso atthīti attānaṃ ukkaṃsati ukkhipati ti ayaṃ na mādisoti paraṃ saṃhāreti avakkhipati
ti mānamadakaraṇena majjati ti mucchito hoti gadhito ajjhāpanno ti etadeva sāranti pamādamāpajjati sāsane pabbajitopi dhutaṅgasuddhiko hoti na kammaṭṭhānasuddhiko dhutaṅgameva arahattaṃ viya sārato pacceti
nti  ettha cattāro paccayā labbhantīti  lābhā teyeva suṭṭhu katvā paṭisaṅkharitvā laddhā sakkāro vaṇṇabhaṇanaṃ siloko ti acelakādibhāvaṃ terasadhutaṅgasamādānaṃ vā nissāya mahālābho uppajjati tasmā abhinibbattetīti vutto sesamettha purimavāranayeneva duvidhassāpi tapassino vasena veditabbaṃ
ti dvebhāgaṃ āpajjati dve bhāge karoti ti ruccati ti na ruccati ti sataṇho pajahati kathaṃ pātova khīrabhattaṃ bhutto hoti athassa maṃsabhojanaṃ upaneti tassa evaṃ hoti idāni evarūpaṃ kadā labhissāma sace jāneyyāma pātova khīrabhattaṃ na bhuñjeyyāma kiṃ mayā sakkā kātuṃ gaccha bho tvameva bhuñjāti jīvitaṃ pariccajanto viya sāpekkho pajahati ti gedhajāto ti balavataṇhāya mucchito saṃmuṭṭhassatī hutvā ti āmise atilaggo bhuñjissatha āvusoti dhammanimantanamattampi akatvā mahante mahante kabaḷe karoti tiādīnavamattampi na passati ti idha mattaññutānissaraṇapaccavekkhaṇaparibhogamattampi  na karoti ti lābhādīsu taṇhāhetu
ti saṃkhādati nti vicakkasaṇṭhānā asaniyeva idaṃ vuttaṃ hoti asanivicakkaṃ imassa dantakūṭaṃ mūlabījādīsu na kiñci na saṃbhuñjati atha ca pana naṃ samaṇappavādena samaṇoti sañjānantīti evaṃ apasādeti avakkhipati idaṃ titthiyavasena āgataṃ bhikkhuvasena panettha ayaṃ yojanā attanā dhutaṅgadharo hoti so aññaṃ evaṃ apasādeti kiṃ samaṇā nāma ime samaṇamhāti vadanti dhutaṅgamattampi natthi uddesabhattādīni pariyesantā paccayabāhullikā vicarantīti nti acelakādivasena vā dhutaṅgavasena vā lūkhājīviṃ nti parassa sakkārādisampattikhīyanalakkhaṇaṃ  issaṃ sakkārādikaraṇaakkhamanalakkhaṇaṃ macchariyañca
ti manussānaṃ āpāthe dassanaṭṭhāne nisīdati yattha te passanti tattha ṭhito vaggulivataṃ carati pañcātapaṃ tappati ekapādena tiṭṭhati sūriyaṃ namassati sāsane pabbajitopi samādinnadhutaṅgo sabbarattiṃ sayitvā manussānaṃ cakkhupathe tapaṃ karoti mahāsāyanheyeva cīvarakuṭiṃ karoti sūriye uggate paṭisaṃharati manussānaṃ āgatabhāvaṃ ñatvā ghaṇḍiṃ paharitvā cīvaraṃ matthake ṭhapetvā caṅkamaṃ otarati sammuñjaniṃ gahetvā vihāraṅgaṇaṃ sammajjati
nti attano guṇaṃ ti ettha a-kāro nipātamattaṃ dassayamānoti attho nti idampi kammaṃ mameva tapasmiṃ paccatte vā bhummaṃ idampi mama tapoti attho so hi asukasmiṃ ṭhāne acelako atthi muttācārotiādīni sutvā amhākaṃ esa tapo amhākaṃ so antevāsikotiādīni bhaṇati asukasmiṃ vā pana ṭhāne paṃsukūliko bhikkhu atthītiādīni sutvā amhākaṃ esa tapo amhākaṃ so antevāsikotiādīni bhaṇati
ti kiñci vajjaṃ diṭṭhigataṃ vā ti yathā aññe na jānanti evaṃ sevati ti aruccamānaṃyeva ruccati meti vadati attanā kataṃ atimahantampi vajjaṃ appamattakaṃ katvā paññapeti parena kataṃ dukkaṭamattaṃ vītikkamampi pārājikasadisaṃ katvā dasseti nti anujānitabbaṃ anumoditabbaṃ
ti kujjhanalakkhaṇena kodhena veraappaṭinissaggalakkhaṇena upanāhena ca samannāgato ti paraguṇamakkhanalakkhaṇena makkhena yugaggāhalakkhaṇena paḷāsena ca samannāgato
ti parasakkārādīsu usūyanalakkhaṇāya issāya āvāsakulalābhavaṇṇadhammesu maccharāyanalakkhaṇena pañcavidhamaccherena ca samannāgato hoti ti kerāṭikalakkhaṇena sāṭheyyena katappaṭicchādanalakkhaṇāya māyāya ca samannāgato  hoti ti nissinehanikkaruṇathaddhalakkhaṇena thambhena atikkamitvā maññanalakkhaṇena atimānena ca samannāgato hoti ti asantasambhāvanapatthanalakkhaṇāya pāpicchatāya samannāgato hoti nti tāsaṃyeva lāmakānaṃ icchānaṃ vasaṃ gato ti natthi dinnantiādinayappavattāya ayāthāvadiṭṭhiyā upeto ti sāyeva diṭṭhi ucchedantassa gahitattā antaggāhikāti vuccati tāya samannāgatoti attho tiādīsu sayaṃ diṭṭhi sandiṭṭhi sandiṭṭhimeva parāmasati gahetvā vadatīti  ādhānaṃ vuccati daḷhaṃ suṭṭhu ṭhapitaṃ tathā katvā gaṇhātīti  ariṭṭho viya na sakkā hoti paṭinissajjāpetunti ti yadi ime

ti evaṃ bhagavā aññatitthiyehi gahitaladdhiṃ tesaṃ rakkhitaṃ tapaṃ sabbameva saṃkiliṭṭhanti upakkilesapāḷiṃ dassetvā idāni parisuddhapāḷidassanatthaṃ desanamārabhanto tiādimāha tattha na attamanotiādīni vuttavipakkhavaseneva veditabbāni sabbavāresu ca lūkhatapassino ceva dhutaṅgadharassa ca vasena yojanā veditabbā ti evaṃ so tena na attamanatā na paripuṇṇasaṅkappabhāvasaṅkhātena kāraṇena parisuddho nirupakkileso hoti uttari vāyamamāno kammaṭṭhānasuddhiko hutvā arahattaṃ pāpuṇāti iminā nayena sabbavāresu attho veditabbo
ti bhante evaṃ sante ekaṃseneva vīriyena pāpajigucchanavādo parisuddho hotīti anujānāti ito parañca aggabhāvaṃ vā sārabhāvaṃ vā ajānanto ti āha athassa bhagavā sārappattabhāvaṃ paṭisedhento tiādimāha  ti sāravato rukkhassa sāraṃ phegguṃ tacañca atikkamma bahipapaṭikasadisā hotīti dasseti

ti desanāvasena aggaṃ pāpetvā desetu sāraṃ pāpetvā desetūti dasabalaṃ yācati ti catubbidhena saṃvarena pihito ti pāṇaṃ na hanati ti bhāvitaṃ nāma tesaṃ saññāya pañca kāmaguṇā te na āsīsati na sevatīti attho
ti etañcassa idāni vuccamānaṃ so abhiharatītiādilakkhaṇaṃ ti tapassibhāvena hoti tattha ti so taṃ sīlaṃ abhiharati uparūpari vaḍḍheti sīlaṃ me paripuṇṇaṃ tapo āraddho alamettāvatāti na vīriyaṃ vissajjeti ti hīnāya gihibhāvatthāya na āvattati sīlato uttari visesādhigamatthāya vīriyaṃ karotiyeva evaṃ karonto so vivittaṃ senāsanaṃ bhajati araññantiādīni sāmaññaphale (dī ni aṭṭha 1216) vitthāritāneva mettāsahagatenātiādīni visuddhimagge vaṇṇitāni ti papaṭikato abbhantaraṃ tacaṃ pattā ti tacato abbhantaraṃ phegguṃ pattā pheggusadisā hotīti attho
 ettāvatā kho nigrodha tapojigucchā aggappattā ca hoti sārappattā cāti idaṃ bhagavā titthiyānaṃ vasenāha titthiyānañhi lābhasakkāro rukkhassa sākhāpalāsasadiso pañcasīlamattakaṃ papaṭikasadisaṃ aṭṭhasamāpattimattaṃ tacasadisaṃ pubbenivāsañāṇāvasānā abhiññā pheggusadisā dibbacakkhuṃ panete arahattanti gahetvā vicaranti tena nesaṃ taṃ rukkhassa sārasadisaṃ sāsane pana lābhasakkāro sākhāpalāsasadiso sīlasampadā papaṭikasadisā jhānasamāpattiyo tacasadisā lokiyābhiññā pheggusadisā maggaphalaṃ sāro iti bhagavatā attano sāsanaṃ onatavinataphalabhārabharitarukkhūpamāya upamitaṃ so desanākusalatāya tato tacasārasampattito mama sāsanaṃ uttaritarañceva paṇītatarañca taṃ tuvaṃ kadā jānissasīti  attanodesanāya visesabhāvaṃ dassetuṃ iti kho nigrodhāti desanaṃ ārabhi  ti te tassa parivārā tiṃsasatasaṅkhyā paribbājakā ti ettha acelakapāḷiādīsu idaṃ vuttaṃ hoti amhākaṃ acelakapāḷimattampi natthi  kuto parisuddhapāḷi amhākaṃ parisuddhapāḷimattampi natthi kuto cātuyāmasaṃvarādīni cātuyāmasaṃvaropi natthi kuto araññavāsādīni araññavāsopi natthi kuto nīvaraṇappahānādīni nīvaraṇappahānampi natthi kuto brahmavihārādīni brahmavihāramattampi natthi kuto pubbenivāsādīni pubbenivāsañāṇamattampi natthi kuto amhākaṃ dibbacakkhu ettha mayaṃ saācariyakā naṭṭhāti nti ito dibbacakkhuñāṇādhigamato bhiyyo aññaṃ uttaritaraṃ visesādhigamaṃ mayaṃ sutivasenāpi na jānāmāti vadanti

nti evaṃ kirassa ahosi ime paribbājakā idāni bhagavato bhāsitaṃ sussūsanti iminā ca nigrodhena bhagavato parammukhā kakkhaḷaṃ durāsadavacanaṃ vuttaṃ idāni ayampi sotukāmo jāto kālo dāni me imassa mānaddhajaṃ nipātetvā bhagavato sāsanaṃ ukkhipitunti atha nigrodhaṃ paribbājakaṃ etadavoca aparampissa ahosi ayaṃ mayi akathente satthāraṃ na khamāpessati tadassa anāgate ahitāya dukkhāya saṃvattissati mayā pana kathite khamāpessati tadassa bhavissati dīgharattaṃ hitāya sukhāyāti atha nigrodhaṃ paribbājakaṃ etadavoca ti ettha ti nipāto atha naṃ aparisāvacaraṃ karothāti attho aparisāvacaretantipi pāṭho aparisāvacaraṃ vā etaṃ karotha gokāṇādīnaṃ vā aññataranti attho
nti etthāpi gokāṇaṃ pariyantacāriniṃ viya karothāti attho ti tuṇhībhāvaṃ upagato ti nittejataṃ āpanno ti onatagīvo ti heṭṭhāmukho
ti sayaṃ buddho sattānampi catusaccabodhatthāya dhammaṃ deseti ti cakkhutopi danto manatopi danto ti aññesampi damanatthāya eva na vādatthāya ti rāgasantatāya santo dosamohasantatāya sabba akusalasabbābhisaṅkhārasantatāya santo ti mahājanassa rāgādisamanatthāya dhammaṃ deseti ti cattāro oghe tiṇṇo ti mahājanassa oghanittharaṇatthāya ti kilesaparinibbānena parinibbuto ti mahājanassāpi sabbakilesaparinibbānatthāya dhammaṃ deseti

tiādīni  sāmaññaphale (dī ni aṭṭha 1250) vuttāni ti kāyavaṅkādivirahito ujusabhāvo ti ahaṃ tādisaṃ puggalaṃ anusāsāmi dhammaṃ assa desemi nti sattadivasāni idaṃ sabbampi bhagavā dandhapaññaṃ puggalaṃ sandhāyāha asaṭho pana amāyāvī ujujātiko taṃmuhutteneva arahattaṃ pattuṃ sakkhissati iti bhagavā asaṭhantiādivacanena saṭho hi vaṅkavaṅko mayāpi na sakkā anusāsitunti dīpento paribbājakaṃ pādesu gahetvā mahāmerupādatale viya khipittha kasmā ayañhi atisaṭho kuṭilacitto satthari evaṃ kathentepi buddhadhammasaṅghesu nādhimuccati adhimuccanatthāya sotaṃ na odahati kohaññe ṭhito satthāraṃ khamāpeti tasmā bhagavā tassajjhāsayaṃ viditvā etu viññū puriso asaṭhotiādimāha saṭhaṃ panāhaṃ anusāsituṃ na sakkomīti
ti antevāsikamyatāya amhe antevāsike icchanto ti etu viññupurisotiādimāha ti yo eva tumhākaṃ pakatiyā ācariyo ti attano anusāsaniṃ gāhāpetvā amhe amhākaṃ uddesato cāvetukāmo ti yo tumhākaṃ pakatiyā uddeso so tumhākaṃyeva hotu  na mayaṃ tumhākaṃ uddesena atthikā ti ājīvato ti akusalāti koṭṭhāsaṃ pattā ti dvādasa akusalacittuppādadhammā taṇhāyeva vā visesena sā hi punabbhavakaraṇato ponobbhavikāti vuttā ti kilesadarathasampayuttā ti jātijarāmaraṇānaṃ paccayabhūtā ti dvādasa akusalacittuppādā ti samathavipassanā dhammā te hi satte vodāpenti tasmā vodāniyāti vuccanti nti maggapaññāpāripūriṃ ti phalapaññāvepullataṃ ubhopi vā etāni aññamaññavevacanāneva idaṃ vuttaṃ hoti tato tumhe maggapaññañceva phalapaññañca diṭṭheva dhamme sayaṃ abhiññā sacchikatvā upasampajja viharissathāti evaṃ bhagavā paribbājake ārabbha attano ovādānusāsaniyā phalaṃ dassento arahattanikūṭena desanaṃ niṭṭhapesi
ti yathā mārena pariyuṭṭhitacittā nisīdanti evameva tuṇhībhūtā appaṭibhānā nisinnā
māro  kira satthā ativiya gajjanto buddhabalaṃ dīpetvā imesaṃ paribbājakānaṃ dhammaṃ deseti kadāci dhammābhisamayo bhaveyya handāhaṃ pariyuṭṭhāmīti so tesaṃ cittāni pariyuṭṭhāsi appahīnavipallāsānañhi cittaṃ mārassa yathākāmakaraṇīyaṃ hoti tepi mārena pariyuṭṭhitacittā thaddhaṅgapaccaṅgā viya tuṇhī appaṭibhānā nisīdiṃsu atha satthā ime paribbājakā ativiya niravā hutvā nisinnā kiṃ nu khoti āvajjanto mārena pariyuṭṭhitabhāvaṃ aññāsi sace pana tesaṃ maggaphaluppattihetu bhaveyya māraṃ paṭibāhitvāpi bhagavā dhammaṃ deseyya so pana tesaṃ natthi sabbepi me tucchapurisāti aññāsi tena vuttaṃ atha kho bhagavato etadahosi sabbepi me moghapurisātiādi
tattha ti pāpimatā mārena phuṭṭhā ti yesu nāma ti  jānanatthampi ti samaṇena gotamena paricchinnasattāho amhākaṃ kiṃ karissati idaṃ vuttaṃ hoti samaṇena gotamena sayaṃ abhiññā sacchikatvā upasampajja viharissati sattāhanti vuttaṃ so sattāho amhākaṃ kiṃ apphāsukaṃ karissati  handa mayaṃ sattāhabbhantare etaṃ dhammaṃ sacchikātuṃ sakkā na sakkāti aññāṇatthampi brahmacariyaṃ carissāmāti atha vā jānāma tāvassa dhammanti ekadivase ekavāraṃ aññāṇatthampi etesaṃ cittaṃ nuppannaṃ sattāho pana etesaṃ kusītānaṃ kiṃ karissati kiṃ sakkhissanti te sattāhaṃ pūretunti ayamettha adhippāyo nti paravādabhindanaṃ sakavādasamussāpanañca abhītanādaṃ naditvā ti patiṭṭhito ti tasmiññeva khaṇe ti rājagahameva paviṭṭho tesaṃ pana paribbājakānaṃ kiñcāpi idaṃ suttantaṃ sutvā viseso na nibbatto āyatiṃ pana nesaṃ vāsanāya paccayo bhavissatīti sesaṃ sabbattha uttānamevāti


