

 sattamassa paṭhamādīni suviññeyyāni pañcame (dīniṭī 2173) abhibhavatīti abhibhu parikammaṃ ñāṇaṃ vā abhibhu āyatanaṃ etassāti  jhānaṃ abhibhavitabbaṃ vā ārammaṇasaṅkhātaṃ āyatanaṃ etassāti  atha vā ārammaṇābhibhavanato abhitu ca taṃ āyatanañca yogino sukhavisesānaṃ adhiṭṭhānabhāvato manāyatanadhammāyatanabhāvato cātipi sasampayuttajjhānaṃ  tenāha tiādi ti abhibhāyatanasaññitāni jhānāni puggalassa ñāṇuttariyatāyāti idaṃ ubhayatthāpi yojetabbaṃ kathaṃ  ñāṇabaleneva hi ārammaṇābhibhavanaṃ viya paṭipakkhābhibhavopīti
 na appanāvasena na hi paṭibhāganimittārammaṇā appanā ajjhattavisayā sambhavati  ajjhattaparikammavasena laddhaṃ kasiṇanimittaṃ  na bahiddhāparikammavasena laddhaṃ viya visuddhaṃ
ti  yathāladdhāni suppasarāvamattāni tenāha ti ti vaṇṇavasena ābhoge vijjamānepi parittavaseneva  parittatā hettha abhibhavanassa kāraṇaṃ vaṇṇābhoge satipi asatipi abhibhāyatanabhāvanā nāma tikkhapaññasseva sambhavati na itarassāti āha ti ti ettha abhibhavanaṃ samāpajjanañca upacārajjhānādhigamasamanantarameva appanājhānuppādananti āha ti ti ca appanāparivāsābhāvassa lakkhaṇavacanametaṃ yo khippābhiññoti vuccati tatopi ñāṇuttarasseva abhibhāyatanabhāvanā ti etasmiṃ nimitte ti bhāvanaṃ appanaṃ neti
ettha ca keci uppanne upacārajjhāne taṃ ārabbha ye heṭṭhimantena dve tayo javanavārā pavattanti te upacārajjhānapakkhikā eva tadanantarañca bhavaṅgaparivāsena upacārāsevanāya ca vinā appanā hoti saha nimittuppādeneva appanaṃ pāpetīti vadanti taṃ tesaṃ matimattaṃ na hi pārivāsikakammena appanāvāro icchito nāpi mahaggatappamāṇajjhānesu viya upacārajjhāne ekantato paccavekkhaṇā icchitabbā tasmā upacārajjhānādhigamato paraṃ katipayabhavaṅgacittāvasāne appanaṃ pāpuṇanto saha nimittuppādenevettha appanaṃ pāpetīti vutto saha nimittuppādenāti ca adhippāyikamidaṃ vacanaṃ na nītatthaṃ adhippāyo vuttanayeneva veditabbo
 tadā tathārūpassa ābhogassa asambhavato samāpattito vuṭṭhitassa ābhogo pubbabhāgabhāvanāya vasena jhānakkhaṇe pavattaṃ abhibhavanākāraṃ gahetvā pavattoti daṭṭhabbaṃ  (dha sa aṭṭha 204) pana iminā panassa pubbabhogo kathitoti vuttaṃ antosamāpattiyaṃ  tathā ābhogābhāve kasmā jhānasaññāyapīti vuttanti āha ti
ti vipulappamāṇānīti attho na ekaṅguladvaṅgulādivasena vaḍḍhiṃ pāpitānīti tathāvaḍḍhanassevettha asambhavato tenāha ti nti bhuñjanabhājane vaḍḍhitvā dinnaṃ bhattaṃ ekāsane purisena bhuñjitabbabhattato upaḍḍhabhattanti attho
rūpe saññā rūpasaññā sā assa atthīti rūpasaññī na rūpasaññī  saññāsīsena  jhānaṃ vadati rūpasaññāya anuppādanamevettha nti bahiddhāvatthusmiṃyeva uppannaṃ  (dha sa 204-209) pana ajjhattaṃ arūpasaññī bahiddhā rūpāni passati parittāni suvaṇṇadubbaṇṇāni appamāṇāni suvaṇṇadubbaṇṇānīti evaṃ catunnaṃ abhibhāyatanānaṃ āgatattā  kasmā pana yathā suttante ajjhattaṃ rūpasaññī eko bahiddhā rūpāni passati parittānītiādi vuttaṃ evaṃ avatvā idha catūsupi abhibhāyatanesu ajjhattaṃ arūpasaññitāva vuttāti codanaṃ katvā ajjhattarūpānaṃ anabhibhavanīyatoti kāraṇaṃ vatvā tattha vā idha vā bahiddhā rūpāneva abhibhavitabbāni tasmā tāni niyamatova vattabbānīti tatrāpi idhāpi vuttāni ajjhattaṃ rūpasaññīti idaṃ pana satthu desanāvilāsamattamevāti vuttaṃ
ettha ca vaṇṇābhogarahitāni sahitāni ca sabbāni parittāni suvaṇṇadubbaṇṇānīti vuttāni tathā appamāṇāni suvaṇṇadubbaṇṇānīti atthi hi so pariyāyo parittāni abhibhuyya tāni ce kadāci vaṇṇavasena ābhujitāni honti suvaṇṇadubbaṇṇāni abhibhuyyāti pariyāyakathā hi suttantadesanāti abhidhamme pana nippariyāyadesanattā vaṇṇābhogarahitāni visuṃ vuttāni tathā sahitāni atthi hi ubhayattha abhibhavanavisesoti tathā idha pariyāyadesanattā vimokkhānampi abhibhavanapariyāyo atthīti ajjhattaṃ rūpasaññītiādinā paṭhamadutiyaabhibhāyatanesu paṭhamavimokkho tatiyacatutthaabhibhāyatanesu dutiyavimokkho vaṇṇābhibhāyatanesu tatiyavimokkho ca abhibhavanappavattito saṅgahito  (dha sa 204-209 247-249) pana nippariyāyadesanattā vimokkhābhibhāyatanāni  asaṅkarato dassetuṃ vimokkhe vajjetvā abhibhāyatanāni kathitāni sabbāni ca vimokkhakiccāni jhānāni vimokkhadesanāyaṃ vuttāni tadetaṃ ajjhattaṃ rūpasaññīti āgatassa abhibhāyatanadvayassa abhidhamme abhibhāyatanesu avacanato rūpī rūpāni passatītiādīnañca sabbavimokkhakiccasādhāraṇavacanabhāvato vavatthānaṃ katanti viññāyati ajjhattarūpānaṃ anabhibhavanīyatoti idaṃ abhidhamme katthacipi ajjhattaṃ rūpāni passatīti avatvā sabbattha yaṃ vuttaṃ bahiddhā rūpāni passatīti tassa kāraṇavacanaṃ tena yaṃ aññahetukaṃ taṃ tena hetunā vuttaṃ yaṃ pana desanāvilāsahetukaṃ ajjhattaṃ arūpasaññitāya eva abhidhamme vacanaṃ na tassa aññaṃ kāraṇaṃ maggitabbanti dasseti
ajjhattarūpānaṃ anabhibhavanīyatā ca tesaṃ bahiddhārūpānaṃ viya avibhūtattā desanāvilāso  ca yathāvuttavavatthānavasena veditabbo veneyyajjhāsayavasena vijjamānapariyāyakathābhāvato suvaṇṇadubbaṇṇānīti eteneva siddhattā na nīlādiabhibhāyatanāni vattabbānīti ce taṃ na nīlādīsu katādhikārānaṃ nīlādibhāvasseva abhibhavanakāraṇattā na hi tesaṃ parisuddhāparisuddhavaṇṇānaṃ parittatā vā appamāṇatā vā abhibhavanakāraṇaṃ atha kho nīlādibhāvo evāti etesu ca parittādikasiṇarūpesu yaṃ yaṃ caritassa imāni abhibhāyatanāni ijjhanti taṃ dassetuṃ tiādi vuttaṃ ti nīlavaṇṇanīlanidassananīlanibhāsānaṃ sādhāraṇavasena ti sabhāvavaṇṇavasena ti passitabbatāvasena cakkhuviññāṇādiviññāṇavīthiyā gahetabbatāvasena ti sappabhāsatāya avabhāsanavasena


 chaṭṭhe (dī ni ṭī 2129) ti kena sabhāvena sabhāvo hi ñāṇena yāthāvato araṇīyato ñātabbato atthoti vuccati so eva  ttha-kārassa ṭṭha-kāraṃ katvā aṭṭhoti vutto ti adhikaṃ savisesaṃ muccanaṭṭhena etena satipi sabbassapi rūpāvacarajjhānassa vikkhambhanavasena paṭipakkhato vimuttabhāve yena bhāvanāvisesena taṃ jhānaṃ sātisayaṃ paṭipakkhato vimuccitvā pavattati so bhāvanāviseso dīpito bhavati hi samānajātiyuttopi bhāvanāvisesena pavattiākāraviseso yathā taṃ saddhāvimuttato diṭṭhippattassa tathā paccanīkadhammehi suṭṭhu vimuttatāya eva aniggahitabhāvena nirāsaṅkatāya abhirativasena suṭṭhu adhimuccanaṭṭhenapi  tenāha tiādi ti ayaṃ adhimuccanaṭṭho  nirodhe  kevalo vimuttaṭṭho eva tattha labbhati taṃ sayameva parato vakkhati
ti yenāyaṃ sasantatipariyāpannena rūpena samannāgato taṃ yassa jhānassa hetubhāvena visiṭṭharūpaṃ hoti yena visiṭṭhena rūpena rūpīti vucceyya rūpīsaddassa atisayatthadīpanato tadeva sasantatipariyāpannarūpassa vasena paṭiladdhajjhānaṃ idha paramatthato rūpibhāvasādhakanti daṭṭhabbaṃ tenāha ntiādi  uttarapadalopena ti panettha purimapadalopo daṭṭhabbo tena vuttaṃ ti rūpe kasiṇarūpe saññā rūpasaññā  sā etassa atthīti rūpasaññī saññāsīsena jhānaṃ vadati tappaṭipakkhena  tenāha tiādi
ti iminā pubbābhogavasena tathā adhimutti siyāti dasseti evañhettha tathāvattabbatāpatticodanā anavaṭṭhānā hoti yasmā suvisuddhesu nīlādīsu vaṇṇakasiṇesu tattha katādhikārānaṃ abhirativasena suṭṭhu adhimuccanaṭṭho sambhavati tasmā aṭṭhakathāyaṃ tathā tatiyo vimokkho saṃvaṇṇito yasmā pana mettādivasena pavattamānā bhāvanā satte appaṭikūlato dahanti te subhato adhimuccitvā pavattati tasmā  (paṭi ma 1212-213) brahmavihārabhāvanā subhavimokkhoti vuttā tayidaṃ ubhayampi tena tena pariyāyena vuttattā na virujjhatīti daṭṭhabbaṃ
ti  anavasesato na hi catunnaṃ arūpakkhandhānaṃ ekadesopi tattha avasissati ti yathāparicchinnakāle nirodhitattā  ariyeheva samāpajjitabbato ariyaphalapariyosānattā diṭṭheva dhamme nibbānappattibhāvato ca


 sattame anariyānaṃ lāmakānaṃ vohāro ti diṭṭhaṃ mayāti evaṃ vāditā evaṃ sesesupi ettha ca taṃtaṃsamuṭṭhāpakacetanāvasena attho veditabbo tenāha tiādi


 navame (dī ni ṭī 2172) samāgantabbato samāgacchatīti vā samāgamo parisā bimbisārappamukho samāgamo  sesadvayepi eseva nayo bimbisāra samāgamasadisaṃ khattiyaparisanti yojanā  satthu  khattiyaparisādiupasaṅkamanaṃ ādito tehi saddhiṃ satthu bhāsanaṃ  kathanappaṭikathanaṃ  dhammūpasaṃhitā pucchāpaṭipucchā  saṇṭhānapariyāyattā vaṇṇa-saddassa mahantaṃ hatthirājavaṇṇaṃ abhinimminitvātiādīsu (saṃ ni 1138) viya nti padaṃ ubhayapadāpekkhaṃ tesampi lakkhaṇasaṇṭhānaṃ viya satthu sarīrasaṇṭhānaṃ tesaṃ kevalaṃ paññāyati evāti nāpi āmuttamaṇikuṇḍalo bhagavā hotīti yojanā ti dvidhā bhinnassarā ti jajjaritassarā nti tesaṃ sattānaṃ bhāsāto aññaṃ bhāsaṃ ti cintanā ti idaṃ nanu attānaṃ jānāpetvā dhamme kathite tesaṃ sātisayo  pasādo hotīti iminā adhippāyena vuttaṃ yesaṃ attānaṃ ajānāpetvāva dhamme kathite pasādo hoti na jānāpetvā tādise sandhāya satthā tathā karoti tattha payojanamāha ti ti evaṃ aviññātadesako aviññātāgamanopi suto dhammo attano dhammasudhammatāyeva  suṇantassa


 dasame (dī ni ṭī 2167 saṃ ni ṭī 25822) ti udenassa nāma yakkhassa āyatanabhāvena iṭṭhakāhi kate mahājanassa cittīkataṭṭhāne ti bhagavantaṃ uddissa katavihāro ti purimavohārena udenaṃ cetiyanti vuccati ti gotamakaṃ cetiyantiādīsupi ti cetiyaṭṭhāne katavihārabhāvaṃ atidisati tathā hi nti kikissa rañño dhītaro satta kumāriyo saṃvegajātā gehato nikkhamitvā tattha padhānaṃ padahiṃsu taṃ ṭhānaṃ nti vadanti nti ca bahupāroho eko nigrodharukkho tasmiṃ adhivatthaṃ devataṃ bahū manussā putte patthenti tadupādāya taṃ ṭhānaṃ nti paññāyittha  nāma yakkhassa vasitaṭṭhānaṃ  nāma yakkhassa vasitaṭṭhānaṃ iti sabbānevetāni buddhuppādato pubbadevatā pariggahetvā cetiyavohārena voharitāni bhagavato vihāre katepi tatheva sañjānanti ti ettha vesāliyā tāva bhūmibhāgasampattiyā sulabhapiṇḍatāya ramaṇīyabhāvo veditabbo vihārānaṃ pana nagarato nātidūratāya naccāsannatāya gamanāgamanasampattiyā anākiṇṇavihāraṭṭhānatāya chāyudakasampattiyā pavivekapatirūpatāya ca ramaṇīyatā daṭṭhabbā
ti  bhāvanāpāripūrivasena paribrūhitā ti bhāvanāya bahulīkaraṇena aparāparaṃ pavattitā ti yathā  yuttamājaññayānaṃ chekena sārathinā adhiṭṭhitaṃ yathāruci pavattati evaṃ yathāruci pavattirahataṃ gamitā ti adhiṭṭhānaṭṭhena ti sabbaso upakkilesavisodhanena iddhivisayatāya patiṭṭhānabhāvato suvisodhitaparissayavatthu viya katā ti paṭipakkhadūrībhāvato subhāvitabhāvena taṃtaṃadhiṭṭhānayogyatāya ṭhapitā ti sabbabhāgena bhāvanupacayaṃ gamitā tenāha ti ti iddhibhāvanāya sikhāppattiyā sammadeva saṃsevitā
ti yassa kassacīti aniyamavacanena ti tathāgatassāti sarūpadassanena niyametvā nti (dī ni ṭī 140 dī ni abhi ṭī 140) paramāyuppamāṇaṃ vadati kiṃ panettha paramāyu nāma kathaṃ vā taṃ paricchinnappamāṇanti vuccate  yo tesaṃ tesaṃ sattānaṃ tasmiṃ tasmiṃ bhavavisese purimasiddhabhavapatthanūpanissayavasena sarīrāvayavavaṇṇasaṇṭhānappamāṇādivisesā viya taṃtaṃgatinikāyādīsu yebhuyyena niyataparicchedo gabbhaseyyakakāmāvacaradevarūpāvacarasattānaṃ sukkasoṇitautubhojanādiutuādipaccuppannapaccayūpatthambhito vipākappabandhassa ṭhitikālaniyamo so yathāsakaṃ khaṇamattāvaṭṭhāyīnampi attano sahajātānaṃ rūpārūpadhammānaṃ ṭhapanākāravuttitāya pavattanakāni rūpārūpajīvitindriyāni yasmā na kevalaṃ tesaṃ khaṇaṭhitiyā eva kāraṇabhāvena anupālakāni atha kho yāva bhavaṅgupacchedā anupabandhassa avicchedahetubhāvenapi tasmā āyuhetukattā kāraṇūpacārena āyu ukkaṃsaparicchedavasena paramāyūti ca vuccati taṃ pana devānaṃ nerayikānaṃ uttarakurukānañca niyataparicchedaṃ uttarakurukānaṃ pana ekantaniyataparicchedameva avasiṭṭhamanussapetatiracchānānaṃ pana ciraṭṭhitisaṃvattanikakammabahule kāle taṃkammasahitasantānajanitasukkasoṇitapaccayānaṃ taṃmūlakānañca candasūriyasamavisamaparivattanādijanitautuāhārādisamavisamapaccayānañca vasena cirācirakālato aniyataparicchedaṃ tassa ca yathā purimasiddhabhavapatthanāvasena taṃtaṃgatinikāyādīsu vaṇṇasaṇṭhānādivisesaniyamo siddho dassanānussavādīhi tathā ādito gahaṇasiddhiyā evaṃ tāsu tāsu upapattīsu nibbattasattānaṃ yebhuyyena samappamāṇaṭṭhitikālaṃ  dassanānussavehi labhitvā taṃparamataṃ ajjhosāya pavattitabhavapatthanāvasena ādito paricchedaniyamo veditabbo yasmā pana kammaṃ tāsu tāsu upapattīsu yathā taṃtaṃupapattiniyatavaṇṇādinibbattane samatthaṃ evaṃ niyatāyuparicchedāsu upapattīsu paricchedātikkamena  vipākanibbattane samatthaṃ na hoti tasmā vuttaṃ ti
 pana mahābodhisattānaṃ carimabhave paṭisandhidāyino kammassa asaṅkhyeyyāyukatāsaṃvattanasamatthataṃ hadaye ṭhapetvā buddhānañca āyusaṅkhārassa parissayavikkhambhanasamatthatā pāḷiyaṃ āgatā evāti imaṃ bhaddakappameva tiṭṭheyyāti avoca ti etena yathā iddhibalena jarāya na paṭighāto evaṃ tena maraṇassapi na paṭighātoti atthato āpannamevāti kva saro khitto kva ca nipatitoti aññathā vuṭṭhitenapi theravādena aṭṭhakathāvacanameva samatthitanti daṭṭhabbaṃ tenāha nti
ti thūle saññuppādane thūlasaññuppādanañhetaṃ tiṭṭhatu bhagavā kappanti sakalaṃ kappaṃ avaṭṭhānayācanāya yadidaṃ yassa kassaci ānanda cattāro iddhipādā bhāvitātiādinā aññāpadesena attano caturiddhipādabhāvanānubhāvena kappaṃ avaṭṭhānasamatthatāvibhāvanaṃ ti pākaṭavacane pākaṭavacanañhetaṃ yadidaṃ pariyāyaṃ muñcitvā ujukameva attano adhippāyavibhāvanaṃ ti yathā kiñci atthānatthaṃ sallakkhetuṃ na sakkā evaṃ abhibhūtacitto so pana abhibhavo mahatā udakoghena appakassa udakassa ajjhottharaṇaṃ viya ahosīti vuttaṃ ti ti therato ariyehi vā aññopi yo koci puthujjano puthujjanaggahaṇañcettha yathā sabbena sabbaṃ appahīnavipallāso mārena pariyuṭṭhitacitto kiñci atthānatthaṃ sallakkhetuṃ na sakkoti evaṃ thero bhagavatā katanimittobhāsaṃ sabbaso na sallakkhesīti dassanatthaṃ tenāha tiādi
ti asubhe subhanti saññāvipallāso cittavipallāso dukkhe sukhanti saññāvipallāso cittavipallāsoti ime cattāro vipallāsā ti yadipi itare aṭṭha vipallāsā pahīnā tathāpi yathāvuttānaṃ catunnaṃ vipallāsānaṃ appahīnabhāvena ti therassa ti phusanamattena maddanto viya hoti aññathā tena maddite sattānaṃ maraṇameva siyā  na sakkhissatīti adhippāyo kasmā na sakkhissati nanu esa aggasāvakassa kucchiṃ paviṭṭhoti saccaṃ paviṭṭho tañca kho attano ānubhāvadassanatthaṃ na vibādhanādhippāyena vibādhanādhippāyena pana idha kiṃ sakkhissatīti vuttaṃ hadayamaddanassa adhikatattā nti ettha tiṭṭhatu bhagavā kappanti sakalakappaṃ avaṭṭhānayācanāya  yassa kassaci ānanda cattāro iddhipādā bhāvitātiādinā aññāpadesena attano caturiddhipādabhāvanānubhāvena kappaṃ avaṭṭhānasamatthatāvasena saññuppādanaṃ nimittaṃ tathā pana pariyāyaṃ muñcitvā ujukameva attano adhippāyavibhāvanaṃ obhāso ti mārena pariyuṭṭhitabhāvaṃ jānantoyeva attano aparādhahetuto sattānaṃ soko tanuko hoti na balavāti āha nti kiṃ pana thero mārena pariyuṭṭhitacittakāle pavattiṃ pacchā jānātīti na jānāti sabhāvena buddhānubhāvena pana jānāti
ti yasmā divāvihāratthāya idhāgato tasmā ānanda gaccha tvaṃ yathārucitaṭṭhānaṃ divāvihārāya tenāha ti  guṇamāraṇena  virāgavibandhanena vā jātinimittatāya tattha tattha jātaṃ mārento viya hotīti ti vuttaṃ ati viya pāpatāya  kaṇhadhammehi samannāgato  virāgādiguṇānaṃ antakaraṇato  sattānaṃ anatthāvahaṃ paṭipattiṃ na muñcatīti  attano mārapāsena pamatte bandhati pamattā vā bandhū etassāti  sattamasattāhato paraṃ satta ahāni sandhāyāha ti na pana pallaṅkasattāhādi viya niyatakiccassa aṭṭhamasattāhassa nāma labbhanato sattamasattāhassa hi parato ajapālanigrodhamūle  mahābrahmuno sakkassa ca devarañño paṭiññātadhammadesanaṃ bhagavantaṃ ñatvā idāni satte dhammadesanāya mama visayaṃ samatikkamāpessatīti sañjātadomanasso hutvā ṭhito cintesi  handa dānāhaṃ naṃ upāyena parinibbāpessāmi evamassa manoratho aññathattaṃ gamissati mama ca manoratho ijjhissatīti evaṃ pana cintetvā bhagavantaṃ upasaṅkamitvā ekamantaṃ ṭhito parinibbātu dāni bhante bhagavātiādinā parinibbānaṃ yāci taṃ sandhāya vuttaṃ tiādi tattha ti āyusaṅkhārossajjanadivasaṃ sandhāyāha  atibandhanādhippāyaṃ jānantopi taṃ anāvikatvā parinibbānassa akālabhāvameva pakāsento yācanaṃ  tenāha ntiādi
ti saccasampaṭivedhaveyyattiyena byattā ti maggavaseneva kilesānaṃ samucchedavinayena vinītā ti ariyamaggādhigameneva satthusāsane vesārajjappattiyā visāradā sārajjakarānaṃ diṭṭhivicikicchādipāpadhammānaṃ vigamena visāradabhāvaṃ pattāti attho yassa sutassa vasena vaṭṭadukkhato nissaraṇaṃ sambhavati taṃ idha ukkaṭṭhaniddesena sutanti adhippetanti āha ti tiṇṇaṃ piṭakānaṃ samūho  tīṇi vā piṭakāni tipiṭakaṃ tipiṭakameva  tassa vasena ti yaṃ taṃ tepiṭakaṃ sotabbabhāvena sutanti vuttaṃ tameva nti pariyattidhammaṃ ti suvaṇṇabhājane pakkhittasīhavasaṃ viya avinassantaṃ katvā suppaguṇasuppavattibhāvena dhārenti hadaye ṭhapenti iti pariyattidhammavasena bahussutadhammadharabhāvaṃ dassetvā idāni paṭivedhadhammavasenapi taṃ dassetuṃ tiādi vuttaṃ ti maggaphaladhammassa navavidhassapi vā lokuttaradhammassa nti adhigamāya anurūpadhammabhūtaṃ nti ca tameva vipassanādhammamāha chabbidhā visuddhiyo vā nti tassā yathāvuttappaṭipadāya anurūpaṃ abhisallekhitaṃ appichatādidhammaṃ ti samādāya vattanasīlā anumaggaphaladhammo etissāti vā  vuṭṭhānagāminī vipassanā tassā caraṇasīlā nti attano ācariyassa sammāsambuddhassa vādaṃ sadevakassa lokassa ācārasikkhāpanena  bhagavā tassa vādo catusaccadesanā
ti  ādito kathessanti attanā uggahitaniyāmena pare uggaṇhāpessantīti attho ti vācessanti pāḷiṃ sammā pabodhessantīti attho ti pajānāpessanti saṅkāsessantīti attho ti pakārehi ṭhapessanti pakāsessantīti attho ti vivaṭaṃ karissanti ti vibhattaṃ karissanti ti anuttānaṃ gambhīraṃ uttānaṃ pākaṭaṃ karissanti ti ettha -saddo kāraṇapariyāyo hetumhi ñāṇaṃ dhammapaṭisambhidātiādīsu (vibha 720) viyāti āha ti nti sanissaraṇaṃ yathā paravādaṃ bhañjitvā sakavādo patiṭṭhahati evaṃ hetudāharaṇehi yathādhigatamatthaṃ sampādetvā dhammaṃ kathessanti tenāha ti navavidhaṃ lokuttaradhammaṃ pabodhessantīti attho ettha ca paññapessantītiādīhi chahi padehi cha atthapadāni dassitāni ādito pana dvīhi padehi cha byañjanapadāni ettāvatā tepiṭakaṃ buddhavacanaṃ saṃvaṇṇanānayena saṅgahetvā dassitaṃ hoti vuttañhetaṃ  (netti saṅgahavāro) dvādasa padāni suttaṃ taṃ sabbaṃ byañjanañca attho cāti
nti adhisīlasikkhādisikkhāttayasaṅgahaṃ nti anavasesaṃ satthusāsanabhūtaṃ seṭṭhacariyaṃ nti sammadeva vaḍḍhitaṃ ti tehi tehi bhikkhūhi samadhigatajjhānasukhavasena nti uḷārapaṇītabhāvūpagamena sabbaso parivuddhimupagataṃ  abhiññāsampadāhi sāsanābhivuddhiyā  matthakappattito ti patiṭṭhānavasena patiṭṭhappattiyāti attho paṭivedhavasena bahuno janassa hitanti  tenāha ti puthu puthulaṃ bhūtaṃ jātaṃ puthu vā puthuttaṃ pattanti  tenāha nti nti suṭṭhu sammadeva ādikalyāṇādibhāvena paveditaṃ
ti ayaṃ kāyādivibhāgo attabhāvasaññito dukkhabhāro mayā ettakaṃ kālaṃ vahito idāni pana na vahitabbo etassa avahanatthañhi cirataraṃ kālaṃ ariyamaggasambhāro sambhato svāyaṃ ariyamaggo paṭividdho yato ime kāyādayo asubhādito  sabhāvādito sammadeva pariññātāti catubbidhampi sammāsatiṃ yatātathaṃ visaye suṭṭhu upaṭṭhitaṃ katvā ti imassa attabhāvasaññitassa dukkhabhārassa vahane payojanabhūtaṃ attahitaṃ tāva bodhimūle eva parisamāpitaṃ parahitaṃ pana buddhaveneyyavinayaṃ parisamāpitabbaṃ taṃ idāni māsattayeneva parisamāpanaṃ pāpuṇissati ahampi visākhāpuṇṇamāyaṃ parinibbāyissāmīti evaṃ buddhañāṇena paricchinditvā sabbabhāgena nicchayaṃ katvā ti āyuno jīvitassa abhisaṅkhārakaṃ phalasamāpattidhammaṃ na samāpajjissāmīti vissajji taṃvissajjaneneva tena abhisaṅkhariyamānaṃ jīvitasaṅkhāraṃ na pavattessāmīti vissajji tenāha tiādi
ṭhānamahantatāyapi pavattiākāramahantatāyapi  tattha ṭhānamahantatāya bhūmicālassa mahantattaṃ dassetuṃ ti vuttaṃ sā pana jābhikkhettabhūtā dasasahassī lokadhātu eva na yā kāci yā mahābhinīhāramahābhijātiādīsupi kampittha tadāpi tattikāya eva kampane kiṃ kāraṇaṃ jātikkhettabhāvena tasseva ādito pariggahassa katattā pariggahakaraṇaṃ cassa dhammatāvasena veditabbaṃ tathā hi purimabuddhānampi tāvattakameva jātikkhettaṃ ahosi tathā hi vuttaṃ dasasahassī lokadhātu nissaddā hoti nirākulā mahāsamuddo ābhujati dasasahassī pakampatīti (bu vaṃ 284-91) ca ādi udakapariyantaṃ katvā chappakārapavedhanena avītarāge bhiṃsetīti bhiṃsano so eva ti āha ti ti devadundubhisaddassa pariyāyavacanamattaṃ na cettha kāci bherī dundubhīti adhippetā atha kho uppātabhāvena labbhamāno ākāsagato nigghosasaddo tenāha tiādi ti megho tassa hi gajjabhāvena ākāsassa vassābhāvena sukkhagajjitasaññite sadde niccharante devadundubhisamaññā tenāha ti
nti  evaṃ cirataraṃ kālaṃ vahito ayaṃ attabhāvasaññito dukkhabhāro idāni na cirasseva nikkhipissāmīti sañjātasomanasso bhagavā sabhāveneva pītivegavissaṭṭhaṃ udānaṃ udānesi evaṃ  pana udānentena ayampi attho sādhito hotīti dassanatthaṃ aṭṭhakathāyaṃ tiādi vuttaṃ
tulīyatīti nti tula-saddo kammasādhanoti dassetuṃ ntiādi vuttaṃ appānubhāvatāya  tathā hi taṃ parito khaṇḍitabhāvena parittanti vuccati paṭipakkhavikkhambhanato dīghasantānatāya vipulaphalatāya ca  na paricchinnaṃ yehi kāraṇehi pubbe avisesato mahaggataṃ atulanti vuttaṃ tāni kāraṇāni rūpāvacarato arūpassa sātisayāni vijjantīti arūpāvacaraṃ atulanti vuttaṃ itarañca tulanti nti tīsupi kammesu yaṃ tanuvipākaṃ hīnaṃ taṃ tulaṃ nti yaṃ mahāvipākaṃ paṇītaṃ taṃ atulaṃ yaṃ panettha majjhimaṃ taṃ hīnaṃ ukkaṭṭhanti dvidhā bhinditvā dvīsupi bhāgesu pakkhipitabbaṃ hīnattikavaṇṇanāyaṃ (dha sa aṭṭha 14) vuttanayena vā appabahuvipākataṃ niddhāretvā tassa vasena tulātulabhāvo veditabbo sambhavati etasmāti ti āha nti ti sasantānadhammesu vipassanāvasena gocarāsevanāya ca nirato savipākampi samānaṃ pavattivipākamattadāyikammaṃ savipākaṭṭhena sambhavaṃ na ca taṃ kāmādibhavābhisaṅkhārakanti tato visesanatthaṃ sambhavanti vatvā nti vuttaṃ ti ariyamaggena avassaji  attabhāvaṃ pariyonandhitvā ṭhitaṃ attani sambhūtattā  kilesañca abhindīti kilesabhedasahabhāvikammossajjanaṃ dassento tadubhayassa kāraṇamavoca ti
paṭhamavikappe avasajjanameva vuttaṃ ettha avasajjanākāroti taṃ dassento tiādimāha tattha ti uppādo bhayaṃ anuppādo khemantiādinā (paṭi ma 110) vīmaṃsanto tiādinā saṅkhepato vuttamatthaṃ vitthārato dassetuṃ tiādiṃ vatvā bhavasaṅkhārassa avasajjanākāraṃ sarūpato dasseti ntiādinā pana udānagāthāvaṇṇanāyaṃ ādito vuttamatthaṃ nigamavasena dasseti
nti (dī ni ṭī 2171) karaṇe adhikaraṇe vā paccattavacananti āha ti ti udakasandhārakavātaṃ upacchinditvā ṭhitaṭṭhānato  khepakavātā nti idaṃ tassa vātassa ubbedhappamāṇameva gahetvā vuttaṃ  āyāmavitthārato pana dasasahassacakkavāḷappamāṇaṃ koṭisatasahassacakkavāḷappamāṇampi udakasandhārakavātaṃ upacchindatiyeva ti pubbe vātena patiṭṭhitākāse ti ukkhepakavāte tathā katvā vigate udakasandhārakavāto puna  yathā taṃ udakaṃ na bhassati evaṃ upatthambhentaṃ ābandhanavitānavasena bandhitvā gaṇhāti ti tato ābandhitvā gahaṇato tena vātena uṭṭhāpitaṃ udakaṃ uggacchati upari gacchati ti antarantarā hotiyeva ti mahāpathaviyā mahantabhāvena sakalā hi mahāpathavī tadā oggacchati ca uggacchati ca tasmā kampanaṃ na paññāyati
ti icchitatthasijjhanassa anubhavitabbassa issariyasampattiādikassa ti paṭiladdhamattā nātisubhāvitā tathā ca bhāvanā balavatī na hotīti āha ti saññāsīsena hi bhāvanā vuttā ti paguṇā subhāvitā sā hi thirā daḷhatarā hotīti āha ti ti desanāmattametaṃ āposaññāya pana subhāvitāya pathavīkampo sukheneva ijjhatīti ayamettha adhippāyo veditabbo  dibbasampattiyā pamattaṃ sakkaṃ devarājānaṃ  tāvadeva samadhigataṃ attano iddhibalaṃ so kirāyasmā (dī ni aṭṭha 2171) khuragge arahattaṃ patvā cintesi  atthi nu kho koci bhikkhu yena pabbajitadivaseyeva arahattaṃ patvā vejayanto pāsādo kampitapubboti tato natthi kocīti ñatvā ahaṃ kampessāmīti abhiññābalena vejayantamatthake ṭhatvā pādena paharitvā kampetuṃ nāsakkhi atha naṃ sakkassa nāṭakitthiyo āhaṃsu  putta saṅgharakkhita tvaṃ pūtigandheneva sīsena vejayantaṃ kampetuṃ icchasi suppatiṭṭhito tāta pāsādo kathaṃ kampetuṃ sakkhissasīti
sāmaṇero imā devatā mayā saddhiṃ keḷiṃ karonti ahaṃ kho pana ācariyaṃ nālatthaṃ kahaṃ nu kho me ācariyo sāmuddikamahānāgattheroti āvajjetvā mahāsamudde udakaleṇaṃ māpetvā divāvihāraṃ  nisinnoti ñatvā tattha gantvā theraṃ vanditvā aṭṭhāsi tato naṃ thero tāta saṅgharakkhita asikkhitvāva yuddhaṃ paviṭṭhosīti vatvā nāsakkhi tāta vejayantaṃ kampetunti pucchi ācariyaṃ bhante nālatthanti atha naṃ thero tāta tumhādise akampente añño ko kampessati diṭṭhapubbaṃ te tāta udakapiṭṭhe gomayakhaṇḍaṃ pilavantaṃ tāta kapallapūvaṃ paccantaṃ antantena paricchinnanti iminā opammena jānāhīti āha so vaṭṭissati bhante ettakenāti vatvā pāsādena patiṭṭhitokāsaṃ udakaṃ hotūti adhiṭṭhāya  vejayantābhimukho agamāsi devadhītaro taṃ disvā ekavāraṃ lajjitvā gato punapi sāmaṇero eti punapi etīti vadiṃsu sakko devarājā mā mayhaṃ puttena saddhiṃ kathayittha idāni tena ācariyo laddho khaṇena pāsādaṃ kampessatīti āha sāmaṇeropi pādaṅguṭṭhena pāsādathūpikaṃ pahari pāsādo catūhi disāhi oṇamati devatā patiṭṭhātuṃ dehi tāta pāsādassa patiṭṭhātuṃ dehi tāta pāsādassāti viraviṃsu sāmaṇero pāsādaṃ yathāṭhāne ṭhapetvā pāsādamatthake ṭhatvā udānaṃ udānesi 
ajjevāhaṃ pabbajito ajja pattāsavakkhayaṃ
ajja kampemi pāsādaṃ aho buddhassuḷāratā
ajjevāhaṃ pabbajito ajja pattāsavakkhayaṃ
ajja kampemi pāsādaṃ aho dhammassuḷāratā
ajjevāhaṃ pabbajito ajja pattāsavakkhayaṃ
ajja kampemi pāsādaṃ aho saṅghassuḷāratāti
dhammatā esā bhikkhave yadā bodhisatto tusitakāyā cavitvā mātukucchiṃ okkamatīti (dī ni 218) vatvā ayañca dasasahassī lokadhātu saṅkampi sampakampi sampavedhīti (dī ni 218) tathā dhammatā esā bhikkhave yadā bodhisatto mātukucchimhā nikkhamatīti (dī ni 232) vatvā ayañca dasasahassī lokadhātu saṅkampi sampakampi sampavedhīti (dī ni 232) ca mahāsattassa gabbhokkantiyaṃ abhijātiñca dhammatāvasena mahāpadāne pathavīkampassa vuttattā itaresupi catūsu ṭhānesu pathavīkampo dhammatāvasenevāti atthato vuttametanti daṭṭhabbaṃ
idāni  nesaṃ pathavīkampānaṃ kāraṇato pavattiākārato ca vibhāgaṃ dassetuṃ tiādi vuttaṃ ti ukkhepakavātasaṅkhātāya vāyodhātuyā pakopena ti ñāṇiddhiyā kammavipākajiddhiyā vā sabhāvena tejenāti attho ti puññānubhāvena mahābodhisattassa puññabalenāti attho ti anaññasādhāraṇena paṭivedhañāṇānubhāvena ti yathā anaññasādhāraṇappaṭivedhañāṇānubhāvena abhihatā mahāpathavī abhisambodhiyaṃ kampittha evaṃ anaññasādhāraṇena desanāñāṇānubhāvena  abhihatā mahāpathavī kampittha taṃ panassā sādhukāradānaṃ viya hotīti sādhukāradānavasenāti vuttaṃ
yena pana bhagavā asītianubyañjanappaṭimaṇḍitadvattiṃsamahāpurisalakkhaṇavicitrarūpakāyo sabbākāraparisuddhasīlakkhandhādiguṇaratanasamiddhidhammakāyo puññamahattathāmamahattaiddhimahattayasamahattapaññāmahattānaṃ paramukkaṃsagato asamo asamasamo appaṭipuggalo arahaṃ sammāsambuddho attano attabhāvasaññitaṃ khandhapañcakaṃ kappaṃ vā kappāvasesaṃ vā ṭhapetuṃ samatthopi saṅkhatadhammaparijigucchanākārappavattena ñāṇavisesena tiṇāyapi amaññamāno āyusaṅkhārossajjanavidhinā nirapekkho ossajji tadanubhāvābhihatā mahāpathavī āyusaṅkharossajjane akampittha taṃ panassā kāruññasabhāvasaṇṭhitā viya hotīti vuttaṃ ti
yasmā bhagavā parinibbānasamaye catuvīsatikoṭisatasahassasaṅkhā samāpattiyo samāpajji antarantarā phalasamāpattisamāpajjanena tassa pubbabhāge sātisayaṃ tikkhaṃ sūraṃ vipassanāñāṇañca pavattesi yadatthañca mayā evaṃ sucirakālaṃ anaññasādhāraṇo paramukkaṃsagato ñāṇasambhāro sambhato anuttaro ca vimokkho samadhigato tassa vata me sikhāppattaphalabhūtā accantaniṭṭhā anupādisesaparinibbānadhātu ajja samijjhatīti bhiyyo ativiya somanassappattassa bhagavato pītivipphārādiguṇavipulatarānubhāvo parehi asādhāraṇañāṇātisayo udapādi yassa samāpattibalasamupabrūhitassa ñāṇātisayassa ānubhāvaṃ sandhāya idaṃ vuttaṃ dveme piṇḍapātā samasamaphalā samasamavipākātiādi  (udā 75) tasmā tassānubhāvena samabhihatā mahāpathavī akampittha taṃ panassā tassaṃ velāyaṃ ārodanākārappatti viya hotīti ti vuttaṃ
idāni saṅkhepato vuttamatthaṃ vivaranto tiādimāha ti sādhukāradānavasenātiādinā vutta attho ti ettha samuddadevatā viya mahāpathaviyā adhidevatā kira nāma atthi tādise kāraṇe sati tassā cittavasena ayaṃ mahāpathavī saṅkampati sampakampati sampavedhati yathā vātavalāhakadevatānaṃ cittavasena vātā vāyanti sītuṇhaabbhavassavalāhakadevatānaṃ cittavasena sītādayo bhavanti tathā hi visākhapuṇṇamāyaṃ abhisambodhiatthaṃ bodhirukkhamūle nisinnassa lokanāthassa antarāyakaraṇatthaṃ upaṭṭhitaṃ mārabalaṃ vidhamituṃ 
acetanāyaṃ  pathavī aviññāya sukhaṃ dukhaṃ
sāpi dānabalā mayhaṃ sattakkhattuṃ pakampathāti (cariyā 1124) 
vacanasamanantaraṃ mahāpathavī bhijjitvā saparisaṃ māraṃ parivattesi nti sādhukāradānādi yadipi natthi acetanattā dhammatāvasena pana vuttanayena siyāti sakkā vattuṃ dhammatā pana atthato dhammabhāvo so puññadhammassa vā ñāṇadhammassa vā ānubhāvasabhāvoti tayidaṃ sabbaṃ vicāritameva evañca katvā 
ime dhamme sammasato sabhāvasarasalakkhaṇe
dhammatejena vasudhā dasasahassī pakampathāti (bu vaṃ 2166) 
ādivacanañca samatthitaṃ hoti
ayaṃ pana (dī ni aṭṭha 1149) mahāpathavī aparesupi aṭṭhasu ṭhānesu akampittha mahābhinikkhamane bodhimaṇḍūpasaṅkamane paṃsukūlaggahaṇe paṃsukūladhovane kāḷakārāmasutte gotamakasutte vessantarajātake brahmajāleti tattha mahābhinikkhamanabodhimaṇḍūpasaṅkamanesu vīriyabalena akampittha paṃsukūlaggahaṇe dvisahassadīpaparivāre nāma cattāro mahādīpe pahāya pabbajitvā susānaṃ gantvā paṃsukūlaṃ gaṇhantena dukkaraṃ bhagavatā  katanti acchariyavegābhihatā akampittha paṃsukūladhovanavessantarajātakesu akālakampanena akampittha  (a ni 424 3126) ahaṃ sakkhī bhagavāti sakkhibhāvena akampittha  (dī ni 1147) pana dvāsaṭṭhiyā diṭṭhigatesu vijaṭetvā niggumbaṃ katvā desiyamānesu sādhukāradānavasena akampitthāti veditabbā
na kevalañca etesuyeva ṭhānesu pathavī akampittha atha kho tīsu saṅgahesupi mahāmahindattherassa imaṃ dīpaṃ āgantvā jotivane nisīditvā dhammaṃ desitadivasepi akampittha kalyāṇiyamahāvihāre ca piṇḍapātiyattherassa cetiyaṅgaṇaṃ sammajjitvā tattheva nisīditvā buddhārammaṇaṃ pītiṃ gahetvā imaṃ suttantaṃ āraddhassa suttapariyosāne udakapariyantaṃ katvā akampittha lohapāsādassa pācīnaambalaṭṭhikaṭṭhānaṃ nāma ahosi tattha nisīditvā dīghabhāṇakattherā brahmajālasuttaṃ ārabhiṃsu tesaṃ sajjhāyapariyosānepi udakapariyantameva katvā pathavī akampittha
yadi  evaṃ aṭṭhime ānanda hetū aṭṭha paccayā mahato bhūmicālassa pātubhāvāyāti kasmā aṭṭheva hetū vuttāti niyamahetubhāvato imeyeva hi aṭṭha hetū niyamanti nāññe te hi kadāci sambhavantīti aniyamabhāvato na gaṇitā vuttañhetaṃ nāgasenattherena  (mi pa 414) 
aṭṭhime bhikkhave hetū aṭṭha paccayā mahato bhūmicālassa pātubhāvāyāti yaṃ vessantarena raññā mahādāne dīyamāne sattakkhattuṃ mahāpathavī kampitā tañca pana akālikaṃ kadācuppattikaṃ aṭṭhahi hetūhi vippamuttaṃ tasmā agaṇitaṃ aṭṭhahi hetūhi
yathā mahārāja loke tayoyeva meghā gaṇīyanti vassiko hemantiko pāvusakoti yadi te muñcitvā añño megho pavassati na so megho gaṇīyati sammatehi meghehi akālameghotveva saṅkhaṃ gacchati evameva kho mahārāja vessantarena raññā mahādāne dīyamāne  yaṃ sattakkhattuṃ mahāpathavī kampitā akālikaṃ etaṃ kadācuppattikaṃ aṭṭhahi hetūhi vippamuttaṃ na taṃ gaṇīyati aṭṭhahi hetūhi
yathā vā pana mahārāja himavantā pabbatā pañca nadisatāni sandanti tesaṃ mahārāja pañcannaṃ nadisatānaṃ daseva nadiyo nadigaṇanāya gaṇīyanti seyyathidaṃ  gaṅgā yamunā aciravatī sarabhū mahī sindhu sarassatī vetravatī vītaṃsā candabhāgāti avasesā nadiyo nadigaṇanāya agaṇitā kiṃkāraṇā na tā nadiyo dhuvasalilā evameva kho mahārāja vessantarena raññā mahādāne dīyamāne yaṃ sattakkhattuṃ mahāpathavī kampitā akālikaṃ etaṃ kadācuppattikaṃ aṭṭhahi hetūhi vippamuttaṃ na taṃ gaṇīyati aṭṭhahi hetūhi
yathā vā pana mahārāja rañño satampi dvisatampi tisatampi amaccā honti tesaṃ chayeva janā amaccagaṇanāya gaṇīyanti seyyathidaṃ  senāpati purohito akkhadasso bhaṇḍāgāriko chattaggāhako khaggaggāhako eteyeva amaccagaṇanāya gaṇīyanti kiṃkāraṇā yuttattā rājaguṇehi avasesā agaṇitā sabbe amaccātveva saṅkhaṃ gacchanti evameva kho mahārāja vessantarena raññā mahādāne dīyamāne  yaṃ sattakkhattuṃ mahāpathavī kampitā akālikaṃ etaṃ kadācuppattikaṃ aṭṭhahi hetūhi vippamuttaṃ na taṃ gaṇīyati aṭṭhahi hetūhīti


