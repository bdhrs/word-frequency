

navakanipāte ntiādikā āyasmato bhūtattherassa gāthā kā uppatti ayampi purimabuddhesu katādhikāro tattha tattha bhave vivaṭṭūpanissayaṃ puññaṃ upacinanto siddhatthassa bhagavato kāle brāhmaṇakule nibbattitvā ti laddhanāmo viññutaṃ patto ekadivasaṃ satthāraṃ disvā pasannamānaso usabhaṃ pavarantiādinā catūhi gāthāhi abhitthavi
so tena puññakammena devamanussesu saṃsaranto imasmiṃ buddhuppāde sāketanagarassa dvāragāme mahāvibhavassa seṭṭhissa putto hutvā nibbatti tassa kira seṭṭhino jātā jātā dārakā baddhāghātena ekena yakkhena khāditā imassa pana pacchimabhavikattā bhūtā ārakkhaṃ gaṇhiṃsu yakkho pana vessavaṇassa upaṭṭhānaṃ gato puna nāgamāsi nāmakaraṇadivase cassa evaṃ kate amanussā anukampantā parihareyyunti ti nāmaṃ akaṃsu so pana attano puññabalena anantarāyo vaḍḍhi tassa tayo pāsādā ahesuntiādi sabbaṃ yasassa kulaputtassa vibhavakittane viya veditabbaṃ so viññutaṃ patto satthari sākete vasante upāsakehi saddhiṃ vihāraṃ gato satthu santike dhammaṃ sutvā paṭiladdhasaddho pabbajitvā ajakaraṇiyā nāma nadiyā tīre leṇe vasanto vipassanaṃ paṭṭhapetvā nacirasseva arahattaṃ pāpuṇi tena vuttaṃ  (apa thera 1720-28) 
usabhaṃ pavaraṃ vīraṃ mahesiṃ vijitāvinaṃ
suvaṇṇavaṇṇaṃ sambuddhaṃ ko disvā nappasīdati
himavā vāparimeyyo sāgarova duruttaro
tatheva jhānaṃ buddhassa ko disvā nappasīdati
vasudhā  yathāppameyyā cittā vanavaṭaṃsakā
tatheva sīlaṃ buddhassa ko disvā nappasīdati
anilañjasāsaṅkhubbho  yathākāso asaṅkhiyo
tatheva ñāṇaṃ buddhassa ko disvā nappasīdati
imāhi catugāthāhi brāhmaṇo senasavhayo
buddhaseṭṭhaṃ thavitvāna siddhatthaṃ aparājitaṃ
catunnavutikappāni duggatiṃ nupapajjatha
sugatiṃ sukhasampattiṃ anubhosimanappakaṃ
catunnavutito kappe thavitvā lokanāyakaṃ
duggatiṃ nābhijānāmi thomanāya idaṃ phalaṃ
cātuddasamhi kappamhi caturo āsumuggatā
sattaratanasampannā cakkavattī mahabbalā
kilesā jhāpitā mayhaṃ kataṃ buddhassa sāsananti
arahattaṃ pana patvā aparena samayena ñātīnaṃ anukampāya sāketaṃ gantvā katipāhaṃ tehi upaṭṭhiyamāno añjanavane vasitvā puna attanā vasitaṭṭhānameva gantukāmo gamanākāraṃ dassesi ñātakā idheva bhante vasatha tumhepi na kilamissatha mayampi puññena vaḍḍhissāmāti theraṃ yāciṃsu thero attano vivekābhiratiṃ tattha ca phāsuvihāraṃ pakāsento 

 yadā dukkhaṃ jarāmaraṇanti paṇḍito aviddasū yattha sitā puthujjanā
dukkhaṃ pariññāya satova jhāyati tato ratiṃ paramataraṃ na vindati

 yadā dukkhassāvahaniṃ visattikaṃ papañcasaṅghātadukhādhivāhiniṃ
taṇhaṃ pahantvāna satova jhāyati tato ratiṃ paramataraṃ na vindati

 yadā  sivaṃ dvecaturaṅgagāminaṃ magguttamaṃ sabbakilesasodhanaṃ
paññāya passitva satova jhāyati tato ratiṃ paramataraṃ na vindati

 yadā  asokaṃ virajaṃ asaṅkhataṃ santaṃ padaṃ sabbakilesasodhanaṃ
bhāveti saññojanabandhanacchidaṃ tato ratiṃ paramataraṃ na vindati

 yadā nabhe gajjati meghadundubhi dhārākulā vihagapathe samantato
bhikkhū ca pabbhāragatova jhāyati tato ratiṃ paramataraṃ na vindati

 yadā  nadīnaṃ kusumākulānaṃ vicitta-vāneyya-vaṭaṃsakānaṃ
tīre nisinno sumanova jhāyati tato ratiṃ paramataraṃ na vindati

 yadā nisīthe rahitamhi kānane deve gaḷantamhi nadanti dāṭhino
bhikkhū ca pabbhāragatova jhāyati tato ratiṃ paramataraṃ na vindati

 yadā vitakke uparundhiyattano nagantare nagavivaraṃ samassito
vītaddaro vītakhilova jhāyati tato ratiṃ paramataraṃ na vindati

 yadā sukhī malakhilasokanāsano
niraggaḷo nibbanatho visallo
sabbāsave byantikatova jhāyati
tato ratiṃ paramataraṃ na vindatīti  imā gāthā abhāsi
tatthāyaṃ  padayojanāmukhena paṭhamagāthāya atthavaṇṇanā  khandhānaṃ paripāko  bhedo  jarāmaraṇasīsena cettha jarāmaraṇavanto dhammā gahitā tayidaṃ jarāmaraṇaṃ dukkhanti  yathābhūtaṃ ajānantā  yasmiṃ upādānakkhandhapañcake  paṭibandhā allīnā taṃ idaṃ dukkhaṃ ettakaṃ dukkhaṃ na ito bhiyyoti vipassanāpaññāsahitāya maggapaññāya parijānitvā idha imasmiṃ sāsane  sampajāno  bhikkhu  yasmiṃ kāle lakkhaṇūpanijjhānena jhāyati  vipassanāratito maggaphalaratito ca  uttamataraṃ ratiṃ  nappaṭilabhati tenāha bhagavā 
yato yato sammasati khandhānaṃ udayabbayaṃ
labhatī pītipāmojjaṃ amataṃ taṃ vijānataṃ
paṭhabyā ekarajjena saggassa gamanena vā
sabbalokādhipaccena sotāpattiphalaṃ varanti (dha pa 374 178)
evaṃ  pariññābhisamayamukhena vivekaratiṃ dassetvā idāni pahānābhisamayādimukhenapi taṃ dassetuṃ dutiyādikā tisso gāthā abhāsi tattha nti dukkhassa āyatiṃ pavattiṃ dukkhassa nipphattikanti attho nti taṇhaṃ sā hi visatāti visattikā visālāti visattikā visaṭāti visattikā visakkatīti visattikā visaṃ haratīti visattikā visaṃvādikāti visattikā visamūlāti visattikā visaphalāti visattikā visaparibhogāti visattikā visālā vā pana sā taṇhā rūpe sadde gandhe rase phoṭṭhabbe dhamme kule  gaṇe vitthaṭāti visattikāti vuccati nti sattasantānaṃ saṃsāre papañcenti vitthārentīti papañcā rāgādayo mānādayo ca te eva pavattidukkhassa saṅghātaṭṭhena saṅghātā sadarathapariḷāhasabhāvattā dukkhañcāti papañcasaṅghātadukhaṃ tassa adhivāhato nibbattanato papañcasaṅghātadukhādhivāhinī taṃ taṇhaṃ ti ariyamaggena samucchinditvā
nti  khemaṃ akhemakarānaṃ kilesānaṃ samucchindanena tehi anupaddutanti attho sammādiṭṭhiādīnaṃ vasena dvicaturaṅgo hutvā ariye nibbānaṃ gametīti  gāthāsukhatthañcettha vibhattialopo katoti daṭṭhabbaṃ rūpūpapattimaggādīsu sabbesu maggesu uttamattā  tenāha bhagavā  maggānaṭṭhaṅgiko seṭṭhotiādi (dha pa 273) sabbehi kilesamalehi sattānaṃ sodhanato ti paṭivedhapaññāya bhāvanābhisamayavasena abhisamecca
sokahetūnaṃ abhāvato puggalassa ca sokābhāvahetuto natthi ettha sokoti  tathā vigatarāgādirajattā  na kenaci paccayena saṅkhatanti  sabbesaṃ kilesānaṃ sabbassa ca dukkhassa vūpasamabhāvato saṃsāradukkhadditehi pajjitabbato adhigantabbato ca  sabbehi kilesamalehi sattasantānassa sodhananimittato ti sacchikiriyābhisamayavasena abhisameti bahukkhattuñhi nibbānaṃ ārabbha sacchikiriyābhisamayaṃ pavattentassa ālambake labbhamānavisesakaṃ ālambitabbe āropetvā evaṃ vuttaṃ saṃyojanasaṅkhātānaṃ bandhanānaṃ chedanato  nimittañhettha kattubhāvena upacāritaṃ yathā ariyabhāvakarāni saccāni ariyasaccānīti yathā purimagāthāsu yadā jhāyati tadā  tato ratiṃ paramataraṃ na vindatīti yojanā evaṃ idha yadā bhāveti tadā tato ratiṃ paramataraṃ na vindatīti yojanā
evaṃ thero catūhi gāthāhi attānaṃ anupanetvāva catusaccapaṭivedhakittanena aññaṃ byākaritvā idāni attanā vasitaṭṭhānassa vivittabhāvena phāsutaṃ dassento tiādikā gāthā abhāsi tattha ti ākāse siniddhagambhīranigghosatāya meghoyeva dundubhi  samantato paggharantīhi dhārāhi ākulāti  vihagānaṃ pakkhīnaṃ gamanamaggattā  nabheti yojanā ti jhānaratito
nti  tarūhi gaḷitakusumehi samohitānaṃ nti vane jātattā  vāneyyāni vanapupphāni vicittāni vāneyyāni vaṭaṃsakāni etāsanti vicittavāneyyavaṭaṃsakā nadiyo tāsaṃ nānāvidhavanapupphavaṭaṃsakānanti attho uttarimanussadhammavasena sundaro mano etassāti  jhāyati
ti rattiyaṃ ti janasambādhavirahite vivitte ti meghe ti vuṭṭhidhārāyo paggharante vassante ti sīhabyagghādayo paṭipakkhasattā te hi dāṭhāvudhāti dāṭhinoti vuccanti ti idampi janavivekadassanatthameva gahitaṃ
ti attasantānapariyāpannatāya attano kāmavitakkādike micchāvitakke paṭipakkhabalena nisedhetvā attanoti vā idaṃ vindatīti iminā yojetabbaṃ tato ratiṃ paramataraṃ attanā na vindatīti ti pabbatantare nti pabbataguhaṃ pabbhāraṃ vā ti nissito upagato ti vigatakilesadaratho ti pahīnacetokhilo
ti jhānādisukhena sukhito ti rāgādīnaṃ malānaṃ pañcannañca cetokhilānaṃ ñātiviyogādihetukassa sokassa ca pahāyako ti aggaḷaṃ vuccati avijjā nibbānapurapavesanivāraṇato tadabhāvato niraggaḷo ti nitaṇho ti vigatarāgādisallo ti kāmāsavādike sabbepi āsave ti byantikatāvī ariyamaggena vigatante katvā ṭhito diṭṭhadhammasukhavihāratthaṃ yadā jhāyati tato jhānaratito paramataraṃ ratiṃ na vindatīti yojanā evaṃ pana vatvā thero ajakaraṇītīrameva gato


