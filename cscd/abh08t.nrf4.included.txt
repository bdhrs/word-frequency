




ahaṃ  ito paraṃ  mativaddhikaraṃ nayaṃ  desessāmi  bhūmīsu cittānaṃ uppattiṃ puggalānaṃ vasena bhūmīsu cittānaṃ uppattiñca pavakkhāmi
 tisso ca apāyabhūmiyo honti  tesaṃ devamanussatiracchānapetanirayagatīnaṃ vasena pañca gatiyo  dassitā bhagavatā  pana kāmarūpārūpabhavavasena tayo satthunā  dassitā
 tesu tīsu bhavesu tiṃsa eva bhūmiyo honti  bhūmīsu uppannā puggalā tiṃsa eva honti etāsu bhūmīsu uppannā sabbe ca pana puggalā paṭisandhikacittānaṃ vasena ekūnavīsati honti  esā paṭisandhi ca nāma  dvippakārā  satthunā kathitā
 acittakā paṭisandhi sacittakā paṭisandhi ca iti duvidhā paṭisandhi hoti asaññibrahmānaṃ paṭisandhi  rūpapaṭisandhi hoti  rūpapaṭisandhito sesā  sacittakapaṭisandhi  paṇḍitena jānitabbā  sacittakā paṭisandhi ekūnavīsati hoti
 sacittakapaṭisandhivasena eva vīsati puggalā honti  imasmiṃ cittādhikāre cittādhikārattā acittakapaṭisandhi rūpapaṭisandhi  na ca kathitā mayā
 ahetukadvihetukatihetukā iti  tippakārā puggalā  bhaveyyuṃ ariyā pana puggalā aṭṭha  evaṃ iminā mayā vuttappakārena  puggalā ekādasa  kathitā bhagavatā
 tiṃsabhūmīsu cittānaṃ uppattiṃ etesaṃ pana sabbesaṃ puggalānaṃ pabhedato bhūmīsu cittānaṃ uppattiñca  gaṇhantassa mama vacanaṃ  tumhe jānātha suṇātha
 tīsu bhūmīsu kati cittāni jāyanti  mayhaṃ  tāni cittāni tvaṃ kathehi sabbāsu bhūmīsu cuddasa eva cittāni taṃ yathā 
voṭṭhabbaṃ  kāmapuññañca viyuttāni ca diṭṭhiyā
uddhaccasahitañceva honti sabbattha cuddasa
 vīsati cittāni kāmeyeva bhave  sabbasmiṃ kāle  bhaveyyunti taṃ yathā 
kāme aṭṭha mahāpākā domanassadvayampi ca
tathā ghānādiviññāṇattayaṃ pākā apuññajā
nti kusalavipākaghānādittayaṃ  akusalato jātā ahetukā satta vipākā  pañca cittāni rūpabhaveyeva bhavanti  cattāri cittāni arūpīsuyeva honti taṃ yathā 
rūpeva rūpapākā vāruppapākā arūpisu
nava mahaggatā pākā rūpārūpeva jāyare
 kāmarūpabhavesveva  cittāni bhavanti
taṃ  yathā 
puññarūpāni pañceva puññajaṃ sampaṭicchanaṃ
cakkhusotadvayaṃ puññapākaṃ santīraṇadvayaṃ
puññapākaṃ hasituppādamanodhātukriyāpi ca
aṭṭhārasādimaggena pañca rūpakriyāpi ca
kāmarūpabhavesveva etāneva sadā siyuṃ
 dvecattālīsa cittāni honti taṃ yathā 
paṭighadvayavajjitāni  apuññāni daseva ca
mahāpuññāni aṭṭheva voṭṭhabbanakriyāni ca
puññāruppāni cattāri āruppakiriyāni ca
kaniṭṭhamaggavajjāni satta lokuttarāni ca
dvecattālīsa cittāni honti tīsu bhavesupi
 catasso apāyabhūmiyo ṭhapetvā vajjetvā apāyato sesānaṃ sabbesaṃ puggalānaṃ chabbīsabhūmīsu terasa eva cittāni honti taṃ yathā 
catutthārūpāvacaraṃ anāgāmiphalādayo
mahākriyā ca jāyanti terasāpāyavajjitā
ti -saddena hi arahattaphalāni gahitāni
 catasso arūpabhūmiyo ṭhapetvā sesāsu  aparāni  cittāni jāyanti taṃ yathā 
manodhātukriyañceva  puññajaṃ sampaṭicchanaṃ
cakkhusotadvayaṃ puññapākaṃ santīraṇadvayaṃ
cheva cittāni jāyanti tathā uparivajjite
 pañca bhūmiyo ṭhapetvā pañcavīsatibhūmīsu pañca cittāni jāyanti taṃ yathā 
diṭṭhiyā sampayuttānaṃ vicikicchāyutaṃ tathā
pañca sabbattha jāyanti suddhāvāsavivajjite



catassopāyabhūmiyo nevasaññānāsaññañca ṭhapetvāyeva pañcavīsatibhūmīsu aparāni  cittāni honti taṃ yathā 
ṭhapetvā nevasaññañca catassopāyabhūmiyo
sesāsu tatiyāruppajavanaṃ jāyati dvayaṃ
 catassopāyabhūmiyo ākiñcaññañca nevasaññañca ṭhapetvā sesāsu catuvīsatibhūmīsu dvepi cittāni jāyanti taṃ yathā 
catutthatatiyāruppaṃ ṭhapetvāpāyabhūmiyo
sesāsu dutiyāruppa-javanaṃ jāyati dvayaṃ
 catasso apāyabhūmiyo tisso upari arūpabhūmiyo  chaḍḍetvā sesāsu tevīsatibhūmīsu dveyeva pana cittāni honti taṃ yathā 
apāyabhūmiyo  hitvā tissocāruppabhūmiyo
sesāsu paṭhamāruppaṃ javanadvayaṃ jāyati
 aṭṭha bhūmiyo ṭhapetvā sesāsu bāvīsatibhūmīsu ekādasavidhaṃ cittaṃ hoti taṃ yathā 
sabbaṃ rūpañca vipākaṃ ṭhapetvā sitamānasaṃ
ekādaseva jāyati apāyārūpavajjite
 nava bhūmiyo ṭhapetvā sesāsu ekavīsāsu bhūmīsu niccampi  eva mānasā honti taṃ yathā 
sotāpattiphalañceva sakadāgāmiphalampi ca
sakadāgāmimaggo ca ṭhapetvāpāyasuddhake
anāgāmimaggo ceva ekavīsāsu honti hi
 suddhāvāsaapāyāruppabhūmiyo ṭhapetvā avasesāsu sattarasasu bhūmīsu ekaṃ cittaṃ jāyati taṃ yathā 
suddhāvāse apāye ca ṭhapetvāruppabhūmiyo
ādimaggo eko hoti sattarasasu bhūmisu



ekūnavīsatibhūmiyo ṭhapetvā sesāsu ekādasasu bhūmīsu dvādasa cittāni jāyanti taṃ yathā 
domanassadvayāpuññapākā satta ca puññajaṃ
ghānādittayaṃ sesāsu hitvā sabbā mahaggatā
 vasena ca manussānaṃ vasena ca sattasu kāmāvacara aṭṭha cittāni sabbadā jāyanti taṃ yathā 
kāme devamanussānaṃ mahāpākāni jāyare
sadā sattasu etāni hitvā tevīsa bhūmiyo
  eko pañcamajjhānavipāko vehapphalādīsu  jāyati cattāri pana rūpavipāka tīsu tīsu bhūmīsu jāyanti ayametthādhippāyo  eko paṭhamarūpavipāko brahmapārisajjabrahmapurohitamahābrahmānaṃ tīsu bhūmīsu jāyati eko dutiyarūpavipāko eko tatiyarūpavipāko ca parittābhāappamāṇābhāābhassarānaṃ tīsu bhūmīsu jāyati eko catuttharūpavipāko parittasubhaappamāṇasubhasubhakiṇhānaṃ tīsu bhūmīsu jāyati
 arūpāvacaravipākānaṃ vasena cattāri pana cittāni  ekekāsu bhūmīsu honti iti evaṃ iminā mayā vuttappakārena sabbāsu bhūmīsu cittuppādaṃ  paṇḍito katheyya
 kāme vīsati kusalākusalā  tesaṃ kusalākusalānaṃ ahetukā pañcadasa vipākā āvajjanadvayañca  evaṃ iminā mayā vuttappakārena sattatiṃsa mānasā narakādīsu catūsu apāyesupi jāyare avasesāni dvipaññāsa cittāni  kismiñci kālepi nuppajjanti taṃ yathā 
pañcadasāni  rūpe tu arūpe dvādasīritā
aṭṭha lokuttarāneva kāmapākā sahetukā
aṭṭha mahākriyā ceva hasituppādamānasaṃ
dvipaññāsāni cittāni apāyesu na jāyare
 kāmāvacare devamanussānaṃ mahaggatā nava pākā neva jāyanti asīti  mānasā sadā jāyanti taṃ yathā 
dvādasākusalāneva kusalānekavīsati
sattavīsati pākā ca mahaggatavivajjitā
kāme  devamanussānaṃ kriyacittāni vīsati
honti asīti cittāni viññeyyāni vibhāvinā
 kāmāvacare aṭṭha mahāvipākā domanassadvayampi ca tathā  kusalavipākaṃ apuññajā satta pākā  arūpapākā ca cattāro rūpāvacarabhūmiyaṃ natthi ayametthādhippāyo  rūpāvacarabhūmiyaṃ aṭṭha mahāvipākā kāmasugatisattānaṃ dvinnaṃ vipākacittattā na honti jhānena vikkhambhitattā domanassadvayampi natthi ghānajivhākāyapasādavirahitattā kusalavipākaṃ ghānādittayaṃ natthi aniṭṭhārammaṇānaṃ abhāvato satta akusalavipākā ca natthi arūpapākā ca natthi kasmā arūpānaṃ vipākacittattā  imehi catuvīsaticittehi saha  sotāpattimaggo sakadāgāmimaggo anāgāmimaggo ca sotāpattiphalasakadāgāmiphalāni ca cattāro diṭṭhisaṃyuttā vicikicchāsaṃyuttampi ca cattāro heṭṭhimā pākā ca suddhāvāse  na labbhanti ayametthādhippāyo  puthujjanasotāpannasakadāgāmipuggalānaṃ asādhāraṇattā suddho ca āvāso atha vā  ghorātikkamaṭṭhitattā anāgāmipuggalā suddhā nāma caturoghatiṇṇattā khīṇāsavā suddhā nāma tesaṃ suddhānaṃ dvinnaṃ uttamasattānaṃ āvāsotipi  tasmiṃ
ayametthādhippāyo  suddhāvāse pana sotāpattimaggasotāpattiphalasakadāgāmimaggasakadāgāmiphalaanāgāmimaggā na vijjanti kasmāti ce anāgāmiphalaṭṭhānaṃyeva tasmiṃ uppajjanato cattāro diṭṭhisaṃyuttā ca vicikicchāyuttañca pañca akusalacittānaṃ sotāpannena vināsitattā iti tasmā kāraṇā na jāyanti cattāro heṭṭhimavipākā heṭṭhimānaṃ rūpabrahmānaṃ vipākacittattā natthi sesāni ekapaññāsa cittāni suddhāvāse pana labbhanti taṃ yathā 
diṭṭhiyā vippayuttāni uddhaccasahagataṃ tathā
kāmapuññāni aṭṭha ca rūpapuññāni pañca vā
arūpakusalāneva maggo khīṇāsavassa ca
cakkhusotamanodhātu puññajā tīraṇā duve
pañcamajjhānapāko  ca anāgāmiphalādayo
suddhāvāsesu labbhanti kriyacittāni vīsati
 sabbāni rūpāvacarāni pañcadasa cittāni kāmadhātuyā  tevīsati 
 domanassadvayañca ādimaggo ca sotāpattimaggo ca  pañcadvārāvajjanahasituppādāni kiriyāni cāti tecattālīsa cittāni arūpabhūmiyaṃ natthi pañca rūpāvacaravipākā rūpīnaṃ vipākacittattā natthi rūpajavanāni heṭṭhimajhānānaṃ virattattā natthi cakkhusotaviññāṇāni puññajāni pasādarahitattā natthi ghānādiviññāṇāni pakatiyāyeva natthi kusalavipākā manodhātu cakkhādiggahitapañcārammaṇattā arūpānaṃ dhammārammaṇattā natthi asati cakkhādiviññāṇe sā ca puññajā manodhātu  tāya ca asatiyā cakkhādiviññāṇampi natthiyeva kiriyāmanodhātupi pañcārammaṇattāyeva natthi hasituppādopi rūpakāyābhāvā sitassābhāvā natthi pubbeva diṭṭhasaccā ariyā rūpabhūmikā tasmā ādimaggopi natthi
 iminā mayā vuttappakārena bhūmivasena cittuppattiṃ  dhīro katheyya  evaṃ ekādasannaṃ puggalānaṃ vasena cittuppattiṃ dhīro  katheyya





ayaṃ vuttatthā
 evaṃ catūsvapāyabhūmīsu manussabhūmiyañcāti  ahetukassa sattassa  uppajjanti  avasesāni dvepaññāsa cittāni kadācipi na jāyanti na uppajjanti tāni sarūpato vuttāneva
 sattassa uppajjantehi sattatiṃsacittehi saha duhetukā catumahāvipākā cāti cattālīsa cittāni tathā ekakaṃ duhetukassa sattassa jāyanti
 sabbe sattavīsatividhā mahaggatā ceva  sabbe aṭṭha lokuttarā ceva cattāro tihetukavipākā ca kāme hasituppādo sahetukamahākiriyā cāti nava kriyāpi ceti cattālīsaṃ tathā aṭṭha ca  sattassa na jāyanti
ayametthādhippāyo   duhetuno rūpārūpasamāpattiyā asamatthatāya sattavīsa mahaggatā na jāyanti maggaphalaṃ adhigantuṃ asamatthatāya aṭṭha lokuttarā na jāyanti tihetukavipākā tihetukānaṃ sattānaṃ vipākacittattā na jāyanti nava kiriyāni khīṇāsavānaṃyeva uppajjamānattā na jāyantīti  puthujjanassa catupaññāsa mānasā jāyanti katamāni tāni duhetukassa vuttāni cattālīsa cittāni tathā ekañca kāmadhātuyaṃ cattāro ñāṇasampayuttavipākā rūpārūpesu nava puññāni cāti catupaññāsa mānasā jāyanti  tihetuno kāmasattassa pañcatiṃsa cittāni  na jāyanti taṃ yathā 
āvajjanadvayaṃ hitvā aṭṭhārasa kriyāpi ca
nava mahaggatā pākā aṭṭha lokuttarāni ca
kāmaputhujjanasseva tihetupaṭisandhino
pañcatiṃseva cittāni na jāyanti kadācipi
ti sattasu bhūmīsu jātassa sotāpannassa  sattassa paññāsa cittāni jāyanti  vacanaṃ dhīro  katheyya taṃ yathā 
diṭṭhiyā  vippayuttāni domanassadvayampi ca
uddhaccasahitañceva kāmapuññāni aṭṭha ca
nava mahaggatapuññāni āvajjanadvayampi ca
sabbe kāmavipākā ca sotāpattiphalampi ca
 sotāpannassa navatiṃseva cittāni na uppajjanti  vacanaṃ dhīro  deseyya taṃ yathā 
āvajjanadvayaṃ hitvā aṭṭhārasa kriyāpi ca
nava mahaggatā pākā satta lokuttarāni ca
diṭṭhiyā  sampayuttāni vicikicchāyutaṃ tathā
navatiṃsa na jāyanti sotāpannassa dehino
 paṭhamaṃ phalaṃ ṭhapetvā  puggalassa  cittāni attano sakadāgāmino  sakadāgāmiphalena saha sakadāgāmipuggalassa siyuṃ
 sakadāgāmiphalañca hitvā attano anāgāmiphalena saha sotāpannassa sattassa vuttāni yāni aṭṭhacattālīsa cittāni atthi tāni anāgāmissa sattassa jāyanti  vacanaṃ dhīro viniddise
 kāme sattasu kāmabhūmīsu jātassa arahato khīṇāsavassa kati cittāni jāyanti cattāri ca cattārīsañca cittāni  sattasu kāmabhūmīsu jātassa arahato  bhaveyyuṃ taṃ yathā 
tevīsa kāmapākāni kriyacittāni vīsati
arahattaphaleneva kāme arahato siyuṃ
 tesaṃ puggalānaṃ sakaṃ sakaṃ maggacittaṃ  bhaveyya  hi saccaṃ taṃ mayā vuttaṃ vacanaṃ  maggā ekacittakkhaṇā
 tīsu eva paṭhamajjhānabhūmīsu jātassa puthujjanassa brahmuno pañcatiṃsa eva cittāni jāyanti  vacanaṃ dhīro  uccāreyya taṃ yathā 
domanassadvayaṃ hitvā apuññāni daseva ca
kāmapuññāni aṭṭheva nava puññā mahaggatā
cakkhusotadvayaṃ  puññapākaṃ santīraṇadvayaṃ
āvajjanadvayañceva puññajaṃ sampaṭicchanaṃ
paṭhamajjhānapāko ca pañcatiṃseva jāyare
 pasādesu pavattaṃ kusalavipākaṃ  satta apuññajā pākā aṭṭha mahāpākā tathā uparijhānabhūmīsu jātā pākā āruppā cattāro vipākāpi ca domanassadvayampi ca āvajjanadvayavajjā  aṭṭha lokuttarāni ca etāni catupaññāsa cittāni paṭhamajjhānabhūmīsu tīsu nibbattassa puthujjanassa dehino sattassa  na labbhanti tāsu tīsu bhūmīsu nibbattassa  brahmuno  cittesu apuññapañcakaṃ hitvā tattha tīsu paṭhamajjhānabhūmīsu nibbattassa  brahmuno paṭhamaphalena saha ekatiṃsa cittāni  jāyanti  tīsu paṭhamajjhānabhūmīsu jātassa sakadāgāmino brahmuno tesu cittesu paṭhamaṃ phalaṃ ṭhapetvā sakadāgāmiphalaṃ pakkhipitvā ekatiṃseva cittāni jāyare  tīsu paṭhamajjhānabhūmīsu eva jātassa anāgāmissa dutiyaṃ phalaṃ ṭhapetvā attano phalacittena saha ekatiṃseva cittāni jāyanti



 arahattaphalaṃ  paṭhamajjhānato sambhavo pāko sattavīsati cittāni  khīṇāsavassa jāyare  tīsu eva dutiyajjhānabhūmīsu jātassa puthujjanassa brahmuno dutiyajjhānatatiyajjhānapākena saha chattiṃsa cittāni jāyanti taṃ yathā 
domanassadvayaṃ  hitvā apuññāni daseva ca
kāmapuññāni aṭṭheva nava puññamahaggatā
cakkhusotadvayaṃ puññapākaṃ santīraṇadvayaṃ
āvajjanadvayañceva puññajaṃ sampaṭicchanaṃ
dutiyajjhānapākena tatiyajjhānapākato
chattiṃseva ca cittāni dutiyajjhānadehino
 attano phalena saha bāttiṃsa cittāni sotāpannassa jāyanti  sotāpannassa vuttesu paṭhamaṃ phalaṃ ṭhapetvā attano phalacittena saha bāttiṃsa cittāni sakadāgāmissa vuttesu dutiyaṃ phalaṃ ṭhapetvā anāgāmiphalena saha bāttiṃseva cittāni  anāgāmino bhavanti  tīsu eva dutiyajjhānabhūmīsu jātassa arahato attano phalena dutiyajjhānatatiyajjhānapākato pākehi saha aṭṭhavīsati cittāni honti taṃ yathā 
viññāṇaṃ cakkhusotānaṃ puññajaṃ sampaṭicchanaṃ
santīraṇadvayañceva kriyacittāni vīsati
arahattaphalaṃ pāko dutiyajjhānasambhavo
tatiyajjhānapāko ca aṭṭhavīsati mānasā
 catutthajjhānavipākena saha pañcatiṃseva cittāni  jāyanti tattha tāsu tīsu parittakasubhādīnaṃ bhūmīsu sotāpannassa ca ekatiṃsa cittāni jāyare yathā  sakadāgāmino ekatiṃsa cittāni jāyare tathā anāgāmino ekatiṃsa jāyare  tāsu tīsu bhūmīsu eva jātassa khīṇāsavassa sattavīsati mānasā honti  evaṃ  vehapphalabhūmiyaṃ jātānaṃ puthujjanasekkhānaṃ pañcannaṃ  puggalānaṃ mānasā honti pañcasu  jātassa anāgāmino sattassa ekatiṃseva cittāni honti  vacanaṃ dhīro  deseyya  tāsu suddhāvāsabhūmīsu eva jātassa arahato sattavīsati mānasā honti  iminā mayā vuttappakārena  pañcadasasu rūpibhūmīsu jātānaṃ sabbesaṃ puggalānaṃ cittāni  dhīrena  jānitabbāni
 paṭhamaāruppabhūmiyaṃ jātassa puthujjanassa catuvīsati cittāni jāyanti  vacanaṃ dhīro viniddise taṃ yathā 
domanassadvayaṃ hitvā apuññāni daseva ca
kāmapuññāni aṭṭheva āruppakusalāni ca
paṭhamāruppapāko ca kriyāvoṭṭhabbanampi ca
tattha tissaṃ paṭhamāruppabhūmiyaṃ eva sotāpannassa puggalassa apuññapañcakaṃ hitvā attano phalena saha vīsati cittāni honti tathā  tissaṃ paṭhamāruppabhūmiyaṃ sakadāgāmino anāgāminopi ca puggalassa pubbaṃ pubbaṃ phalaṃ  vajjetvā attano phalena saha vīsati cittāni jāyanti  tattha tissaṃ paṭhamāruppabhūmiyaṃ eva jātassa khīṇāsavassa dasa pañca mānasā ca jāyanti taṃ yathā 
mahākriyāni aṭṭheva catvāruppakriyāni ca
arahattaphalaṃ pāko voṭṭhabbañcāpi mānasaṃ
dutiyāruppabhūmiyaṃ  jātassa puthujjanassa sattassa tevīsati cittāni honti taṃ yathā 
domanassadvayaṃ  hitvā apuññāni daseva ca
kāmapuññāni aṭṭheva puññārūpūparī tayo
dutiyāruppapāko ca voṭṭhabbañcāpi mānasaṃ
 evaṃ iminā pakārena  kathetvā dhīro paṇḍito  deseyya  etissaṃ dutiyāruppabhūmiyaṃ jātānaṃ tiṇṇannaṃ sekkhānampi ekūnavīsati cittāni honti taṃ yathā 
diṭṭhiyā vippayuttāni uddhaccasahitaṃ tathā
kāmapuññāni aṭṭheva puññārūpūparī tayo
dutiyāruppapāko ca voṭṭhabbañcāpi mānasaṃ
sakasakaphaleneva cittānekūnavīsati
 dutiyāruppabhūmiyaṃ jātassa khīṇāsavassa kiriyacittāni dvādasa eko pāko arahattaphalañcāti cuddaseva cittāni honti taṃ yathā 
mahākriyāni aṭṭheva kriyārūpūparī tayo
voṭṭhabbañca sako pāko arahattaphalampi ca
 tatiyaarūpabhūmiyaṃ jātassa puthujjanassa sattassa bāvīsati cittāni bhavanti  vacanaṃ dhīro pakāsaye taṃ yathā 
domanassadvayaṃ hitvā apuññāni daseva ca
kāmapuññāni aṭṭheva puññārūpūparī duve
tatiyāruppapāko ca voṭṭhabbañcāpi mānasaṃ
 puggalassa aṭṭhārasa eva cittāni jāyare taṃ yathā 
diṭṭhiyā  vippayuttāni uddhaccasahitaṃ tathā
mahāpuññāni aṭṭheva puññārūpūparī duve
aṭṭhāraseva pākena sotāpattiphalena ca
voṭṭhabbañcāpi mānasaṃ sotāpannassa jāyare
sakadāgāmino paṭhamaṃ phalaṃ ṭhapetvā attano phalena  aṭṭhārasa cittāni honti sakadāgāmino vuttesu cittesu dutiyaṃ phalaṃ ṭhapetvā attano phalena saha aṭṭhārasa cittāni eva anāgāmissa jāyare
 tatiyaarūpabhūmiyaṃ jātassa khīṇāsavassa teraseva cittāni jāyanti  vacanaṃ dhīro viniddise taṃ yathā 
mahākriyāni aṭṭheva kriyārūpūparī duve
arahattaphalaṃ pāko voṭṭhabbañcāpi mānasaṃ
 catutthaarūpabhūmiyaṃ jātassa puthujjanassa sattassa ekavīsati cittāni jāyanti  idaṃ vacanaṃ dhīro viniddise taṃ yathā 
domanassadvayaṃ hitvā apuññāni daseva ca
kāmapuññāni aṭṭheva voṭṭhabbañcāpi mānasaṃ
catutthāruppapuññañca sapākenekavīsati
 cittāni dhīro pakāsaye taṃ yathā 
diṭṭhiyā vippayuttāni uddhaccasahitaṃ tathā
kāmapuññāni aṭṭheva sotāpattiphalampi ca
catutthāruppapuññañca sapāko voṭṭhabbampi ca
sakadāgāmino  paṭhamaṃ phalaṃ ṭhapetvā  eva cittāni saphalena honti sakadāgāmino vuttesu cittesu dutiyaṃ  phalaṃ ṭhapetvā attano phalena sattarasa mānasā anāgāmissa honti  jātassa arahantassa dvādasa eva cittāni jāyanti taṃ yathā 
mahākriyāni aṭṭheva voṭṭhabbañcāpi mānasaṃ
catutthañca kriyārūpaṃ pāko arahato phalaṃ
 evaṃ iminā mayā vuttappakārena puggalānaṃ vasena bhūmīsu cittappavattiṃ vidū dhīro vibhāvaye
 jātā arūpakusalā ceva kiriyāpi ca uppajjanti  bhāge jātānaṃ  brahmānaṃ  heṭṭhābhāge jātā arūpāvacarā pana neva jāyanti kasmā kāraṇāti  mayā sutaṃ heṭṭhimajhānesu  diṭṭhadosabhāvato neva jāyanti
 sotāpattimaggaṃ ṭhapetvā  tayo anuttarā kusalā tayo maggā kāmāvacarapuññāni aṭṭha tathā dasa apuññāni cittāni arūpapuññāni cattāri  sabbāni lokuttaraphalāni paṭhamāruppapāko ca nava kāmakiriyāpi ca arūpāpi sabbā kiriyā etāni pana tecattālīsa mānasā paṭhamāruppabhūmiyaṃ uppajjanti
 sabbo tevīsati sabbo pannarasavidho mahaggato rūpo cittuppādo  kiriyāmanodhātu domanassadvayampi ca ādimaggo ca  jātā tayo arūpa cāti chacattālīsa cittāni  etissaṃ paṭhamāruppabhūmiyaṃ natthi
 vuttesu cittesu kusalapākakiriyāvasena  ṭhapetvā attano pāko cāti cattālīsa cittāni dutiyāruppabhūmiyaṃ  jāyanti  iminā mayā vuttappakārena  paṭhamadutiyāruppato sesaākiñcaññāyatananevasaññānāsaññāyatanabhūmidvaye  kusalavipākakiriyāvasena heṭṭhābhāge jātaṃ arūpattayaṃ hitvā attano attano pākā  iminā mayā vuttappakārena paṇḍitena  jānitabbā
 cattāri lokuttaraphalacittāni  sabbāni ca catūsu āruppabhūmīsu honti voṭṭhabbanena cittena saha kāme aṭṭha mahākiriyā catasso arūpakiriyāpi cāti terasa eva kiriyā paṭhamāruppabhūmiyaṃ jātassa khīṇāsavassa jāyanti dutiyāruppabhūmiyaṃ jātassa khīṇāsavassa paṭhamāruppakiriyaṃ hitvā dvādasa eva kiriyā honti tatiyāruppabhūmiyaṃ jātassa khīṇāsavassa paṭhamadutiyāruppakiriyāni hitvā ekādasa kiriyā honti catutthāruppabhūmiyaṃ jātassa khīṇāsavassa paṭhamadutiyatatiyāruppakiriyāni hitvā daseva kiriyā  jānitabbā



āvajjanadvayaṃ ṭhapetvā sabbā kiriyā arahattaphalañcāti ekūnavīsati cittāni arahato pana honti āvajjanadvayaṃ kiñcāpi khīṇāsavassa honti evampi aññesaṃ puthujjanasekkhānampi hontiyeva ekūnavīsati cittāni khīṇāsavassa eva honti na aññesanti ñāpanatthaṃ āvajjanadvayaṃ ṭhapetvāti vuttaṃ
 puggalānañca tihetukaputhujjane ca teraseva cittāni bhavanti  vacanaṃ dhīro pakāsaye taṃ yathā  cattāro ñāṇasampayuttā mahāvipākāni nava rūpārūpapākā ca ime teraseva cittāni bhavanti
 puggalānañca duhetukaputhujjane ca ñāṇaparihīnāni cattāri vipākāni eva jāyare  ariyagatānaṃ  puggalānaṃ  sattaraseva cittāni bhavanti taṃ yathā  duve pañcaviññāṇāni manodhātuttayasantīraṇāni voṭṭhabbanañca ime sattarasa eva honti
 puggalānaṃ mahaggatāni eva kusalāni honti  heṭṭhā ariyānaṃ teraseva cittāni uppajjanti  vacanaṃ dhīro niddise aṭṭheva kāmapuññāni  akusalavasena diṭṭhihīnā cattāro cittuppādāpi uddhaccasampayuttañcāti terasa cittāni honti  sotāpannasakadāgāmipuggalānaṃ  ahetukaduhetukatihetukaputhujjane domanassayuttaṃ dvayameva cittaṃ jāyate  pañca eva jāyare taṃ yathā 
cattāri diṭṭhiyuttāni vicikicchāyutampi ca
maggaṭṭhānaṃ catunnampi maggacittaṃ sakaṃ sakaṃ
 catunnaṃ maggaṭṭhānaṃ puggalānaṃ sakaṃ sakaṃ ekameva maggacittaṃ  bhaveyya  evaṃ iminā mayā vuttappakārena dhīro paṇḍito  cittappavattiṃ pakāsaye
 sabbabhavesu cittānaṃ puggalānaṃ vasena ca cittappavatti  ābhidhammikabhikkhūnaṃ  chekabhāvāya mayā pakāsitā  iminā mayā vuttappakārena bhūmipuggalabhedato idaṃ sabbaṃ cittaṃ  bahuppakārampi ca hoti  gahaṇaṃ vibhāvinā viññātabbaṃ  mayā vuttassa anusārena  cittabhedo vibhāvinā  vijānituṃ sakkā ganthavitthārabhītena mayā  cittappavattidīpakavacanaṃ saṃkhittaṃ pubbāparaṃ viloketvā cintetvā ca punappunaṃ atthaṃ upaparikkhitvā vibhāvinā gahetabbaṃ
 imañca abhidhammāvatārappakaraṇaṃ  sundarasārabhūtaṃ varaṃ sattaandhakārasadise mohe padīpaṃ pajjotappadīpaṃ  naro sādhukaṃ cinteti vācetipi taṃ naraṃ rāgadosā  cirakālaṃ  na upagacchanti



