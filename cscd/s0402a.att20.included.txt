

 dutiyassa  paṭhame ti paññāto pākaṭo ti sāsanassa na anulometīti ananulomikaṃ tasmiṃ ananulomike ti pāṇātipātādimhi kāyaduccarite oḷārikaṃ vā etaṃ na evarūpe samādapetuṃ sakkoti disā namassituṃ vaṭṭati bhūtabaliṃ kātuṃ vaṭṭatīti evarūpe samādapeti gaṇhāpeti pi musāvādādīni oḷārikāni attano santakaṃ parassa adātukāmena natthīti ayaṃ vañcanamusāvādo nāma vattuṃ vaṭṭatīti evarūpe samādapeti pi abhijjhādayo oḷārikā kammaṭṭhānaṃ visaṃvādetvā kathento pana ananulomikesu dhammesu samādapeti nāma dakkhiṇavihāravāsitthero viya taṃ kira theraṃ eko upaṭṭhāko amaccaputto upasaṅkamitvā mettāyantena paṭhamaṃ kīdise puggale mettāyitabbanti pucchi thero sabhāgavisabhāgaṃ anācikkhitvā piyapuggaleti āha tassa ca bhariyā piyā hoti manāpā so taṃ ārabbha mettāyanto ummādaṃ pāpuṇi kathaṃ panesa bahujanaahitāya paṭipanno hotīti evarūpassa hi saddhivihārikādayo ceva upaṭṭhākādayo ca tesaṃ ārakkhadevatā ādiṃ katvā tāsaṃ tāsaṃ mittabhūtā yāva brahmalokā  sesadevatā ca ayaṃ bhikkhu na ajānitvā karissatīti  tena katameva karonti evamesa bahujanaahitāya paṭipanno hoti
sukkapakkhe pāṇātipātā veramaṇiādīnaṃyeva vasena  veditabbāni kammaṭṭhānaṃ pana avisaṃvādetvā kathento anulomikesu dhammesu samādapeti nāma koḷitavihāravāsī catunikāyikatissatthero viya tassa kira jeṭṭhabhātā nandābhayatthero nāma potaliyavihāre vasanto ekasmiṃ roge samuṭṭhite kaniṭṭhaṃ pakkosāpetvā āha  āvuso mayhaṃ sallahukaṃ katvā ekaṃ kammaṭṭhānaṃ kathehīti kiṃ bhante aññena kammaṭṭhānena kabaḷīkārāhāraṃ pariggaṇhituṃ vaṭṭatīti kimatthiko esa āvusoti bhante kabaḷīkārāhāro upādārūpaṃ ekasmiñca upādārūpe diṭṭhe tevīsati upādārūpāni pākaṭāni hontīti  so vaṭṭissati āvuso ettakanti taṃ uyyojetvā kabaḷīkārāhāraṃ pariggaṇhitvā upādārūpaṃ sallakkhetvā vivaṭṭetvā arahattaṃ pāpuṇi atha naṃ theraṃ bahivihārā anikkhantameva pakkositvā āvuso mahāavassayosi mayhaṃ jātoti kaniṭṭhattherassa attanā paṭiladdhaguṇaṃ ārocesi ti etassapi hi saddhivihārikādayo ayaṃ na ajānitvā karissatīti tena katameva karontīti bahujanahitāya paṭipanno nāma hotīti

 dutiye ti jātiyā khattiyassa ti rājābhisekena muddhani abhisittassa ti saritabbāni asammussanīyāni honti ti  nibbatto nti daharakāle jānitumpi na sakkā aparabhāge pana mātāpituādīhi ñātakehi vā dāsādīhi vā tvaṃ asukajanapade asukanagare asukadivase asukanakkhatte jātoti ācikkhite sutvā tato paṭṭhāya yāvajīvaṃ sarati na sammussati tena vuttaṃ  yāvajīvaṃ sāraṇīyaṃ hotīti
 nti abhisekaṭṭhānaṃ nāma rañño balavatuṭṭhikaraṃ hoti tenassa taṃ yāvajīvaṃ sāraṇīyaṃ saṅgāmavijayaṭṭhānepi eseva nayo ettha pana nti yuddhaṃ ti jinitvā sattumaddanaṃ katvā nti tameva saṅgāmaṭṭhānaṃ ti abhibhavitvā āvasati
idāni yasmā sammāsambuddhassa rañño jātiṭṭhānādīhi kattabbakiccaṃ natthi imasmiṃ pana sāsane tappaṭibhāge tayo puggale dassetuṃ idaṃ kāraṇaṃ ābhataṃ tasmā te dassento tiādimāha tattha ti ettha catupārisuddhisīlampi pabbajjānissitamevāti veditabbaṃ ti ahaṃ asukaraṭṭhe asukajanapade asukavihāre asukamāḷake asukadivāṭṭhāne asukacaṅkame asukarukkhamūle pabbajitoti evaṃ yāvajīvaṃ saritabbameva hoti na sammussitabbaṃ
nti ettakaṃ dukkhaṃ na ito uddhaṃ dukkhaṃ atthi ti ettako dukkhasamudayo na ito uddhaṃ dukkhasamudayo atthīti sesapadadvayepi eseva nayo evamettha catūhi saccehi sotāpattimaggo kathito kasiṇaparikammavipassanāñāṇāni pana maggasannissitāneva honti ti ahaṃ asukaraṭṭhe asukarukkhamūle sotāpanno jātoti yāvajīvaṃ sāraṇīyaṃ hoti asammussanīyaṃ
ti āsavānaṃ khayena nti phalasamādhiṃ nti phalapaññaṃ ti attanāva abhivisiṭṭhāya paññāya paccakkhaṃ katvā ti paṭilabhitvā viharati nti mayā asukaraṭṭhe asukarukkhamūle arahattaṃ pattanti attano arahattapattiṭṭhānaṃ nāma yāvajīvaṃ sāraṇīyaṃ hoti asammussanīyanti yathānusandhināva desanaṃ niṭṭhapesi

 tatiye ti atthi upalabbhanti ti tasseva vevacanaṃ nti sattaloke ti anāso apatthano ti  āsaṃsamāno patthayamāno ti apagatāso ti caṇḍālānaṃ kule ti vilīvakārakule ti migaluddakānaṃ kule ti cammakārakule ti pupphacchaḍḍakakule
ettāvatā kulavipattiṃ dassetvā idāni yasmā nīcakule jātopi ekacco aḍḍho hoti mahaddhano ayaṃ pana na tādiso tasmāssa bhogavipattiṃ dassetuṃ tiādimāha tattha ti dāliddiyena samannāgate ti parittakaannapānabhojane ti  dukkhajīvike yattha vāyāmena payogena jīvitavuttiṃ sādhenti tathārūpeti attho ti yasmiṃ kule dukkhena yāgubhattaghāso ca kopīnamattaṃ acchādanañca labbhati
idāni yasmā ekacco nīcakule jātopi upadhisampanno hoti attabhāvasamiddhiyaṃ ṭhito  ayañca na tādiso tasmāssa sarīravipattimpi dassetuṃ tiādimāha tattha ti paṃsupisācako viya jhāmakhāṇuvaṇṇo ti vijātamātuyāpi amanāpadassano ti lakuṇḍako ti ekakkhikāṇo vā ubhayakkhikāṇo vā ti ekahatthakuṇī vā ubhayahatthakuṇī vā ti ekapādakhañjo vā ubhayapādakhañjo vā ti hatapakkho pīṭhasappī ti vaṭṭitelakapallakādino padīpaupakaraṇassa ti kasmā na hoti nīcakule jātattā
ti aññasmiṃ jeṭṭhe sati kaniṭṭho āsaṃ na karoti tasmā jeṭṭhoti āha ti jeṭṭhopi na abhisekāraho āsaṃ na karoti tasmā ābhisekoti āha ti abhisekārahopi kāṇakuṇiādidosarahito sakiṃ abhisitto puna abhiseke āsaṃ na karoti tasmā anabhisittoti āha  ti jeṭṭhopi ābhiseko anabhisitto mando uttānaseyyako sopi abhiseke āsaṃ na karoti soḷasavassuddesiko pana paññāyamānamassubhedo acalappatto nāma  hoti mahantampi rajjaṃ vicāretuṃ samattho tasmā acalappattoti āha ti kasmā hoti mahājātitāya
ti nissīlo ti lāmakadhammo ti asucīhi kāyakammādīhi samannāgato ti saṅkāhi saritabbasamācāro kiñcideva asāruppaṃ disvā idaṃ iminā kataṃ bhavissatīti evaṃ paresaṃ āsaṅkanīyasamācāro attanāyeva vā saṅkāhi saritabbasamācāro sāsaṅkasamācāroti attho tassa hi divāṭṭhānādīsu sannipatitvā kiñcideva mantayante bhikkhū disvā ime ekato hutvā mantenti kacci nu kho mayā katakammaṃ jānitvā mantentīti evaṃ sāsaṅkasamācāro hoti ti paṭicchādetabbayuttakena pāpakammena samannāgato ti assamaṇo hutvāva samaṇapatirūpakatāya samaṇo ahanti evaṃ paṭiñño ti aññe brahmacārino sunivatthe supārute sumbhakapattadhare gāmanigamarājadhānīsu piṇḍāya caritvā jīvikaṃ kappente disvā sayampi tādisena ākārena tathā paṭipajjanato ahaṃ brahmacārīti paṭiññaṃ dento viya hoti ahaṃ bhikkhūti vatvā uposathaggādīni pavisanto pana brahmacāripaṭiñño hotiyeva tathā saṅghikaṃ lābhaṃ gaṇhanto ti pūtinā kammena anto  anupaviṭṭho ti rāgādīhi tinto ti sañjātarāgādikacavaro ti kasmā na hoti lokuttaradhammaupanissayassa natthitāya ti kasmā hoti mahāsīlasmiṃ paripūrakāritāya

 catutthe catūhi saṅgahavatthūhi janaṃ rañjetīti  cakkaṃ vattetīti  vattitaṃ vā anena cakkanti cakkavattī dhammo assa  atthīti  dhammeneva dasavidhena cakkavattivattena rājā jātoti nti sopi aññaṃ nissayarājānaṃ alabhitvā cakkaṃ nāma vattetuṃ na sakkotīti attho iti satthā desanaṃ paṭṭhapetvā yathānusandhiṃ apāpetvāva tuṇhī ahosi kasmā anusandhikusalā uṭṭhahitvā anusandhiṃ pucchissanti bahū hi imasmiṃ ṭhāne tathārūpā bhikkhū athāhaṃ tehi puṭṭho desanaṃ vaḍḍhessāmīti atheko anusandhikusalo bhikkhu bhagavantaṃ pucchanto tiādimāha bhagavāpissa byākaronto tiādimāha
tattha ti dasakusalakammapathadhammo nti tameva vuttappakāraṃ dhammaṃ ti tadadhiṭṭhānena cetasā tameva nissayaṃ katvā ti yathā kato so dhammo suṭṭhu kato hoti evametaṃ karonto ti tasmiṃ gāravuppattiyā taṃ garukaronto ti tasseva dhammassa añjalikaraṇādīhi nīcavuttitaṃ karonto ti taṃ dhammaṃ dhajamiva purakkhatvā ketumiva ukkhipitvā pavattiyā dhammaddhajo dhammaketu ca hutvāti attho ti dhammādhipatibhūtāgatabhāvena dhammavaseneva ca sabbakiriyānaṃ karaṇena dhammādhipateyyo hutvā ti dhammo assā  atthīti dhammikā rakkhā ca āvaraṇañca gutti ca rakkhāvaraṇagutti tattha paraṃ rakkhanto attānaṃ rakkhatīti vacanato khantiādayo  vuttañhetaṃ  kathañca bhikkhave paraṃ rakkhanto attānaṃ rakkhati khantiyā avihiṃsāya mettacittatāya anuddayāyāti  nivāsanapārupanagehādīni  corādiupaddavanivāraṇatthaṃ gopāyanā  taṃ sabbampi suṭṭhu vidahati pavatteti ṭhapetīti attho
idāni  yattha sā saṃvidahitabbā taṃ dassento ntiādimāha tatrāyaṃ saṅkhepattho  antojanasaṅkhātaṃ puttadāraṃ sīlasaṃvare patiṭṭhāpento vatthagandhamālādīni cassa dadamāno sabbopaddave cassa nivārayamāno dhammikaṃ rakkhāvaraṇaguttiṃ saṃvidahati nāma khattiyādīsupi eseva nayo ayaṃ pana viseso  abhisittakhattiyā bhadraassājānīyādiratanasampadānenapi  upagaṇhitabbā anuyantā khattiyā tesaṃ anurūpayānavāhanasampadānenapi paritosetabbā balakāyo kālaṃ anatikkametvā bhattavetanasampadānenapi anuggahetabbo brāhmaṇā annapānavatthādinā deyyadhammena gahapatikā bhattabījanaṅgalabalibaddādisampadānena tathā nigamavāsino  janapadavāsino ca  samitapāpabāhitapāpā pana  samaṇaparikkhārasampadānena sakkātabbā migapakkhino abhayadānena samassāsetabbā
ti dasakusalakammapathadhammeneva cakkaṃ pavatteti nti taṃ tena evaṃ pavattitaṃ āṇācakkaṃ appaṭivattiyaṃ hoti ti devatā nāma attanā icchiticchitameva karonti tasmā tā aggaṇhitvā manussabhūtenāti vuttaṃ ti paṭiatthikena paṭisattunāti attho ti cakkavattī dasakusalakammapathavasena dhammiko tathāgato pana navalokuttaradhammavasena ti navahi lokuttaradhammehi mahājanaṃ rañjetīti dhammarājā ti navalokuttaradhammameva nissāya tameva sakkaronto taṃ garukaronto taṃ apacāyamāno sovassa dhammo abbhuggataṭṭhena dhajoti  sovassa ketūti  tameva adhipatiṃ jeṭṭhakaṃ katvā viharatīti nti lokiyalokuttaradhammadāyikarakkhañca āvaraṇañca guttiñca ti ṭhapeti paññapeti nti tividhaṃ kāyaduccaritaṃ na sevitabbaṃ sucaritaṃ sevitabbanti evaṃ sabbattha attho veditabbo ti ṭhapetvā kathetvā ti navalokuttaradhammeneva asadisaṃ dhammacakkaṃ pavatteti nti taṃ evaṃ pavattitaṃ dhammacakkaṃ etesu samaṇādīsu ekenapi paṭivattetuṃ paṭibāhituṃ na sakkā sesaṃ sabbattha uttānamevāti

 pañcame ti buddhapaccekabuddhasaṅkhātānaṃ isīnaṃ dhammacakkappavattanatthāya ceva uposathakaraṇatthāya  ca āgantvā patane sannipātaṭṭhāneti attho padanetipi pāṭho ayameva attho ti  migānaṃ abhayatthāya dinne ti so kira raññā āṇattadivaseyeva  sabbūpakaraṇāni sajjetvā antevāsikehi saddhiṃ araññaṃ pavisitvā gāmadvāragāmamajjhadevakulasusānādīsu ṭhitarukkhe ceva jhāmapatitasukkharukkhe ca vivajjetvā sampannapadese ṭhite sabbadosavivajjite nābhiaranemīnaṃ anurūpe rukkhe gahetvā taṃ cakkaṃ akāsi tassa rukkhe vicinitvā gaṇhantassa ceva karontassa ca ettako kālo vītivatto tena vuttaṃ  chahi māsehi chārattūnehīti nti nānattaṃ nti na esaṃ nti atthi esaṃ ti payogassa gamanaṃ ti paribbhamitvā ti akkhe pavesetvā ṭhapitamiva
ti sagaṇḍā uṇṇatoṇataṭṭhānayuttā ti pūtisārena ceva pheggunā ca yuttā tiādīni kāyaduccaritādīnaṃ nāmāni ti evaṃ guṇapatanena patitā ti evaṃ guṇehi patiṭṭhitā tattha lokiyamahājanā papatitā nāma sotāpannādayo patiṭṭhitā nāma tesupi purimā tayo kilesānaṃ samudācārakkhaṇe papatitā nāma khīṇāsavā pana ekanteneva patiṭṭhitā nāma ti yasmā appahīnakāyavaṅkādayo papatanti pahīnakāyavaṅkādayo patiṭṭhahanti tasmā kāyavaṅkādīnaṃ pana evaṃ pahānaṃ veditabbaṃ  pāṇātipāto adinnādānaṃ micchācāro musāvādo pisuṇāvācā micchādiṭṭhīti ime tāva cha sotāpattimaggena pahīyanti pharusāvācā byāpādoti dve anāgāmimaggena abhijjhā samphappalāpoti dve arahattamaggenāti

 chaṭṭhe nti aviraddhapaṭipadaṃ ekaṃsapaṭipadaṃ niyyānikapaṭipadaṃ kāraṇapaṭipadaṃ sārapaṭipadaṃ maṇḍapaṭipadaṃ apaccanīkapaṭipadaṃ anulomapaṭipadaṃ  dhammānudhammapaṭipadaṃ paṭipanno hoti na takkaggāhena vā nayaggāhena vā evaṃ gahetvā paṭipanno hi bhikkhu vā bhikkhunī vā upāsako vā upāsikā vā manussadevanibbānasampattīhi hāyati parihāyati apaṇṇakapaṭipadaṃ  paṭipanno pana tāhi sampattīhi na parihāyati atīte kantāraddhānamaggaṃ paṭipannesu dvīsu satthavāhesu yakkhassa vacanaṃ gahetvā bālasatthavāho saddhiṃ satthena  anayabyasanaṃ patto yakkhassa vacanaṃ aggahetvā udakadiṭṭhaṭṭhāne udakaṃ chaḍḍessāmāti satthake saññāpetvā maggaṃ paṭipanno paṇḍitasatthavāho viya yaṃ sandhāya vuttaṃ 
apaṇṇakaṃ ṭhānameke dutiyaṃ āhu takkikā
etadaññāya medhāvī taṃ gaṇhe yadapaṇṇakanti 
ti ettha ti khandhakoṭṭhāsassapi kāraṇassapi passāvamaggassapi nāmaṃ catasso kho imā sāriputta yoniyotiādīsu  hi khandhakoṭṭhāso yoni nāma yoni hesā bhūmija phalassa adhigamāyātiādīsu  kāraṇaṃ na cāhaṃ brāhmaṇaṃ brūmi yonijaṃ mattisambhavanti  ca tamenaṃ kammajavātā nivattitvā uddhaṃpādaṃ adhosiraṃ samparivattetvā mātu yonimukhe sampaṭipādentīti ca ādīsu passāvamaggo idha pana kāraṇaṃ adhippetaṃ ti paggahitā paripuṇṇā
ti ettha āsavantīti  cakkhutopi manatopi sandanti pavattantīti vuttaṃ hoti dhammato yāva gotrabhu okāsato yāva bhavaggā savantīti  vā  ete dhamme etañca okāsaṃ antokaritvā pavattantīti attho antokaraṇattho hi ayaṃ ākāro cirapārivāsiyaṭṭhena madirādayo āsavā āsavā viyātipi  lokasmimpi hi cirapārivāsikā madirādayo āsavāti vuccanti yadi ca cirapārivāsiyaṭṭhena āsavā eteyeva bhavitumarahanti vuttañhetaṃ  purimā bhikkhave koṭi na paññāyati avijjāya ito pubbe avijjā nāhosītiādi  āyataṃ vā saṃsāradukkhaṃ savanti pasavantītipi  purimāni cettha nibbacanāni yattha kilesā āsavāti āgacchanti tattha yujjanti pacchimaṃ kammepi na kevalañca kammakilesāyeva āsavā apica kho nānappakārā upaddavāpi suttesu hi nāhaṃ cunda diṭṭhadhammikānaṃyeva āsavānaṃ saṃvarāya dhammaṃ  desemīti  ettha vivādamūlabhūtā kilesā āsavāti āgatā
yena  devūpapatyassa gandhabbo vā vihaṅgamo
yakkhattaṃ yena gaccheyyaṃ manussattañca abbaje
te mayhaṃ āsavā khīṇā viddhastā vinaḷīkatāti  
ettha tebhūmakaṃ ca kammaṃ avasesā ca akusalā dhammā diṭṭhadhammikānaṃ āsavānaṃ saṃvarāya samparāyikānaṃ āsavānaṃ paṭighātāyāti  ettha parūpavādavippaṭisāravadhabandhādayo ceva apāyadukkhabhūtā ca nānappakārā upaddavā
te panete āsavā yattha yathā āgatā tattha tathā veditabbā ete hi vinaye tāva diṭṭhadhammikānaṃ āsavānaṃ saṃvarāya samparāyikānaṃ āsavānaṃ paṭighātāyāti  dvedhā āgatā saḷāyatane tayo me āvuso āsavā kāmāsavo bhavāsavo avijjāsavoti  tidhā āgatā aññesu ca suttantesu  abhidhamme  ca teyeva diṭṭhāsavena saha catudhā āgatā nibbedhikapariyāyena atthi bhikkhave āsavā nirayagāminiyā  atthi āsavā tiracchānayonigāminiyā atthi āsavā pettivisayagāminiyā atthi āsavā manussalokagāminiyā atthi āsavā devalokagāminiyāti  pañcadhā āgatā kammameva cettha āsavāti vuttaṃ chakkanipāte atthi bhikkhave āsavā saṃvarāpahātabbātiādinā  nayena chadhā āgatā sabbāsavapariyāye  teyeva dassanena pahātabbehi saddhiṃ sattadhā āgatā idha pana abhidhammanayena cattāro āsavā adhippetāti veditabbā
ti ettha pana āsavānaṃ sarasabhedopi khīṇākāropi maggaphalanibbānānipi āsavakkhayoti vuccati yo āsavānaṃ khayo vayo bhedo paribhedo aniccatā antaradhānanti ettha hi āsavānaṃ sarasabhedo āsavakkhayoti vutto jānato ahaṃ bhikkhave passato  āsavānaṃ khayaṃ vadāmīti  ettha  āsavappahānaṃ āsavānaṃ accantakkhayo asamuppādo khīṇākāro natthibhāvo āsavakkhayoti vutto
sekhassa sikkhamānassa ujumaggānusārino
khayasmiṃ paṭhamaṃ ñāṇaṃ tato aññā anantarāti  
ettha maggo āsavakkhayoti vutto āsavānaṃ khayā samaṇo hotīti  ettha phalaṃ
paravajjānupassissa niccaṃ ujjhānasaññino
āsavā tassa vaḍḍhanti ārā so āsavakkhayāti  
ettha nibbānaṃ imasmiṃ pana sutte phalaṃ sandhāya āsavānaṃ khayāyāti āha arahattaphalatthāyāti attho
ti manacchaṭṭhesu indriyesu pihitadvāro ti bhojanasmiṃ pamāṇaññū paṭiggahaṇaparibhogapaccavekkhaṇamattaṃ jānāti pajānātīti attho ti rattindivaṃ cha koṭṭhāse katvā pañcasu koṭṭhāsesu jāgaraṇabhāvaṃ anuyutto jāgaraṇeyeva yuttappayuttoti attho
evaṃ mātikaṃ ṭhapetvā idāni tameva ṭhapitapaṭipāṭiyā vibhajanto tiādimāha tattha tiādīnaṃ attho visuddhimagge  vitthārito tathā tiādīnaṃ  ti pañcahi nīvaraṇehi dhammehi nīvaraṇāni hi cittaṃ āvaritvā tiṭṭhanti tasmā āvaraṇīyā dhammāti vuccanti ti sīho viya seyyaṃ kappeti ti vāmapādaṃ dakkhiṇapāde atiādhāya samaṃ ṭhapite hi pāde jāṇukena jāṇukaṃ gopphakena ca gopphakaṃ ghaṭīyati tato vedanā uṭṭhahanti tasmā  tassa dosassa parivajjanatthaṃ thokaṃ atikkamitvā esa pādaṃ ṭhapeti tena vuttaṃ  pāde pādaṃ accādhāyāti
ti satiyā ceva sampajaññena ca samannāgato kathaṃ panesa niddāyanto sato sampajāno nāma hotīti purimappavattivasena ayaṃ hi caṅkame caṅkamanto niddāya okkamanabhāvaṃ ñatvā pavattamānaṃ kammaṭṭhānaṃ ṭhapetvā mañce vā phalake vā nipanno niddaṃ upagantvā puna pabujjhamāno kammaṭṭhānaṃ ṭhitaṭṭhāne gaṇhantoyeva pabujjhati tasmā niddāyantopi sato sampajāno nāma hoti ayaṃ tāva mūlakammaṭṭhāne nayova pariggahakammaṭṭhānavasenāpi panesa sato sampajāno nāma hoti kathaṃ ayaṃ hi caṅkamanto niddāya okkamanabhāvaṃ ñatvā pāsāṇaphalake vā mañce vā dakkhiṇena passena nipajjitvā paccavekkhati  acetano kāyo acetane  mañce patiṭṭhito acetano mañco acetanāya pathaviyā acetanā pathavī acetane udake acetanaṃ udakaṃ acetane vāte acetano vāto acetane ākāse patiṭṭhito tattha ākāsampi ahaṃ vātaṃ ukkhipitvā ṭhitanti na jānāti vātopi ahaṃ ākāse patiṭṭhitoti na jānāti tathā vāto na jānāti ahaṃ udakaṃ ukkhipitvā ṭhitoti mañco na jānāti ahaṃ kāyaṃ ukkhipitvā ṭhitoti kāyo na jānāti ahaṃ mañce patiṭṭhitoti na hi tesaṃ aññamaññaṃ ābhogo vā samannāhāro vā manasikāro vā cetanā vā patthanā vā atthīti tassa evaṃ paccavekkhato taṃ paccavekkhaṇacittaṃ bhavaṅge otarati evaṃ niddāyantopi sato sampajāno nāma hotīti
ti ettakaṃ ṭhānaṃ gate cande vā tārakāya vā uṭṭhahissāmīti uṭṭhānakālaparicchedikaṃ saññaṃ manasikaritvā citte ṭhapetvāti attho evaṃ karitvā sayito hi yathāparicchinneyeva kāle uṭṭhahati

 sattame ti attadukkhāya ti paradukkhāya ntiādīni pubbabhāge dasakusalakammapathavasena āgatāni upari pana yāva arahattā avāritāneva

 aṭṭhame ti aṭṭā pīḷitā bhaveyyātha ti lajjeyyātha ti gūthe viya tasmiṃ vacane sañjātajigucchā bhaveyyātha ti ettha ti padasandhibyañjanasiliṭṭhatā ti anussavatthe nipāto dibbena kira āyunā aṭṭīyathāti evamassa sambandho veditabbo ti paṭhamataraṃyeva

 navame ti āpaṇiko āpaṇaṃ ugghāṭetvā bhaṇḍavikkāyakassa vāṇijassetaṃ adhivacanaṃ ti abhājanabhūto ti yathā adhiṭṭhitaṃ suadhiṭṭhitaṃ hoti evaṃ sayaṃ attapaccakkhaṃ karonto nādhiṭṭhāti tattha paccūsakāle padasaddena uṭṭhāya dīpaṃ jāletvā bhaṇḍaṃ pasāretvā anisīdanto pubbaṇhasamayaṃ na sakkaccaṃ kammantaṃ adhiṭṭhāti nāma ayaṃ hi yaṃ corā rattiṃ bhaṇḍaṃ haritvā idaṃ amhākaṃ hatthato vissajjessāmāti āpaṇaṃ gantvā appena agghena denti yampi bahuverino manussā rattiṃ nagare vasitvā pātova āpaṇaṃ gantvā bhaṇḍaṃ gaṇhanti yaṃ vā pana janapadaṃ gantukāmā manussā pātova āpaṇaṃ gantvā bhaṇḍaṃ kiṇanti tappaccayassa lābhassa assāmiko hoti
aññesaṃ bhojanavelāya pana bhuñjituṃ āgantvā pātova bhaṇḍaṃ paṭisāmetvā gharaṃ gantvā bhuñjitvā niddāyitvā sāyaṃ puna āpaṇaṃ āgacchanto  nāma so hi yaṃ corā pātova vissajjetuṃ na sampāpuṇiṃsu divākāle pana paresaṃ asañcārakkhaṇe āpaṇaṃ gantvā appagghena denti yañca bhojanavelāya puññavanto issarā āpaṇato idañcidañca laddhuṃ vaṭṭatīti pahiṇitvā āharāpenti tappaccayassa lābhassa assāmiko hoti
yāva yāmabherinikkhamanā pana antoāpaṇe dīpaṃ jālāpetvā anisīdanto  nāma so hi yaṃ  corā pātopi divāpi vissajjetuṃ na sampāpuṇiṃsu  sāyaṃ pana āpaṇaṃ gantvā appagghena denti tappaccayassa lābhassa assāmiko hoti
ti sakkaccakiriyāya samādhiṃ na samāpajjati ettha ca pātova cetiyaṅgaṇabodhiyaṅgaṇesu vattaṃ katvā senāsanaṃ pavisitvā yāva bhikkhācāravelā tāva samāpattiṃ appetvā anisīdanto  nāma pacchābhattaṃ pana piṇḍapātapaṭikkanto rattiṭṭhānadivāṭṭhānaṃ  pavisitvā yāva sāyanhasamayā samāpattiṃ appetvā anisīdanto  nāma sāyaṃ pana cetiyaṃ vanditvā therūpaṭṭhānaṃ katvā senāsanaṃ pavisitvā paṭhamayāmaṃ samāpattiṃ samāpajjitvā anisīdanto  nāma sukkapakkho vuttapaṭipakkhanayeneva veditabbo apicettha samāpattiṃ appetvāti vuttaṭṭhāne samāpattiyā asati vipassanāpi vaṭṭati samādhinimittanti ca samādhiārammaṇampi vaṭṭatiyeva vuttampi cetaṃ  samādhipi samādhinimittaṃ samādhārammaṇampi samādhinimittanti

 dasame ti paññācakkhunā cakkhumā hoti ti visiṭṭhadhuro uttamadhuro ñāṇasampayuttena vīriyena samannāgato ti avassayasampanno patiṭṭhānasampanno nti vikkāyikabhaṇḍaṃ ti tasmiṃ evaṃ kītaṃ evaṃ vikkāyamānanti vuttapaṇiye yena kayena taṃ kītaṃ taṃ kayasaṅkhātaṃ mūlaṃ ettakaṃ bhavissati yo ca tasmiṃ vikkayamāne vikkayo tasmiṃ vikkaye ettako udayo bhavissati ettikā vaḍḍhīti attho
ti sulabhaṭṭhānaṃ gantvā kiṇanto dullabhaṭṭhānaṃ gantvā vikkiṇanto ca ettha kusalo nāma hoti dasaguṇampi vīsatiguṇampi lābhaṃ labhati
ti  issarā bahunā nikkhittadhanena samannāgatā ti vaḷañjanakavasena mahaddhanā  ti  upabhogaparibhogabhaṇḍena mahābhogā ti kāyabalena ceva ñāṇabalena ca samannāgatattā samattho nti amhākañca gahitadhanamūlikaṃ vaḍḍhiṃ kālena kālaṃ anuppadātuṃ ti nimantenti nipātentītipi pāṭho ayameva attho
ti kusaladhammānaṃ sampādanatthāya paṭilābhatthāya ti ñāṇathāmena samannāgato ti thirena ñāṇaparakkamena samannāgato ti aggamaggaṃ apāpuṇitvā imaṃ vīriyadhuraṃ na ṭhapessāmīti evaṃ aṭṭhapitadhuro
ti ekanikāyādivasena bahu buddhavacanaṃ sutaṃ etesanti bahussutā ti eko nikāyo eko āgamo nāma dve nikāyā dve āgamā nāma pañca nikāyā pañca āgamā nāma etesu āgamesu yesaṃ ekopi āgamo āgato paguṇo pavattito te āgatāgamā nāma ti suttantapiṭakadharā ti vinayapiṭakadharā ti dvemātikādharā ti atthānatthaṃ kāraṇākāraṇaṃ pucchati ti imaṃ nāma pucchissāmīti aññāti tuleti pariggaṇhāti sesamettha uttānatthameva
imasmiṃ  pana sutte paṭhamaṃ paññā āgatā pacchā vīriyañca kalyāṇamittasevanā ca tattha paṭhamaṃ arahattaṃ patvā pacchā vīriyaṃ katvā kalyāṇamittā sevitabbāti na evaṃ attho daṭṭhabbo desanāya nāma heṭṭhimena vā paricchedo hoti uparimena vā dvīhipi vā koṭīhi idha pana uparimena paricchedo veditabbo tasmā kathentena paṭhamaṃ kalyāṇamittaupanissayaṃ dassetvā majjhe vīriyaṃ dassetvā pacchā arahattaṃ kathetabbanti

