

mahāvagge nti ubhinnaṃ pātimokkhavibhaṅgānaṃ yaṃ khandhakaṃ saṅgāyiṃsūti sambandho khandhānaṃ samūho khandhānaṃ vā pakāsanato ti cettha pabbajjādicārittavārittasikkhāpadapaññattisamūho adhippeto padabhājanīye yesaṃ padānaṃ atthā yehi aṭṭhakathānayehi pakāsitāti yojanā atha vā ye atthāti yojetabbaṃ -saddo cettha padapūraṇe daṭṭhabbo
nti yena samayena āyasmato sāriputtattherassa sikkhāpadapaññattiyācanahetubhūto  parivitakko udapādi tena samayenātiādinā vuttakāraṇaṃ viya visesakāraṇaṃ bhummavacananivattanakakāraṇanti attho ti abhisambodhito paṭṭhāya satthu cariyāvibhāvanassa vinayapaññattiyaṃ kiṃ payojanaṃ yadi visesakāraṇaṃ natthīti adhippāyo nidānadassanaṃ payojananti yojanā nticettha sikkhāpadapaññattihetubhūtaṃ vatthupuggalādikāraṇaṃ adhippetaṃ na paññattiṭṭhānameva tenāha tiādi
nti ettha -saddo mahantavācī -saddo tīrapariyāyo unnatattādinā velā viya velā uru mahantī velā uruvelā tassaṃ tenāha ntiādi ti sīlādiguṇasīmā ti tālādīnaṃ paṇṇapuṭena
paṭhamābhisambuddhoti anunāsikalopenāyaṃ niddesoti āha ti nti ca bhāvanapuṃsakaniddeso tasmā abhisambuddho  hutvā sabbapaṭhamaṃ bodhirukkhamūle viharatīti yojanā daṭṭhabbā
pāḷiyaṃ ti ettha ti etasmiṃ samayeti attho anekatthattā nipātānaṃ nti accantasaṃyoge etaṃ upayogavacanaṃ ti adhikārantaradassane nipāto tena vimuttisukhapaṭisaṃvedanaṃ pahāya paṭiccasamuppādamanasikāre adhikatabhāvaṃ dasseti ti paṭimukhaṃ gantvā aññamaññaṃ apekkhitvāti attho etena kāraṇabahutā dassitā ti kāriyabahutā nti bhāvanapuṃsakaniddeso ti so eva paccayākāro ti avijjāpaccayā saṅkhārātiādinā nayena vutto paccayākāro ti saṃsārappavattiyā
pāḷiyaṃ tiādīsu dukkhādīsu aññāṇaṃ  lokiyakusalākusalacetanā  lokiyavipākameva  lokiyavedanādikkhandhattayaṃ  bhūtupādāyabhedaṃ  pasādaviññāṇabhedaṃ  vipākabhūto sabbo  ca rāgo  balavarāgo tividhā ca diṭṭhi  pana duvidho kammabhavo upapattibhavo ca tattha  sāsavakusalākusalacetanāva  upādinnakakkhandhā tesaṃ upapatti  pāko  bhedo  te eva nissāya socanaṃ  kandanaṃ  kāyikaṃ  cetasikaṃ ativiya soko 
paccekañca -saddo yojetabbo tenāha tiādi ti iminā na sattassa nāpi subhasukhādīnanti dasseti
ti byattanti imasmiṃ atthe nipāto ti idaṃ paṭhamavāre kiñcāpi avijjāyatveva asesavirāganirodhātiādinā paṭilomapaccayākāropi āgato tathāpi yato pajānāti sahetudhammanti anulomapaccayākārapaṭivedhasseva kāraṇattena vuttanti yathā cettha evaṃ dutiyavārepi yato khayaṃ paccayānaṃ avedīti gāthāya vuttattā paccayānaṃ khayasaṅkhātantiādi  vuttanti veditabbaṃ ti ayutto na byākātabbo avijjamānaṃ attānaṃ siddhaṃ katvā ko phusatīti tassa kiriyāya puṭṭhattā ko vañjhāputto phusatītiādi viyāti adhippāyo ti ahosiṃ nu kho ahamatītamaddhānaṃ nanu kho ahosiṃ kiṃ nu kho ahosiṃ kathaṃ nu kho ahosiṃ kiṃ hutvā kiṃ ahosiṃ nu kho ahamatītamaddhānaṃ bhavissāmi nu kho ahaṃ anāgatamaddhānaṃ nanu kho bhavissāmi kiṃ nu kho bhavissāmi kathaṃ nu kho bhavissāmi kiṃ hutvā kiṃ bhavissāmi nu kho ahaṃ anāgatamaddhānaṃ ahaṃ nu khosmi no nu khosmi kiṃ nu khosmi kathaṃ nu khosmi ayaṃ nu kho satto kuto āgato so kuhiṃ gāmī bhavissatīti  evaṃ āgatā atīte pañca anāgate pañca paccuppanne chāti soḷasavidhā kaṅkhā
tattha ti manussadevādīsu khattiyādīsu vā aññataraṃ nissāya kaṅkhati ti pana saṇṭhānākārādīsu issarādijanakaṃ kāraṇaṃ vā nissāya nti ca manussādīsu paṭhamaṃ kiṃ hutvā pacchā kiṃ ahosinti kaṅkhati tiādi idāni attano vijjamānāvijjamānataṃ sarūpapakārādikañca kaṅkhati ti viapayanti byapagacchanti tenāha ti
ti tassa paccayākārapajānanassa paccayakkhayādhigamassa ca vasena nti anulomapaṭilomato ekekameva koṭṭhāsaṃ ti rattiyā tīsupi yāmesu evaṃ idha khandhakapāḷiyā āgatanayena anulomapaṭilomaṃyeva manasākāsi

 tassa ti pallaṅkasattāhassa apagamanena ti arahattaphalasamāpattisamādhimhā antarantarā eva hi paccayākāramanasikāro avasesakālaṃ pana sabbaṃ bhagavā phalasamāpattiyāpi vītināmesi taṃ sandhāya ti vuttaṃ ti  bhagavato ciraṃ ṭhitassa caṅkamanādhippāyaṃ ñatvā devatāhi māpite ratanacaṅkame nti bhagavato nisīdanādhippāyaṃ ñatvā devatāhi māpitaṃ ratanamayaṃ gehaṃ
ti na kevalaṃ ratanaghareyeva tatrāpi ajapālanigrodhamūlepi abhidhammaṃ vicinanto eva antarantarā vimuttisukhaṃ paṭisaṃvedentoti attho tatthāpi hi anantanayasamantapaṭṭhānaṃ sammasato sammāsambuddhassa pītisamuṭṭhitā chabbaṇṇā buddharasmiyo ratanaghare viya nicchariṃsu eva ti sabbe hīnajātikā maṃ mā upagacchantūti mānavasena samīpaṃ upagatesu kodhavasena ca apethāti adhippāyanicchāritaṃ huṃhuṃkāraṃ karonto
nti brāhmaṇattaṃ nti nibbānaṃ nti maggañāṇānaṃ vā antabhūtaṃ arahattaphalaṃ

ti ettha ca  vuccati nīparukkho yo niculotipi vuccati ti sakalacakkavāḷagabbhaṃ pūretvā uppanno mahāmegho ti vuṭṭhiyā eva itthiliṅgavasena nāmaṃ yā ca sattāhaṃ pavattattā sattāhavaddalikāti vuttāti āha ti sītavātena dūsitaṃ dinametissā vaddalikāyāti sītavātaduddinīti āha tiādi ubbiddhatā nāma dūrabhāvena upaṭṭhānanti āha nti indanīlamaṇi viya dibbati jotetīti  ākāso
ti vivekassa sukhabhāvaṃ viditvā sabbaso asantuṭṭhisamucchedakattā maggañāṇānaṃ ti vuttaṃ ti akujjhanasabhāvo

ti  abhinave ayameva attho pasattho na purimo na hi buddhā mahagghaṃ pattaṃ paribhuñjanti

 ālīyanti  sevīyantīti ālayā pañca kāmaguṇāti āha ti ti ativiya pamuditā ti -saddaṃ apekkhitvā nti saṅkhārādīnaṃ phalānaṃ pāḷiyaṃ tiādīni nibbānavevacanāni ti sampiṇḍanatthe nipāto na kevalaṃ etadahosi imāpi gāthā paṭibhaṃsūti attho
nti pāramipūraṇaṃ sandhāya vuttaṃ na dukkhāpaṭipadaṃ buddhānañhi cattāro maggā sukhāpaṭipadāva honti -iti byattaṃ ekaṃsanti dvīsu atthesu nipāto byattaṃ ekaṃsena vā alanti viyojenti nti vā eko nipāto
 pāḷiyaṃ ti so kira kassapassa bhagavato sāsane  nāma thero paṭhamajjhānabhūmiyaṃ brahmapati hutvā nibbatto tena naṃ sahampatīti sañjāniṃsu ti assavanatāya assavanenāti attho savanameva hi savanatā yathā devatāti
ti micchādiṭṭhidhammo ti pūraṇakassapādīhi chahi satthārehi ti desanāhatthena vivara nti ariyamaggaṃ sandhāya vadati
ti ghanasilāmaye nti ettha -saddo taṃ-saddatthe daṭṭhabbo tena so selapabbato upamā yassa taṃ tathūpamanti attho tena vā pabbatādinā pakārena upamā assātipi attho nti lokuttaradhammabhūtaṃ ti dhammadesanatthāya cārikacaraṇatthaṃ imamhā āsanā kāyena appossukkabhāvato vā cittena uṭṭhehi ayameva vā pāṭho teneva vicara desassūti duvidhepi kāyacittapayoge niyojesi tiādi cattāri thutivasena sambodhanāni
ti  indriyaparopariyattañāṇena āsayānusayañāṇena ca imesañhi dvinnaṃ buddhacakkhūti nāmaṃ ti saddhindriyādayova ākārā  sundarā yesaṃ te svākārā suviññāpayā paralokañca vajjañca bhayato dassanasīlā cāti daṭṭhabbaṃ uppalāni ettha santīti ti gacchalatāpi pokkharaṇīpi vuccati idha pana pokkharaṇī evamitaresupi ti udakato anuggatāni anto nimuggāneva hutvā pusanti vaḍḍhanti tāni ti udakaṃ atikkamanavasena uggantvā
ti vivaṭā nti saupanissayānaṃ sattānaṃ ti ariyamaggadvārāni idañca attano sayambhuñāṇena saupanissayānaṃ tesaṃ magguppattidiṭṭhataṃ sandhāya vadati tiādīsu evamattho daṭṭhabbo  ahañhi attano paguṇaṃ suppavattitampi imaṃ paṇītaṃ dhammaṃ ajānantesu manujesu desanāya vihiṃsā kāyavācākilamatho hotīti evaṃ vihiṃsasaññī hutvā  bhāsituṃ na icchiṃ idāni pana hetusampannā attano saddhābhājanaṃ vivarantu pūressāmi nesaṃ saṅkappanti

ti nāmaṃ ti gottaṃ ti kiṃ idāneva udapādi nanu bodhimūle tekālikā kālavinimuttā ca sabbe dhammā sabbākārato diṭṭhāti saccaṃ diṭṭhā tathāpi nāmādivasena avikappitā ekacittakkhaṇikattā sabbaññutaññāṇassa na hi ekena cittena sabbadhammānaṃ nāmajātiādikaṃ paccekaṃ anantaṃ vibhāgaṃ vikappetuṃ sakkā vikappānaṃ viruddhānaṃ sahānuppattito sabbavikappārahadhammadassanameva panānena sakkā kātuṃ yathā diṭṭhesu pana yathicchitākāraṃ ārabbha vikappo uppajjati cakkhuviññāṇena diṭṭhe cittapaṭe viya idhāpi āḷāraṃ nissāya āvajjanānantarameva sabbākārañāṇaṃ udapādi na kevalañca taṃ atha kho pañcavaggiyā eva paṭhamaṃ dhammaṃ jānissanti tappamukhā ca devatā āḷāro kālaṃ katvā ākiñcaññāyatane udako ca nevasaññānāsaññāyatane nibbattoti evamādikaṃ sabbampi nissāya ñāṇaṃ uppajjati eva taṃ pana khaṇasampattiyā dullabhabhāvaṃ dassetuṃ kamena oloketvā devatāya vutte ñāṇaṃ viya katvā  vuttaṃ saddagatiyā hi bandhattā ekena ñāṇena ñātampi vuccamānaṃ kamena ñātaṃ viya paṭibhāti devatāpi ca bhagavatā ñātamevatthaṃ ārocesi teneva bhagavatopi kho ñāṇaṃ udapādīti vuttanti daṭṭhabbaṃ evamaññatthāpi īdisesu lokaṃ volokento asukaṃ addasa tattha  mayi gate kiṃ bhavissatīti evamādinā satthu hitesitāsandassanavasappavattesu sabbattha vacanagatiyaṃ kamavuttite paññāyamānepi ekeneva ñāṇena sakalāvabodho veditabbo ti upakārassāpi vijjamānataṃ sandhāya vuttaṃ na pana dhammadesanāya kāraṇattena anupakārānampi desanato
nti gayāya bodhissa ca antare tigāvute ṭhāne
ti sabbaṃ tebhūmakadhammaṃ abhibhavitvā ṭhito ti kilesalepena alitto tato eva  ti taṇhakkhaye nibbāne ārammaṇakaraṇavasaena vimutto evaṃ sayaṃ sabbadhamme attanāva jānitvā nti kaṃ aññaṃ ayaṃ me ācariyoti uddiseyyaṃ
nti bārāṇasiṃ nti āhanissāmi amatādhigamāya ugghosanato nti satthu dhammadesanā vuttā amatabheriṃ paharissāmīti gacchāmīti attho
ti anantajinopi bhavituṃ yuttoti attho anantañāṇatāya ananto jino ca anantena vā ñāṇena anantaṃ vā dosaṃ jitavā uppādavayantarahitatāya vā anantaṃ nibbānaṃ ajini kilesārayo madditvā gaṇhītipi 
ti evampi bhaveyya evaṃvidhe rūpakāyaratane īdisena ñāṇena bhavitabbanti adhippāyo evaṃ nāma kathanañhissa upanissayasampannassa aparakāle dukkhappattassa bhagavantaṃ upagamma pabbajitvā maggaphalapaṭivedhāya paccayo jāto tathāhesa bhagavā tena samāgamatthaṃ padasāva maggaṃ paṭipajji
ti  paccayabāhulliko ti padhānato dukkaracaraṇato parihīno natthi ettha agāriyaṃ agārassa hitaṃ kasigorakkhādikammanti anagāriyā pabbajjā taṃ ti upagacchanti nti taṃ anuttaraṃ nti maggabrahmacariyassa pariyosānaṃ arahattaphalanti attho tassa hi atthāya kulaputtā pabbajanti ti imasmiṃ paccakkhe attabhāve nti aparappaccayā  ti attanova ñāṇena paccakkhaṃ katvā ti pāpuṇitvā
ti dukkarairiyāya tiādīsu manussadhammato lokiyañāṇato upari ariyaṃ kātuṃ alaṃ samattho  ti sabbaññutaññāṇassa pubbabhāgaṃ adhippetaṃ ti nu nti evarūpametaṃ vākyabhedanti attho te ca yadi esa padhānakāle ahaṃ arahāti vadeyya mayañca saddahāma na cānena tadā vuttaṃ idāni pana vijjamānameva guṇaṃ vadatīti ekapadena satiṃ labhitvā buddho jātoti uppannagāravā āvusovādaṃ pahāya no hetaṃ bhanteti āhaṃsu nti aññāya arahattappattiyā cittaṃ
ti koṭṭhāsā dve bhāgā ti vatthukāmesu kilesakāmasukhassa anubhavo kilesakāmā eva vā āmisasukhena allīyanato kāmasukhallikāti vuttāti daṭṭhabbā ti gāmavāsīnaṃ santako ti attano kilamathassa kaṇṭakaseyyādidukkhassa anuyogo ti yathāvutte lobho vā sassato vā eko anto doso vā ucchedo vā ekoti veditabbo
tiādīsu attanā sampayuttañāṇacakkhuṃ karotīti cakkhukaraṇī dutiyaṃ tasseva vevacanaṃ ti kilesupasamo  ca catusaccapaṭivedhova  asaṅkhatadhātu etesampi atthāya saṃvattatīti paṭipadaṃ thometi ti ñāṇaṃ ti vitakko sesaṃ dhammato suviññeyyameva
 evaṃ  cattāropi magge ekato dassetvā idāni tehi maggehi paṭivijjhitabbāni cattāri ariyasaccāni dassetuṃ tiādimāha tiādīsu tattha tattha bhave nibbattamānānaṃ sattānaṃ sabbapaṭhamaṃ rūpārūpadhammappavatti idha  nāma sā ca tattha tattha bhavesu upalabbhamānānaṃ dukkhādīnaṃ vatthubhāvato  evaṃ jarādīsu dukkhavatthukatāya dukkhatā veditabbā pañcupādānakkhandhā pana dukkhadukkhavipariṇāmadukkhasaṅkhāradukkhavasena dukkhā eva ti punabbhavakaraṇaṃ punabbhavo uttarapadalopena punabbhavo sīlametissāti ponobhavikā ti ettha rūpādīsu nandati piyāyatīti nandī sā eva rāgoti nandirāgoti bhāvappadhānoyaṃ niddeso nandirāgattanti  attho tena sahagatāni nandirāgasahagatā ti tasmiṃ tasmiṃ bhave rūpādīsu chasu ārammaṇesu kāmassādanavasena pavattā  nāma sassatadiṭṭhiyā saha pavattā  ucchedadiṭṭhiyā saha pavattā tiādinā nibbānameva vuccati tattha virajjanaṃ vigamanaṃ  nirujjhanaṃ  ubhayenāpi suṭṭhu vigamova vuccati asesāyapi taṇhāya virāgo nirodho ca yena hoti so  nibbānameva yasmā ca taṃ āgamma taṇhaṃ vaṭṭañca cajanti paṭinissajjanti vimuccanti na allīyanti tasmā ti vuccati
ntiādīni ñāṇavevacanāneva
ti yattakaṃ kālaṃ nti saccañāṇa kiccañāṇa katañāṇasaṅkhātānaṃ tiṇṇaṃ parivaṭṭānaṃ vasena tiparivaṭṭaṃ ñāṇadassanaṃ ettha ca idaṃ dukkhaṃ ariyasaccaṃ idaṃ dukkhasamudayanti evaṃ catūsu saccesu yathābhūtañāṇaṃ  nāma tesu eva pariññeyyaṃ pahātabbaṃ sacchikātabbaṃ bhāvetabbanti evaṃ kattabbakiccajānanañāṇaṃ  nāma pariññātaṃ pahīnaṃ sacchikataṃ bhāvitanti tassa kiccassa katabhāvajānanañāṇaṃ  nāma nti tesameva ekekasmiṃ sacce tiṇṇaṃ tiṇṇaṃ ākārānaṃ vasena dvādasākāraṃ
nti abhisambuddho arahattaṃ pattoti evaṃ na paṭijāniṃ ti yato bodhimūle nisinnakālato paṭṭhāya  nti tato paraṃ ahaṃ ti paccavekkhaṇañāṇaṃ sandhāya vadati tiādi tassa pavattiākāradassanaṃ tattha ti arahattaphalaṃ tassa maggasaṅkhātakāraṇato ca ārammaṇato ca akuppatā veditabbā
nti niggāthasutte ti bhaṇiyamāne nti idha catusaccadhammesu cakkhukiccakaraṇato sotāpattimaggo adhippeto tiādi nibbānārammaṇattepi kiccavasena asammohato pavattidassanatthaṃ vuttaṃ
nti paṭivedhañāṇadhammañceva desanāñāṇadhammañca pavattanaṭṭhena cakkanti dhammacakkaṃ  ti sabbaññutaññāṇānubhāvena pavatto cittapaccayautusamuṭṭhāno dasasahassilokadhātuṃ pharitvā ṭhito obhāso
 diṭṭho ariyasaccadhammo etenāti  esa nayo sesesupi attano paccakkhato adhigatattā na paraṃ pacceti parassa saddhāya ettha na pavattatīti aparappaccayo ti ettake vuttamatte pabbajjā upasampadā ca sijjhati teneva tattha -saddena paricchedo dassitoti vadanti keci pana sammā dukkhassa antakiriyāyāti vacanapariyosāne eva upasampadā sijjhati aṭṭhakathāyaṃ pana ehi bhikkhūti bhagavato vacanenāti idaṃ ehibhikkhusaddopalakkhitavacanaṃ ehibhikkhuvacanantiādipadavasena vuttaṃ musāvādavaggotiādīsu viyāti vadanti tadetaṃ  bhagavā hi ehi bhikkhu cara brahmacariyaṃ sammā dukkhassa antakiriyāyāti  iminā vacanena sameti yattakañhi bhagavatā niyamena vuccati tattakaṃ sabbampi aṅgameva sekkhaputhujjanānañhi etaṃ paripuṇṇaṃ vuccati asekkhānaṃ pana cara brahmacariyanti pariyosānanti daṭṭhabbaṃ sikkhattayasamiddhito lokiyasampadāhi uparibhūtā seṭṭhabhūtā sampadāti 
ti bhikkhūhi gāmato nīharitvā dinnabhatto ti yuttaṃ nu tiādi yathākkamaṃ taṇhāmānadiṭṭhigāhānaṃ dassanaṃ
ti ettha ti nipātamattaṃ tasmāti attho ti vuṭṭhānagāminivipassanāvasena ukkaṇṭhati ti catunnaṃ maggānaṃ vasena na rajjati ti phalavasena vimuccati ntiādi paccavekkhaṇañāṇadassanaṃ nti maggabrahmacariyaṃ  catūsu saccesu catūhi maggehi paccekaṃ kattabbaṃ pariññādivasena soḷasavidhaṃ kiccaṃ ti itthabhāvāya soḷasakiccabhāvāya kilesakkhayāya vā aparaṃ puna maggabhāvanākiccaṃ me natthīti pajānāti atha vā ti itthabhāvato vattamānakkhandhasantānato aparaṃ khandhasantānaṃ mayhaṃ na bhavissatīti attho

nti paṇavaṃ nti vippakiṇṇakesaṃ nti vissandamānalālaṃ  ti susānaṃ viya addasa sakaṃ parijananti sambandho ti saṃvegavasappavattaṃ vacanaṃ nicchāresi nti dukkhena sammissaṃ dukkhotiṇṇaṃ sabbasattakāyajātanti attho
ti bhagavā nibbānaṃ sandhāyāha nti anupaṭipāṭikathaṃ nti dosaṃ nti nihīnatā nihīnajanasevitattā nti tehi sattānaṃ saṃkilesanaṃ saṃkilesavisayanti vā attho nti arogacittaṃ sāmaṃ attanāva ukkaṃso ukkhipanaṃ etissanti  saccadesanā tassā sarūpadassanaṃ ntiādi
ti assaāruḷhe dūte nti iddhikiriyaṃ  akāsi
nti paṭhamamaggena diṭṭhaṃ catussaccabhūmiṃ sesamaggattayena paccavekkhantassa passantassāti attho nti ettha ti nipātamattaṃ mātu jīvitanti attho yasassa khīṇāsavattā ehi bhikkhu svākkhāto dhammo cara brahmacariyanti ettakeneva bhagavā upasampadaṃ adāsi khīṇāsavānañhi ettakeneva upasampadā anuññātā pubbeva dukkhassa parikkhīṇattā nti sāsanabrahmacariyasaṅkhātaṃ sikkhāpadapūraṇaṃ sandhāya vuttaṃ na maggabrahmacariyaṃ
nti  seṭṭhino ca anuseṭṭhino ca paveṇīvasena āgatā yesaṃ kulānaṃ santi tesaṃ seṭṭhānuseṭṭhīnaṃ kulānaṃ ti lāmako
ti ekena maggena dve bhikkhū mā agamittha visuddhe satte guṇe vā māretīti  pāpe niyutto 
ti sabbakilesapāsehi ti ye dibbakāmaguṇanissitā mānusakakāmaguṇanissitā ca kilesapāsā nāma atthi sabbehi tehi tvaṃ buddhoti devamanussehi kariyamānasakkārasampaṭicchanaṃ sandhāya vadati
antalikkhe  carante pañcābhiññepi bandhatīti  rāgapāso māro pana pāsampi antalikkhacaraṃ maññati ti manosampayutto
nti so kira mahānubhāvo añño devaputto nivāretīti bhīto nivattissati nu khotisaññāya vatvā nihato tvamasi antakāti vutte jānāti manti dummano palāyi
ti yasmā ehibhikkhubhāvāya upanissayarahitānampi pabbajitukāmatā uppajjissati buddhā ca te na pabbājenti tasmā tesampi pabbajjāvidhiṃ dassento evaṃ parivitakkesīti daṭṭhabbaṃ upanissayasampannā pana bhagavantaṃ upasaṅkamitvā ehibhikkhubhāveneva pabbajanti ye paṭikkhittapuggalāti sambandho ti ettha kesamassuṃ ohāretvātiādivacanato kesacchedanakāsāyacchādanasaraṇadānāni pabbajjā nāma tesu pacchimadvayaṃ bhikkhūhi eva kātabbaṃ kāretabbaṃ vā ti idaṃ tividhampi sandhāya vuttaṃ ti bhaṇḍukammārocanapariharaṇatthaṃ bhikkhūnañhi anārocetvā ekasīmāya etassa kese chindāti aññaṃ āṇāpetumpi na vaṭṭati ti kesādicchedanameva sandhāya vuttaṃ kāsāyāni acchādetvāti visuṃ vuttattā ti saraṇadānaṃ sandhāya vuttaṃ anupasampannena bhikkhuāṇattiyā dinnampi saraṇaṃ na ruhati
ti parivārasampanno nti kesā nāma imasmiṃ sarīre pāṭiyekko koṭṭhāso acetano abyākato suñño  nissatto thaddho pathavīdhātūtiādinayaṃ saṅgaṇhāti sabbaṃ   āgatanayena gahetabbaṃ ti pubbabuddhuppādesu ti vipassanāvasena vuttaṃ ti samathavasenāpi
ti ettha sabbadukkhanissaraṇatthāya imaṃ kāsāvaṃ gahetvāti vā taṃ kāsāvaṃ datvāti vā vatvā pabbājetha maṃ bhante anukampaṃ upādāyāti evaṃ yācanapubbakaṃ cīvaraṃ paṭicchāpeti tiādi tikkhattuṃ paṭiggāhāpanato paraṃ kattabbavidhidassanaṃ ti tato parampīti attho keci pana cīvaraṃ appaṭiggāhāpetvā pabbajanappakārabhedadassanatthaṃ athāpīti vuttaṃ ti ca atha vāti atthoti vadanti ti iminā pabbajjā na ruhatīti dasseti
ti pādābhimukhaṃ namāpetvā dūre vandantopi hi pāde vandatīti vuccati ti ettha yassa santike upajjhaṃ gaṇhāti ayaṃ upajjhāyo ābhisamācārikesu vinayanatthaṃ yaṃ ācariyaṃ katvā niyyātenti ayaṃ ācariyo sace pana upajjhāyo sayameva sabbaṃ sikkhāpeti aññasmiṃ na niyyāteti upajjhāyovassa ācariyopi hoti yathā upasampadākāle sayameva kammavācaṃ vācento upajjhāyova kammavācācariyopi hoti
anunāsikantaṃ katvā dānakāle antarā vicchedo na kātabboti āha ti

ca sukkavissaṭṭhiādilokavajjasikkhāpadesu sāmaṇerehi vattitabbaṃ tattha avattamāno alajjī daṇḍakammāraho ca hotīti dasseti


 pāḷiyaṃ ti khīṇāsavā mayaṃ kiṃ amhākaṃ padhānenāti vāsanādosena vosānaṃ anāpajjitvā pantesu senāsanesu phalasamāpattiyāva vītināmanatthaṃ taṃ disvā aññesampi diṭṭhānugatisamāpajjanatthañca ovadatīti veditabbaṃ


nti tesaṃ tiṃsajanānaṃ ekato abhisamayassa pubbakammaṃ aññampi tesaṃ paccekaṃ pubbabuddhuppādesu saddhammassavanasaraṇagamanadānasīlasamādhivipassanāsamāyogavasena bahuṃ vivaṭṭūpanissayaṃ kusalaṃ atthevāti gahetabbaṃ itarathā hi tadaheva paṭivedho ehibhikkhubhāvādiviseso ca na sampajjeyya


 pāḷiyaṃ ti bhāriyaṃ na siyāti attho nti ubhosu sajotibhūtesu ti taṃ nāgaṃ nihatatejaṃ dhammadesanāya santappetvā saraṇasīlāni datvā sakalarattiṃ bhagavantaṃ payirupāsitvā ṭhitaṃ jaṭilānaṃ dassanatthaṃ patte pakkhipi na ahituṇḍiko viya balakkārenāti veditabbaṃ ti yo nāma
ti ajja ekadivasaṃ ti agyāgāre sumanānaṃ buddhānaṃ manasā sadiso mano assāti  ti mahākaruṇādīhi adhicitto ti ullokesuṃ parivāresunti attho ti chabbaṇṇaraṃsiyo vuttā ahaṃ te dhuvabhattena paṭimānanaṃ karissāmīti seso
ti parikkhīṇāya rattiyā majjharattisamayeti attho ti abhirūpacchavivaṇṇā nti ettha -saddassa anavasesattho -saddassa samantabhāvo tasmā anavasesaṃ samantato vanasaṇḍanti attho ti catūsu disāsu ti yaṃ nāma
ti aṅgamagadharaṭṭhavāsino nti abhiññiddhiyeva paṭipakkhānaṃ titthiyānaṃ veneyyasattagatadosānañca haraṇato apanayanato pāṭihāriyaṃ taṃ taṃ vā sattahitaṃ paṭicca haritabbaṃ pavattetabbanti paṭihāriyaṃ tadeva pāṭihāriyaṃ iddhi eva pāṭihāriyaṃ iddhipāṭihāriyaṃ
ti puṇṇāya dāsiyā sarīraṃ parikkhipitvā chaḍḍitaṃ sāṇamayaṃ kimikulākulaṃ pariyesanavasena uppannaṃ hoti yaṃ bhagavā bhūmiṃ kampento pārupitvā pacchā  adāsi taṃ sandhāyetaṃ vuttanti vadanti tiādiparivitakko jaṭilānaṃ vividhapāṭihāriyadassanatthaṃ kato pāṇinā khaṇanto viya iddhiyā mattikaṃ apanetvā dinnattā vuttaṃ ti
ti uruvelakassapena nivedite evamavocāti daṭṭhabbaṃ evaṃ sesesupi
ti ettha māghamāsassa avasāne catasso phagguṇamāsassa ādimhi catassoti evaṃ ubhinnaṃ māsānaṃ antare aṭṭharattiyo antaraṭṭhakā nāma tāsu antaraṭṭhakāsu rattīsu himapātakāle mpi sahasā tadubhayakaraṇavasena vuttaṃ
ti udakogho ti rajokiṇṇāya atintāyāti attho ti kullena ti idha nu tvaṃ -kārassa -kāraṃ anusārañca katvā idaṃ nūti vuttaṃ ekamidāhantiādīsu  viya imasmiṃ padese tvaṃ nu kho ṭhitosīti pucchi ti ayamahaṃ idha ṭhitosmīti attho
ti  cirakālato paṭṭhāya kesamissaṃ sabbaṃ parikkhāraṃ udake pavāhetvātipi yojetabbaṃ araṇikamaṇḍaluādikā tāpasaparikkhārā  nāma taṃharaṇakakājaṃ  nāma nti aggipūjopakaraṇasahitaṃ
ti upaddavo ti idaṃ nāgadamanādīni pannarasa pāṭihāriyāni vajjetvā vuttaṃ appakamadhikaṃ gaṇanūpagaṃ na hotīti
nti gayānāmikāya nadiyā adūrabhavattā gāmo itthiliṅgavasena gayā nāma jāto tassaṃ ti evaṃnāmake piṭṭhipāsāṇe
tiādinā cakkhuviññāṇavīthicittesu somanassadomanassaupekkhāvedanāmukhena sesārūpakkhandhānampi ādittataṃ dasseti esa nayo sesesupi ti bhavaṅgacittaṃ manodvārassa adhippetattā nti manodvāravīthipaayāpannameva gahitaṃ


ti yāgahetu ijjhantīti vadanti ti ettha dukkhasukhādīnaṃ adhiṭṭhānaṭṭhena cattāro upadhī kāmakhandhakilesaabhisaṅkhārūpadhīnaṃ vasena tesu khandhūpadhi idhādhippetoti āha ti ti yaññahetu ti mahāyāge ti divase divase kattabbe aggiparicaraṇe ti kathaṃ vakkhāmi
ti manorathā ti siṅgīsuvaṇṇassa rāsinā suvaṇṇesu hi yuttikataṃ hīnaṃ tato rasaviddhaṃ seṭṭhaṃ tato ākaruppannaṃ seṭṭhaṃ tato yaṃkiñci dibbasuvaṇṇaṃ seṭṭhaṃ  tatrāpi cāmīkaraṃ tato sātakumbhaṃ tato jambunadaṃ tatopi siṅgīsuvaṇṇaṃ seṭṭhaṃ tassa nikkhaṃ nāma pañcasuvaṇṇaparimāṇaṃ aṭṭhasuvaṇṇādibhedaṃ anekavidhampi vadanti ti 
idha bhikkhave bhikkhu pañcaṅgavippahīno hoti chaḷaṅgasamannāgato ekārakkho caturāpasseno paṇunnapaccekasacco samavayasaṭṭhesano anāvilasaṅkappo passaddhakāyasaṅkhāro suvimuttacitto suvimuttapaññoti  
evamāgatesu dasasu ariyavāsesu tattha ti pañcanīvaraṇehi vippayuttatā vuttā ti iṭṭhādīsu chasu ārammaṇesu somanassitādipaṭipakkhā chaḷaṅgupekkhā vuttā ti upaṭṭhitasatitā saṅkhāyasevanā adhivāsanā parivajjanā vinodanāsaṅkhātāni cattāri apassenā nissayā etassāti  etena ca te nissayā dassitā paṇunnāni apanītāni diṭṭhigatikehi paccekaṃ gahitāni diṭṭhisaccāni yassa so  tena lokiyañāṇena diṭṭhippahānaṃ vuttaṃ kāmesanā bhavesanābrahmacariyesanāsaṅkhātā esanā sammadeva avayā anūnā saṭṭhā nisaṭṭhā anenāti  etena tiṇṇaṃ esanānaṃ abhāvo vutto ti iminā kāmavitakkādīhi anāvilacittatā ti iminā catutthajjhānasamāyogena vigatadarathatā vuttā ti iminā maggo ti iminā paccavekkhaṇañāṇamukhena phalañāṇaṃ vuttaṃ ete hi ariyā vasanti etthāti ti vuccanti  te pana vāsā vutthā vasitā sampāditā yena so  bhagavā ti dasahi kāyabalehi ñāṇabalehi ca upeto yāni hetāni 
kāḷāvakañca gaṅgeyyaṃ paṇḍaraṃ tambapiṅgalaṃ
gandhamaṅgalahemañca uposathachaddantime dasāti  
evaṃ  vuttāni dasahatthikulāni purimapurimato dasabalaguṇopetāni tesu sabbajeṭṭhānaṃ dasannaṃ chaddantānaṃ balāni bhagavato kāyassa dasabalāni nāma tañca kāḷāvakasaṅkhātānaṃ pakatihatthīnaṃ koṭisahassassa majjhimapurisānaṃ pana dasannaṃ koṭisahassānañca balaṃ hoti taṃ nārāyanasaṅghātabalantipi vuccati
yāni panetāni  idha sāriputta tathāgato ṭhānañca ṭhānato aṭṭhānañca aṭṭhānato yathābhūtaṃ pajānātītiādinā  vuttāni ṭhānāṭhānañāṇabalaṃ kammavipākañāṇabalaṃ sabbatthagāminipaṭipadāñāṇabalaṃ anekadhātunānādhātulokañāṇabalaṃ sattānaṃ nānādhimuttikatāñāṇabalaṃ indriyaparopariyattañāṇabalaṃ jhānavimokkhasamādhisamāpattīnaṃ saṃkilesavodānavuṭṭhānañāṇabalaṃ pubbenivāsañāṇabalaṃ dibbacakkhuñāṇabalaṃ āsavakkhayañāṇabalanti dasabalañāṇāni imāni bhagavato dasabalāni nāma ti arahattaphalasampayuttehi  asekkhā sammādiṭṭhi asekkho sammāsamādhi asekkhaṃ sammāñāṇaṃ asekkhā sammāvimuttīti  evaṃ vuttehi dasahi asekkhadhammehi samannāgato ettha ca dassanaṭṭhena vuttā  eva jānanaṭṭhena ntipi vuttā vuttāvasesā pana phalacittasampayuttā sabbe phassādidhammā ti vuttāti daṭṭhabbaṃ


 sārībrāhmaṇiyā  putto  moggalībrāhmaṇiyā putto ti setavatthena hirikopīnaṃ chādetvā vicaraṇakaparibbājakassa tena nāyaṃ naggaparibbājakoti dasseti upaññātanti imassa vivaraṇaṃ ti magganti imassa vivaraṇaṃ ti tena ca nti ettha -saddo ñāṇapariyāyo nti liṅgavipallāsena maggova vutto upasaddo ca upagamanattho maggasaddenapi sambandhitabboti dasseti idaṃ vuttaṃ hoti  yasmā  piṭṭhito piṭṭhito anubandhanaṃ nāma atthikehi upaññātaṃ upagatañāṇañceva hoti tehi upagato paṭipanno maggo ca tasmā yaṃnūnāhaṃ anubandheyyanti nti upapattiyā anumānena ñātaṃ nibbānaṃ magganti imassa vivaraṇaṃ ti anumānena ñātaṃ paccakkhato dassanatthāya gavesantoti attho
nirodho ca nirodhūpāyo ca ekasesena nirodhoti vuttoti dassento tiādimāha ti nigamento
ti ito mayā laddhasotāpattito uttari itaramaggattayaṃ yadipi natthi tathāpi eso eva mayā gavesito nibbānadhammoti attho
ti nibbānārammaṇāya sotāpattiphalavimuttiyā nti saparisānaṃ tesaṃ dvinnaṃ parisānaṃ tasmiṃyeva khaṇe bhagavato dhammaṃ sutvā arahattaṃ pāpuṇi aggasāvakā pana attano ñāṇakiccassa mahantatāya katipāhaccayena tenāha ntiādi usūyanakiriyāya kammabhāvaṃ sandhāya ti vuttaṃ


nti khuddakaṃ mahantañca vajjaṃ nti ettha uttiṭṭhaṃ nāma piṇḍāya caraṇaṃ vuccati uttiṭṭhe nappamajjeyyātiādīsu  viya uttiṭṭhatthāya  gahitaṃ pattaṃ uttiṭṭhapattaṃ tenāha nti tassa upanāme ko dosoti āha tiādi ti yasmā manussā etasmiṃyeva ete bhuñjantīti uttiṭṭhapatte ucchiṭṭhasaññino tasmā uttiṭṭhapattanti vuttaṃ uttiṭṭha-saddeneva manussānaṃ saññāya ucchiṭṭhatāpi gammatīti keci pana ucchiṭṭhasaddena samānattho uttiṭṭhasaddoti vadanti uttiṭṭhāti tvāpaccayantopi hotīti āha ti nti upajjhāyattaṃ  manasā gahetuṃ yācanavacanena tassa anumatiṃ gahetunti vā attho
 patissayanaṃ patisso garuṃ nissāya vattanabhāvo yaṃkiñci gāravanti attho saha patissena  paraṃ jeṭṭhaṃ katvā tassovāde vattanatāti attho tenāha ti ti sādhu sundaraṃ ti agaru subharatāti attho nti upāyapaṭisaṃyuttaṃ evaṃ paṭipajjanaṃ nittharaṇūpāyoti attho nti sāmīcikammamidanti attho ti pasādāvahena kāyavacīpayogena sampādehīti attho ti etadatthaviññāpakaṃ hatthamuddādiṃ dassento kāyena viññāpeti ti upajjhāyena sāhūtiādīsu vuttesu saddhivihārikassa sādhūti sampaṭicchanaṃ vacanaṃ sandhāya kāyena viññāpetītiādi vuttanti adhippāyo ti saddhivihārikassa paṭhamaṃ āyācanamattena tato upajjhāyassa ca sāhūtiādinā vacanamattenāti attho
ti saddhivihārikassa ti uttarāsaṅgaṃ saṅghāṭiñca sandhāya vadati ti na upajjhāyassa bhaṇamānassāti ettha na-kārato paṭṭhāya tena nātidūretiādīsu na-kārapaṭisiddhesu āpatti natthīti dasseti ti āpadāummattakhittacittavedanaṭṭatādīhi vinā paṇṇattiṃ ajānitvāpi vadantassa gilānassapi dukkaṭameva āpadāsu hi antarantarā kathā vattuṃ vaṭṭati evamaññesupi na-kārapaṭisiddhesu īdisesu itaresu pana gilānopi na muccati pāḷiyaṃ ti idaṃ pubbe tattha ṭhapitapattādinā asaṅghaṭṭanatthāya vuttaṃ cakkhunā oloketvāpi aññesaṃ abhāvaṃ ñatvāpi ṭhapetuṃ vaṭṭati eva nti āpattikaraṇameva
ti antogāme tādise maṇḍapādimhi ti antogehe ti āsanasālāyaṃ ti udakena gataṭṭhāne nirajāya parisuddhavālikāya ti jantāghare jaliyamānaaggidhūmarahite jantāgharañhi nāma himapātabahulesu desesu tappaccayarogapīḷādinivāraṇatthaṃ  sarīrasedāpanaṭṭhānaṃ tattha kira andhakārapaṭicchannatāya bahūpi ekato pavisitvā cīvaraṃ nikkhipitvā aggitāpaparihārāya mattikāya mukhaṃ limpitvā sarīraṃ yāvadatthaṃ sedetvā cuṇṇādīhi ubbaṭṭetvā nahāyanti teneva pāḷiyaṃ ntiādi vuttaṃ nti uddhaṃ olokanaṭṭhānaṃ uparibhāganti attho
ti yattha viharato sāsane anabhirati uppannā tato aññattha kalyāṇamittādisampattiyuttaṭṭhāne netabbo nti lajjino vā alajjino vā upajjhāyassa avaḍḍhikāme sandhāya vuttaṃ sace pana upajjhāyo alajjī ovādampi na gaṇhāti lajjino ca etassa visabhāgā honti tattha upajjhāyaṃ vihāya lajjīheva saddhiṃ āmisādiparibhogo kātabbo upajjhāyādibhāvo hettha na pamāṇanti daṭṭhabbaṃ ti upajjhāyassa pariveṇaṃ gantvā nti idaṃ upalakkhaṇaṃ upacārasīmato bahi gantukāmena anāpucchā gantuṃ na vaṭṭati


 saddhivihārikavattakathāyaṃ tiādīsu anādariyaṃ paṭicca dhammāmisehi asaṅgaṇhantānaṃ ācariyupajjhāyānaṃ dukkaṭaṃ vattabhedattā teneva pi nadento āpajjatīti  vuttaṃ sesaṃ suviññeyyameva


 nasammāvattanādikathāyaṃ ti vattakaraṇakāloti vatthuvijānanavasena ñatvā mānakosajjādivasena vā upajjhāyādīsu  anādarena vā akātuṃ na vaṭṭatīti ajānanatāya vā na kareyya dukkaṭameva asañcicca asatiyātiādīhi ca akarontassa pana anāpatti sabbāni hi vattāni sekhiyāneva tasmā sekhiyesu vuttanayenevettha sabbopi vinicchayo veditabbo nti mettāpemaṃ
ti mayi sādiyante akarontānaṃ āpatti hoti paṭikkhipitvā asādiyante āpatti na hotīti evaṃ na jānātīti attho tesu eko vattasampanno bhikkhu tesaṃ anāpattīti vacanato sace koci tumhākaṃ saddhivihārike antevāsike vā gilāne upaṭṭhahissāmi ovādānusāsaniādikaṃ sabbaṃ kattabbaṃ karissāmīti vadati te vā saddhivihārikādayo appossukkā hothāti vadanti vattaṃ vā na sādiyanti ācariyupajjhāyānampi anāpatti


 rādhabrāhmaṇavatthusmiṃ pāḷiyaṃ ti sakalasarīre sañjātapaṇḍuvaṇṇo paṇḍuvaṇṇassa sakalasarīre byāpitabhāvadassanatthañhi vicchāvacanaṃ kataṃ nti upakāraṃ ti attano kataṃ upakāraṃ paṭikiriyāya ñāpakā upasampadākammavācāya yaṃ vattabbaṃ taṃ pariyosāne vakkhāma ti paripuṇṇehi
nti sikkhāpadavītikkamaṃ pāḷiyaṃ nti jaṅghapiṇḍimaṃsabalena caritvā ālopālopavasena pariyiṭṭhabhojanaṃ ti bhikkhāhārato adhikalābho saṅghabhattādīnaṃ vibhāgo  āvi bhavissati ti tiṇakuṭikādisahito pākāraparicchinno sakalo saṅghārāmo ti ekasālo dīghapāsādo hatthipiṭṭhigaruḷasaṇṭhāno dīghapāsādotipi vadanti ti caturasso ucco  anekabhūmakapāsādo nti muṇḍacchadano candikaṅgaṇayutto nātiucco pāsādo ti pabbataguhā nti gomuttaṃ


ti evaṃ nivāsetabbantiādinā sikkhāpadena ovadiyamāno ti olambitvā nivāsanādīsu ko doso yadi doso bhaveyya  parimaṇḍalanivāsanādīsupi doso siyātiādinā niggahaṃ āropetvā nti diṭṭhisaṅkhātatitthameva āyatanaṃ dukkhuppattiṭṭhānanti titthāyatanaṃ ti āyasmantaṃ nissāya vasissāmīti attho


 yaṃ pubbe lakkhaṇaṃ vuttaṃ teneva lakkhaṇena nissayantevāsikassa āpatti na veditabbāti sambandhayojanā daṭṭhabbā potthakesu pana na teneva lakkhaṇenāti ettha na-kāraṃ chaḍḍetvā teneva lakkhaṇena nissayantevāsikassa āpatti veditabbāti likhanti taṃ pamādalikhitaṃ tathā hi teneva lakkhaṇena āpattibhāve gayhamāne nissayamuttakassāpi amuttakassāpi āpatti evāti vuttalakkhaṇena āpattiṃ āpajjeyya tathā ca nissayantevāsikena hi yāva ācariyaṃ nissāya vasati tāva sabbaṃ ācariyavattaṃ kātabbanti iminā anantaravacanena virodho siyā pi ca 
nissayācariya uddesācariya nissayantevāsika uddesantevāsika samānācariyakā pana yāva nissayauddesā anupacchinnā tāva paṭijaggitabbāti  
vuttaṃ  tasmā vuttanayena idha parigaḷitaṃ na-kāraṃ ānetvā teneva saddhivihārikassa vutteneva lakkhaṇena nissayantevāsikassa āpatti na veditabbāti evamattho gahetabbo


 nissayapaṭippassaddhikathāyaṃ ti iminā lajjīsu eva nissayaggahaṇaṃ niyojeti alajjīsu paṭikkhittattā ettha ca paribhogasaddena ekakammādiko saṃvāso gahito paccayaparibhogassa sambhoga-saddena gahitattā etena  ca sambhogasaṃvāsānaṃ alajjīhi saddhiṃ na kattabbataṃ dasseti ti āpattiparihāro natthi ti yattha nissayo gahitapubbo yo ca ekasambhogaparibhogo tādiso nti lahuṃ āgamissāmīti vuttañceti attho ti idaṃ upalakkhaṇamattaṃ yadi ekāhadvīhena sabhāgatā paññāyati ñātadivasena gahetabbova athāpi catupañcāhenāpi na paññāyati yattakehi divasehi paññāyati tattakāni atikkametabbāni sabhāgataṃ olokemīti pana leso na kātabbo
ti ettha asutvāpi āgamissati kenaci antarāyena cirāyatīti saññāya sati labbhateva parihāro tenāha ti
ti gamane nirussāhaṃ sandhāya vuttaṃ saussāhassa pana senāsanapaṭisāmanādivasena katipāhe gatepi na doso
nti tatra sabhāgaṭṭhāne eva nissayaṃ gahetvā vasitabbaṃ ti iminā upajjhāye saṅgaṇhanteyeva taṃsamodhāne nissayapaṭippassaddhi vuttā tasmiṃ pana kodhena  vā gaṇanirapekkhatāya vā asaṅgaṇhante aññesu gahito nissayo na paṭippassambhatīti dasseti
ācariyamhā nissayapaṭippassaddhiyaṃ vutto koci ācariyotiādiko nayo upajjhāyapakkamanādīsupi netvā tattha ca vutto idhāpi netvā yathārahaṃ yojetabbo
ti upacārasīmato bahi aññasmiṃ vihāre antevāsikānaṃ vasanaṭṭhānato dve leḍḍupāte atikkamma vasanti tena bahiupacārepi antevāsikādīnaṃ vasanaṭṭhānato dvinnaṃ leḍḍupātānaṃ antare āsannapadese vasati nissayo na paṭippassambhatīti dasseti antoupacārasīmāyaṃ pana dve leḍḍupāte atikkamitvā vasato nissayo na paṭippassambhateva


 upajjhācariyalakkhaṇakathāyaṃ ti upajjhāyena hutvā na pabbājetabbo asekkhassa ayanti  lokiyalokuttaro sīlakkhandho
ti sassatucchedakoṭṭhāsaggāhikāya ti appassuto hoti duppañño hotīti imāni dve aṅgāni ti na paṭibalo uppannaṃ kukkuccaṃ dhammato vinodetuṃ āpattiṃ na jānāti āpattiyā vuṭṭhānaṃ na jānātīti imāni tīṇi kukkuccassa hi pāḷiaṭṭhakathānayasaṅkhātadhammato vinodetuṃ apaṭibalatā nāma abyattatā eva hotīti sāpi āpattiaṅgameva vuttā
abhivisiṭṭho uttamo samācāro ābhisamācāro vattapaṭivattasīlaṃ taṃ ārabbha paññattā khandhakasikkhāpadasaṅkhātā sikkhā  sikkhāpadampi hi taṃ tattha paṭipūraṇatthikehi uggahaṇādivasena sikkhitabbato sikkhāti vuccati maggabrahmacariyassa ādibhūtā kāraṇabhūtāti  sikkhā ubhatovibhaṅgapariyāpannasikkhāpadaṃ teneva pi ubhatovibhaṅgapariyāpannasikkhāpadaṃ ādibrahmacariyakaṃ khandhakavattapaayāpannaṃ ābhisamācārikanti  vuttaṃ tasmā nti ettha sikkhitabbato sekkhā bhagavatā paññattattā paṇṇatti sabbāpi ubhatovibhaṅgapariyāpannā sikkhāpadapaṇṇatti sekkhapaṇṇattīti vuttāti gahetabbā ti ettha kusalattikādīhi vuttaṃ jātibhūmipuggalasampayogavatthārammaṇakammadvāralakkhaṇarasādibhedehi vedanākkhandhādicatubbidhaṃ sanibbānaṃ nāmaṃ bhūtupādāyabhedaṃ rūpañca paricchinditvā jānanapaññā tappakāsako ca gantho nāmarūpaparicchedo nāma iminā abhidhammatthakusalena bhavitabbanti dasseti nti uggaṇhāpetuṃ


 titthiyaparivāsakathāyaṃ tiādīsu akiriyavādī ājīvako nāma kiriyavādino pana nigaṇṭhāpi aññepi naggatitthikā acelakapade saṅgahitā sabbathā naggasseva  titthiyaparivāso vihito so ca teneva naggavesena bhikkhūnaṃ santikaṃ āgatassa na paṭicchādetvā āgatassāti dassetuṃ tiādi vuttaṃ tattha ti ājīvako
 nāma appamattakassa deyyadhammassa anuppadānaṃ ti attano rūpameva nissāya jīvantiyo vesiyā gocaro bahulaṃ pavattiṭṭhānaṃ assāti  esa nayo sabbattha ti anividdhā eva mahallikabhāvaṃ pattā thullakumārī evāti vuttaṃ ti ādānassa gahaṇassa


 pañcābādhādivatthūsu  pāḷiyaṃ ti so ahaṃ arogo vibbhamissāmīti attho nti kaniṭṭhaṅgulinakhapiṭṭhi adhippetā paṭicchanne ṭhāne nakhapiṭṭhippamāṇaṃ avaḍḍhanakapakkhe ṭhitaṃ hoti vaṭṭatīti vuttattā appaṭicchannaṭṭhāne tādisampi na vaṭṭati paṭicchannaṭṭhānepi ca vaḍḍhanakapakkhe ṭhitopi na vaṭṭatīti siddhameva hoti pākaṭaṭṭhānepi pana nakhapiṭṭhippamāṇato ūnataraṃ avaḍḍhanakaṃ vaṭṭatīti ye gaṇheyyuṃ tesaṃ taṃ gahaṇaṃ paṭisedhetuṃ tiādi vuttaṃ
ti badaraṭṭhippamāṇopi ti ettha -saddena kolaṭṭhimattato khuddakataropi gaṇḍo na vaṭṭatīti dasseti tenāha ti vijjamānacchaviṃ katvāti attho sañchavinti vā pāṭho sañjātacchavinti attho gaṇḍādīsu vūpasantesupi gaṇḍānaṃ vivaṇṇampi hoti taṃ vaṭṭati
nti rattapadumasetapadumapupphadalavaṇṇaṃ ti paṭicchannaṭṭhāne avaḍḍhanakaṃ vaṭṭati aññattha na kiñcipi vaṭṭatīti vuttanayaṃ dasseti ti khayarogo ti kadāci kadāci āgantvā bhūmiyaṃ pātetvā hatthamukhādikaṃ avayavaṃ bhūmiyaṃ ghaṃsanako yakkhova rogo


ti raññā eva dinnaṭṭhānantaraṃ sandhāya vuttaṃ yo pana rājakammikehi amaccādīhi ṭhapito amaccādīnaṃ eva vā bhaṭo hoti tena taṃ taṃ amaccādimpi āpucchituṃ vaṭṭati


ti  bhagavā sayaṃ yasmā dhammassāmī tasmā aṅgulimālaṃ ehibhikkhubhāvena pabbājesi bhikkhūnaṃ pana sikkhāpadaṃ paññapento evamāhāti adhippāyo ti sīlavā jātoti jānanti
 viramanti ti andubandhanaṃ bhinditvā ti saṅkhalikaṃ chinditvā ti rajjubandhanaṃ muñcitvā ti gāmabandhanādīsu gāmadvārādīnaṃ vivaritvā nti purisaguttiyaṃ gopakānaṃ apassantānaṃ
ti kasāhato katadaṇḍakammoti ettha vuttanayeneva


ti iṇasāmikānaṃ āgamanaṃ ñatvā bhayena palāto ti iṇāyikabhāvaṃ ñatvā anādarena iṇamuttake bhikkhubhāve pavesitattā nti thokathokaṃ ti iṇāyikena dhanaṃ sampaṭicchatu vā mā vā dāne saussāheneva bhavitabbaṃ aññehi ca bhikkhūhi mā dhuraṃ nikkhipāhīti vatvā sahāyakehi bhavitabbanti dasseti dhuranikkhepena hissa bhaṇḍagghena kāretabbatā siyāti


ti iminā dāsabhāvaparimocanatthāya kītakaṃ nivatteti tādiso hi dhanakkītopi adāso eva ti tasmiṃ tasmiṃ janapade dāsapaṇṇajjhāpanādinā  adāsakaraṇaniyāmena abhisekādīsu sabbabandhanāni mocāpenti taṃ sandhāya ti vuttaṃ
ti tā bhujissitthiyo mayampi vaṇṇadāsiyo homāti attano rakkhaṇatthāya sayameva rājūnaṃ dāsipaṇṇe attano nāmaṃ likhāpenti tāsaṃ puttāpi rājadāsāva honti tasmā te pabbājetuṃ na vaṭṭati ti yattakā tesaṃ sāmino tesu ekena adinnepi na pabbājetabbā
ti yassa vihārassa te ārāmikā dinnā tasmiṃ vihāre saṅghaṃ ñāpetvā phātikammena dhanāni datvā bhujisse katvā pabbājetuṃ vaṭṭati ti kesuci janapadesu adāse karontā takkaṃ sīse āsiñcanti tena kira te adāsā honti evamidampi ārāmikavacanena dānampīti adhippāyo tathā dinnepi saṅghassa ārāmikadāso evāti ti vuttaṃ ti vuttattā kālaparicchedaṃ katvā vā pacchāpi gahetukāmatāya vā dinnaṃ sabbaṃ tāvakālikamevāti gahetabbaṃ  nāma yassa sāmikulaṃ aññātikaṃ maraṇena parikkhīṇaṃ na koci tassa dāyādo so pana samānajātikehi vā nivāsagāmavāsīhi vā issarehi vā bhujisso katova pabbājetabbo devadāsāpi dāsā eva te hi katthaci dese rājadāsā honti katthaci vihāradāsā tasmā pabbājetuṃ na vaṭṭati dāsampi pabbājetvā sāmike disvā paṭicchādanatthaṃ apanento padavārena adinnādānāpattiyā kāretabbo dāsassa pana palāyato anāpatti


 bhaṇḍukammāpucchānādikathāyaṃ ti daharatāya amoḷibandho muṇḍikasīso kammāradārako  eva vutto ti ettha ti tambasuvaṇṇādīnaṃ tulaṃ hatthena dhāretīti  kammārā tulādhārāti vuttā tesu eko muṇḍikasīso daharoti attho tenāha ti ekāva sikhā pañca veṇiyo katvā bandhanena pañcasikhāti vuccati sā etassa atthīti  tassa sikhaṃ chindantā kañci bhikkhuṃ ajānāpetvāva pabbājesuṃ tena bhaṇḍukammāpalokanaṃ anuññātaṃ ti baddhasīmāya sati tadantogadhe asati upacārasīmantogadheti attho ettha ca kiñcāpi anujānāmi bhikkhave saṅghaṃ apaloketuṃ bhaṇḍukammāyāti ettakameva vuttaṃ na pana anapalokentassa āpatti vuttā tathāpi aṭṭhakathāyaṃ sabbe āpucchitā amhehītisaññino pabbājentassapi anāpattīti vuttattā sañcicca anāpucchā kese ohārentassa dukkaṭamevāti daṭṭhabbaṃ kesoropanampi samaṇapabbajanavohāraṃ labhatīti āha ntiādi ti ettha ekena kesena sikhā ekasikhāti vadanti appakesāva sikhā evaṃ vuttāti gahetabbā ekakesampi pana anāpucchā chindituṃ na vaṭṭatiyeva
ti dakkhiṇahatthena bhuñjanato vuttaṃ
 nissayamuccanakassa vattesu pañcakachakkesu pana ubhayāni kho panassa pātimokkhāni anubyañjanasoti ettha sabbopi cāyaṃ pabhedo mātikāṭṭhakathāyaṃ ñātāyaṃ ñāto hoti ti idañca attanā ñātaṭṭhānesu āpattādiṃ sandhāya vuttanti na gahetabbaṃ


nti pokkhare padumagacche viya atemitukāmānaṃ sarīrato pavaṭṭanakavassaṃ tasmiṃ kira vassante temitukāmāva tementi na itare ti attano santake rajje sabbampi sāpateyyaṃ sayameva paribhuñjissatīti gāravena  suddhodanamahārājāpi na nimantesi gantvā pana gehe sakalarattiṃ mahādānañceva buddhappamukhassa saṅghassa āsanapaññattiṭṭhānālaṅkārañca saṃvidahantova vītināmesi
ti bhagavā attano pitu nivesanameva gamissatītisaññāya naggahesi ti ñātikulantake nagare nti attano ñātigāmesupi sapadānacārikavattaṃ bhikkhāya cāro caraṇaṃ etassāti  khattiyo
ti uttiṭṭhitvā paresaṃ gharadvāre uddissa ṭhatvā gahetabbapiṇḍe ti nimantanādivasena labbhamānapaṇītabhojanaṃ paṭikkhipitvā piṇḍāya caraṇavasena tattha nappamajjeyya nti anesanaṃ pahāya sapadānaṃ caranto tameva bhikkhācariyadhammaṃ sucaritaṃ careyya ti catūhi iriyāpathehi sukhaṃ viharatīti attho
dutiyagāthāyaṃ nti vesiyādibhede agocare caraṇavasena taṃ yathāvuttaṃ dhammaṃ duccaritaṃ na ca care sesaṃ vuttanayameva ti nivesane nisinnena bhagavatā ñātisamāgame attano piṇḍāya caraṇaṃ nissāya pavattāya gāthāya vuttaṃ imaṃ dutiyagāthaṃ sutvā
ntiādīsu pana tato parakālesupi rañño pavatti parinibbānaṃ pāpetvā yathāpasaṅgavasena dassetuṃ vuttā tenāha tiādi ti ettha yadi hi bhagavā tadaheva gantvā na passeyya sā hadayena phalitena mareyyāti agamāsīti daṭṭhabbaṃ
ti tasmiṃ rāhulamātudassanadivaseyeva  pana satthā kapilapuraṃ gantvā tatiyadivase nandaṃ pabbājesīti  vuttaṃ nti rājamoḷibandhanatthaṃ kumārakāle bandhitasikhāveṇimocanaṃ taṃ kira karontā maṅgalaṃ karonti  pana kesavissajjananti kulamariyādavasena kesoropananti  vuttaṃ ti asukarājāti naḷāṭe suvaṇṇapaṭṭabandhanaṃ abhinavapāsādappavesamaṅgalaṃ  chattussāpane maṅgalaṃ ti  janapadamhi kalyāṇī parehi asādhāraṇehi pañcakalyāṇādīhi sahitattā sā evaṃ vuttā nti sīghaṃ nti manasā arocentaṃ vācāya pana bhagavatā pabbajissasi nandāti vutte gāravena paṭikkhipituṃ avisahanto āmāti avoca bhagavā ca etena lesena pabbājesi
nti  brahmarūpasamānarūpaṃ ti te assa ti mā naṃ nivattayitthāti bhagavatā vuttattā nāsakkhi nti 
saddhādhanaṃ sīladhanaṃ hiriottappiyaṃ dhanaṃ
sutadhanañca cāgo ca paññā ve sattamaṃ dhananti  
evaṃ vuttaṃ sattavidhaṃ ariyadhanaṃ ti rāhule pabbajite nandapabbajjāya uppannadukkhatopi adhikataraṃ dukkhaṃ ahosīti attho ti ito vuttasokuppattito aparadivasesu anāgāmīnaṃ ñātisinehapaṭighacittuppādābhāvā pāḷiyaṃ ntiādi raññā puttasinehassa tibbabhāvaṃ dassetuṃ vuttaṃ puttasineho hi attanā sahajātapītivegasamuṭṭhitānaṃ rūpadhammānaṃ sakalasarīraṃ khobhetvā pavattanavasena ti vutto ti bhagavantaṃ sandhāya vadati ti rāhulaṃ ti tassa vacanena avematikenāti attho vimatiyā sati āpatti eva


 sāmaṇerasikkhāpadādīsu pāḷiyaṃ ti sikkhākoṭṭhāsā adhisīlasikkhānaṃ vā adhigamūpāyā ti paramatthato jīvitindriyaṃ tassa atipātanaṃ pabandhavasena pavattituṃ adatvā satthādīhi atikkamma abhibhavitvā pātanaṃ pāṇātipāto pāṇavadhoti attho so  pana atthato pāṇe pāṇasaññino jīvitindriyupacchedakaupakkamasamuṭṭhāpikā vadhakacetanāva tasmā pāṇātipātā veramaṇi verahetutāya verasaṅkhātaṃ pāṇātipātādipāpadhammaṃ maṇati nīharatīti virati ti vuccati viramati etāyāti vā viramaṇīti vattabbe niruttinayena veramaṇīti samādānavirati vuttā esa nayo sesesupi
adinnassa ādānaṃ  theyyacetanāva nti aseṭṭhacariyaṃ maggena maggapaṭipattisamuṭṭhāpikā methunacetanā ti abhūtavatthu tassa vādo abhūtataṃ ñatvāva bhūtato  viññāpanacetanā  piṭṭhapūvādinibbattasurā ceva pupphāsavādibhedaṃ merayañca  tadeva madanīyaṭṭhena majjañceva pamādakāraṇaṭṭhena pamādaṭṭhānañca taṃ yāya cetanāya pivati tassa etaṃ adhivacanaṃ
aruṇuggamanato paṭṭhāya yāva majjhanhikā ayaṃ ariyānaṃ bhojanassa kālo nāma tadañño  bhuñjitabbaṭṭhena nti idha sabbaṃ yāvakālikaṃ vuccati tassa ajjhoharaṇaṃ idha uttarapadalopena bhojananti adhippetaṃ vikāle bhojanaṃ ajjhoharaṇaṃ  vikāle vā yāvakālikassa bhojanaṃ ajjhoharaṇaṃ vikālabhojanantipi attho gahetabbo atthato vikāle yāvakālikaajjhoharaṇacetanāva
sāsanassa ananulomattā visūkaṃ paṭāṇībhūtaṃ dassanaṃ  naccagītādidassanasavanānañceva vaṭṭakayuddhajūtakīḷādisabbakīḷānañca nāmaṃ nti cettha pañcannampi viññāṇānaṃ yathāsakaṃ visayassa ālocanasabhāvatāya -saddena saṅgahetabbattā savanampi saṅgahitaṃ -saddehi cettha attano naccanagāyanādīnipi saṅgahitānīti daṭṭhabbaṃ
ti baddhamabaddhaṃ vā antamaso suttādimayampi alaṅkāratthāya piḷandhiyamānaṃ mālātveva vuccati nti vāsacuṇṇādivilepanato aññaṃ yaṃ kiñci gandhajātaṃ nti pisitvā gahitaṃ chavirāgakaraṇañceva gandhajātañca  nāma piḷandhanaṃ  nāma ūnaṭṭhānapūraṇaṃ gandhavasena chavirāgavasena ca sādiyanaṃ  nāma mālādīsu vā dhāraṇādīni yathākkamaṃ  yojetabbāni tesaṃ dhāraṇādīnaṃ ṭhānaṃ kāraṇaṃ vītikkamacetanā
ti ucca-saddena samānattho nipāto  vuccati pamāṇātikkantaṃ āsandādi  akappiyattharaṇehi atthataṃ salohitavitānañca etesu hi āsanaṃ sayanañca uccāsayanamahāsayana-saddehi gahitāni uttarapadalopena ti ettha -saddena dārumāsakādi sabbaṃ rūpiyaṃ saṅgahitaṃ muttāmaṇiādayopettha dhaññakhettavatthādayo ca saṅgahitāti daṭṭhabbā -saddena paṭiggāhāpanasādiyanāni saṅgahitāni ti pārājikaṭṭhānatāya liṅganāsanāya kāraṇaṃ
 pāḷiyaṃ ti sabbasaṅghārāme pavesanivāraṇaṃ karonti ti saṅghārāmo āvaraṇo kātabbo saṅghārāme vā āvaraṇaṃ  kātabbanti attho teneva nti bhummavasena vuttaṃ ntiādīsupi eseva nayo ti iminā sāmaṇerassa vassaggena laddhaṃ vā sakasantakameva vā nibaddhavasanakasenāsanaṃ vuttaṃ ti ācariyupajjhāyānaṃ vasanaṭṭhānaṃ vuttaṃ tenāha tiādi ti hi sayaṃ ācariyassa upajjhāyassa vāti attho daṇḍenti vinenti etenāti daṇḍo so eva kattabbattā kammanti  āvaraṇādi nti pokkharaṇīādiudake pavesetuṃ


ti upasampanne sandhāya vuttaṃ tesupi hi ācariyupajjhāyesu yathā oramanti tathā tesaṃ niggahaṃ akarontesu aññehi āvaraṇādiniggahakammaṃ kātabbameva ti paraparisato bhinditvā gaṇhissāmīti dānādicatūhi   upalāḷanavasena  saṅgaṇhanti so bhijjatu vā mā vā saṅgaṇhantassa payoge āpatti eva ti bhinditumpi na vaṭṭati gaṇhitumpi na vaṭṭatīti attho ti sāsanagāravena vā parānuddayatāya vā vattuṃ vaṭṭati na parisalolatāya
ti iminā vassacchedaṃ dasseti upasampannānampi pārājikasamāpattiyā saraṇagamanādisāmaṇerabhāvassāpi vinassanato senāsanaggāho ca paṭippassambhati saṅghalābhampi te na labhantīti veditabbaṃ ti saraṇaggahaṇena saha tadahevassa vassūpagamanampi dasseti nti vassāvāsikalābhaggahaṇadassanamattamevetaṃ tato purepi pacchāpi vā vassāvāsikañca cīvaramāsesu saṅghe uppannaṃ kālacīvarañca purimikāya upagantvā avipannasīlo sāmaṇero labhati eva ti pacchimikāya vassūpagamanañca chinnavassatañca dasseti tassa hi kālacīvare bhāgo na pāpuṇāti tasmā ti vuttaṃ
vassāvāsikalābho  pana yadi senāsanasāmikā dāyakā senāsanaguttatthāya pacchimikāya upagantvā vattaṃ katvā attano senāsane vasantassapi vassāvāsikaṃ dātabbanti vadanti anapaloketvāpi dātabbova yaṃ pana  pacchimikāya vassāvāsikaṃ lacchatīti pacchimikāya puna vassaṃ upagatattā lacchatīti  vuttaṃ tampi vassāvāsike dāyakānaṃ imaṃ adhippāyaṃ nissāya vuttañce sundaraṃ saṅghikaṃ kālacīvarampi sandhāya vuttañce na yujjatīti veditabbaṃ
ti surāti ajānitvā pivato pāṇātipātaveramaṇiādisabbasīlabhedaṃ saraṇabhedañca na āpajjati akusalaṃ pana surāpānaveramaṇisīlabhedo ca hoti mālādidhāraṇādīsu viyāti daṭṭhabbaṃ ti vikālabhojanaveramaṇiādīni tānipi hi sañcicca vītikkamantassa taṃ taṃ bhijjati eva itarītaresaṃ pana abhijjamānena nāsanaṅgāni na honti teneva ti bhedavacanaṃ vuttaṃ
ti accayo maṃ bhante accagamātiādinā saṅghamajjhe desāpetvā saraṇasīlaṃ dātabbanti adhippāyo pārājikattā tesaṃ tenāha ti ti liṅganāsanākāraṇehi pāṇātipātādīhi avaṇṇabhāsanādīnaṃ saha patitattā vuttaṃ
nanu ca kaṇṭakasāmaṇeropi micchādiṭṭhiko eva tassa ca heṭṭhā daṇḍakammanāsanāva vuttā idha pana micchādiṭṭhikassa liṅganāsanā vuccati ko imesaṃ bhedoti codanaṃ manasi nidhāyāha ti ettha cāyamadhippāyo  yo hi attā issaro vā nicco dhuvotiādinā vā attā ucchijjissati vinassissatītiādinā vā titthiyaparikappitaṃ yaṃ kiñci sassatucchedadiṭṭhiṃ daḷhaṃ gahetvā voharati tassa sā pārājikaṭṭhānaṃ hoti so ca liṅganāsanāya nāsetabbo yo pana īdisaṃ diṭṭhiṃ aggahetvā sāsanikova hutvā kevalaṃ buddhavacanādhippāyaṃ viparītato gahetvā bhikkhūhi ovadiyamānopi appaṭinissajjitvā voharati tassa sā diṭṭhi pārājikaṃ na hoti so pana kaṇṭakanāsanāya eva nāsetabboti


 paṇḍakavatthusmiṃ  āsittausūyapakkhapaṇḍakā tayopi purisabhāvaliṅgādiyuttā ahetukapaṭisandhikā te ca kilesapariyuṭṭhānassa balavatāya napuṃsakapaṇḍakasadisattā paṇḍakāti vuttā tesu āsittausūyapaṇḍakānaṃ dvinnaṃ kilesapariyuṭṭhānaṃ yonisomanasikārādīhi vītikkamato nivāretumpi sakkā tena te pabbājetabbā vuttā pakkhapaṇḍakassa pana kāḷapakkhesu ummādo viya kilesapariḷāho avattharanto āgacchati vītikkamaṃ patvā eva ca nivattati tasmā so tasmiṃ pakkhe na pabbājetabboti vutto tadetaṃ vibhāgaṃ dassetuṃ ntiādi vuttaṃ tattha ti mukhe āsittassa attanopi asucimuccanena  pariḷāho vūpasammati ti usūyāya vasena attano sevetukāmatārāge uppanne asucimuttiyā pariḷāho vūpasammati
ti vuttattā bījesu ṭhitesu nimittamatte apanīte paṇḍako na hoti bhikkhunopi anābādhapaccayā tadapanayane thullaccayameva na pana paṇḍakattaṃ bījesu pana apanītesu aṅgajātampi rāgena kammaniyaṃ na hoti pumabhāvo vigacchati massuādipurisaliṅgampi upasampadāpi vigacchati kilesapariḷāhopi dunnivāravītikkamo hoti napuṃsakapaṇḍakassa viya tasmā īdiso upasampannopi nāsetabboti vadanti yadi evaṃ kasmā bījuddharaṇe pārājikaṃ na paññattanti ettha tāva keci vadanti paññattamevetaṃ bhagavatā paṇḍako bhikkhave anupasampanno na upasampādetabbo upasampanno nāsetabboti vuttattāti keci pana yasmā bījuddharaṇakkhaṇe paṇḍako na hoti tasmā tasmiṃ khaṇe pārājikaṃ na paññattaṃ yasmā pana so uddhaṭabījo bhikkhu aparena samayena vuttanayena paṇḍakattaṃ āpajjati abhāvako hoti upasampadāya avatthu tato eva cassa upasampadā vigacchati tasmā esa paṇḍakattupagamanakālato paṭṭhāya jātiyā napuṃsakapaṇḍakena saddhiṃ yojetvā upasampanno nāsetabboti abhabboti vutto na tato pubbe ayañca kiñcāpi sahetuko bhāvakkhayena panassa ahetukasadisatāya maggopi na uppajjatīti vadanti apare pana pabbajjato pubbe upakkamena paṇḍakabhāvamāpannaṃ sandhāya upasampanno nāsetabboti vuttaṃ upasampannassa pana pacchā upakkamena upasampadāpi na vigacchatīti taṃ na yuttaṃ yadaggena hi pabbajjato pubbe upakkamena abhabbo hoti tadaggena pacchāpi hotīti vīmaṃsitvā gahetabbaṃ
itthattādi  bhāvo natthi etassāti ti ettha pabbajjāgahaṇeneva upasampadāpi gahitā tenāha tiādi ti ettha pana apaṇḍakapakkhepi pabbajjāmattameva labhati upasampadā pana tadāpi na vaṭṭati paṇḍakapakkhe pana āgate liṅganāsanāya nāsetabboti veditabbaṃ


 theyyasaṃvāsakavatthumhi ti kule jātā tattha vā viditā ñātā pasiddhā taṃ vā jānanti kolaññāti ñātakānaṃ nāmaṃ theyyāya liṅgaggahaṇamattampi idha saṃvāso evāti āha ti nti bhikkhūnaṃ sāmaṇerānaṃ vā vandanaṃ na sādiyati
nti attanā musāvādena dassitavassakkamena bhikkhūnaṃ vandanaṃ sādiyati daharasāmaṇero pana vuḍḍhasāmaṇerānaṃ daharabhikkhu ca vuḍḍhānaṃ vandanaṃ sādiyantopi theyyasaṃvāsako na hoti ti saṃvāsatthenakatthe
ti idaṃ saṃvāsatthenake vuttapāṭhavasena vuttaṃ sayameva pana pabbajitvā sāmaṇeravassāni gaṇentopi ubhayatthenako eva na kevalañca purisova itthīpi bhikkhunīsu evaṃ paṭipajjati theyyasaṃvāsikāva ādikammikāpi cettha na muccanti upasampannesu eva paññattāpattiṃ paṭicca ādikammikā vuttā tenevettha ādikammikopi na mutto
ti ettha -saddo paccekaṃ yojetabbo ti iminā liṅgena bhikkhū vañcetvā tehi saṃvasissāmīti asuddhacittābhāvena suddhacitto tena hi asuddhacittena liṅge gahitamatte pacchā bhikkhūhi saha saṃvasatu vā mā vā liṅgatthenako hoti pacchā saṃvasantopi abhabbo hutvā saṃvasati tasmā ubhayatthenakopi liṅgatthenake eva pavisatīti veditabbaṃ yo pana rājādibhayena suddhacittova liṅgaṃ gahetvā vicaranto pacchā bhikkhuvassāni gaṇetvā jīvissāmīti asuddhacittaṃ uppādeti so cittuppādamattena theyyasaṃvāsakopi na hoti suddhacittena gahitaliṅgattā sace pana so bhikkhūnaṃ santikaṃ  gantvā sāmaṇeravassagaṇanādiṃ karoti tadā saṃvāsatthenako ubhayatthenako vā hotīti daṭṭhabbaṃ yaṃ pana parato saha dhuranikkhepena ayampi theyyasaṃvāsako vāti vuttaṃ taṃ bhikkhūhi saṅgamma saṃvāsādhivāsanavasena dhuranikkhepaṃ sandhāya vuttaṃ tena vuttaṃ ti tassa tāva theyyasaṃvāsako nāma na vuccatīti sambandho daṭṭhabbo ettha ca corādibhayaṃ  vināpi kīḷādhippāyena liṅgaṃ gahetvā bhikkhūnaṃ santike pabbajitālayaṃ dassetvā vandanādiṃ asādiyantopi sobhati nu kho me pabbajitaliṅgantiādinā suddhacittena gaṇhantopi theyyasaṃvāsako na hotīti daṭṭhabbaṃ
ti sabbasāmayikānaṃ sādhāraṇaṃ katvā paññattabhattāni idañca bhikkhūnaññeva niyamitabhattagahaṇe saṃvāsopi sambhaveyyāti sabbasādhāraṇabhattaṃ vuttaṃ saṃvāsaṃ pana asādiyitvā abhikkhukavihārādīsu vihārabhattādīni bhuñjantopi theyyasaṃvāsako na hoti eva ti kasiādikammakaraṇena ti bhikkhuliṅgavesena sarīrena dhāretvā
ti idaṃ nidassanamattaṃ theyyasaṃvāsakoti pana nāmaṃ ajānantopi evaṃ kātuṃ na vaṭṭatīti vā evaṃ karonto samaṇo nāma na hotīti vā yadi ārocessāmi chaḍḍessanti manti vā yena kenaci pabbajjā me na ruhatīti jānāti theyyasaṃvāsako hoti yo pana paṭhamaṃ pabbajjā evaṃ me gahitātisaññī kevalaṃ antarā attano setavatthanivāsanādivippakāraṃ pakāsetuṃ lajjanto na katheti so theyyasaṃvāsako na hoti ti ettha avadhāraṇena upasampannakāle theyyasaṃvāsakalakkhaṇaṃ ñatvā vañcanāyapi nāroceti theyyasaṃvāsako na hotīti dīpeti so parisuddhacittena gahitaliṅgattā liṅgatthenako na hoti laddhūpasampadattā tadanuguṇasseva saṃvāsassa sāditattā saṃvāsatthenakopi na hoti anupasampanno pana liṅgatthenako hoti saṃvāsārahassa liṅgassa gahitattā saṃvāsasādiyanamattena saṃvāsatthenako hoti
ti saliṅgabhāve ṭhito ti bhikkhūhi dinnaliṅgassa apariccattattā liṅgatthenako na hoti bhikkhupaṭiññāya apariccattattā saṃvāsatthenako na hotīti yaṃ pana  liṅgānurūpassa saṃvāsassa sāditattā na saṃvāsatthenakoti  kāraṇaṃ vuttaṃ tampi idameva kāraṇaṃ sandhāya vuttaṃ itarathā  sāmaṇerassapi bhikkhuvassagaṇanādīsu liṅgānurūpasaṃvāso eva sāditoti saṃvāsatthenakatā na siyā bhikkhūhi dinnaliṅgassa ubhinnampi sādhāraṇattā yathā cettha bhikkhu evaṃ sāmaṇeropi pārājikaṃ samāpanno sāmaṇerapaṭiññāya apariccattattā saṃvāsatthenako na hotīti veditabbo ti kāsāvadhāraṇe dhuraṃ nikkhipitvā gihibhāvaṃ sampaṭicchitvā
ti sāmaṇeraṃ sandhāya vuttaṃ ti vilīvādimayesu gharadvāresu ṭhapitabhattabhājanavisesesu etena vihāre bhikkhūhi saddhiṃ vassagaṇanādīnaṃ akaraṇaṃ dasseti


titthiyapakkantakādikathāsu ti vīmaṃsādiadhippāyaṃ vinā titthiyo bhavissāmīti sanniṭṭhānavasena liṅge kāyena dhāritamatte ti titthiyānaṃ santikaṃ agantvā sayameva saṅghārāmepi kusacīrādīni nivāseti ti ājīvakānaṃ santike tesaṃ pabbajanavidhinā ājīvako bhavissāmīti gacchati tassa hi titthiyabhāvūpagamanaṃ pati sanniṭṭhāne vijjamānepi gantvā bhavissāmīti parikappitattā padavāre dukkaṭameva vuttaṃ nti pāḷiyā avuttepi methunādīsu vuttapubbapayogadukkaṭānulomato vuttaṃ etena ca sanniṭṭhānavasena liṅge sampaṭicchite pārājikaṃ tato purimapayoge thullaccayañca vattabbameva thullaccayakkhaṇe nivattantopi āpattiṃ desāpetvā muccati evāti daṭṭhabbaṃ yathā cettha evaṃ saṅghabhedepi lohituppādepi bhikkhūnaṃ pubbapayogādīsu dukkaṭathullaccayapārājikāhi muccanasīmā ca veditabbā sāsanaviruddhatāyettha ādikammikānampi anāpatti na vuttā pabbajjāyapi abhabbatādassanatthaṃ panete aññe ca pārājikakaṇḍe visuṃ sikkhāpadena pārājikādiṃ adassetvā idha abhabbesu eva vuttāti veditabbaṃ
nti titthiyavese seṭṭhabhāvaggahaṇameva sandhāya vuttaṃ tesañhi titthiyānaṃ sassatādiggāhaṃ gaṇhantopi liṅge asampaṭicchite titthiyapakkantako na hoti taṃ laddhiṃ aggahetvāpi etesaṃ vatacariyā sundarāti liṅgaṃ sampaṭicchanto titthiyapakkantako hoti eva  ti bhikkhubhāve sālayatāya titthiyabhāvūpagamanaladdhiyā abhāvena etena ca āpadāsu kusacīrādiṃ pārupantassāpi naggassa viya anāpattiṃ dasseti
ti ettha saṅghabhedakopi upasampannabhikkhunāva kathito mātughātakādayo pana anupasampannenāpīti daṭṭhabbaṃ


 udakasañcārikaṃ maṇḍūkabhakkhaṃ nāgasarīranti sambandhitabbaṃ ti nāgassa sarīraṃ disvā bhikkhuno viravanabhayena kapimiddhādīsu nāgasarīraṃ nuppajjatīti taduppattisīmaṃ dassento āha tiādi


nti sodhanaṃ tiracchānādiamanussajātito manussajātikānaññeva puttesu mettādayopi tikkhavisadā honti lokuttaraguṇā viyāti āha ti yathā manussānaññeva kusalappavatti tikkhavisadā evaṃ akusalappavattipīti āha tiādi ti ettha cutianantaraṃ niraye paṭisandhiphalaṃ anantaraṃ nāma tasmiṃ anantare janakattena niyuttaṃ ānantariyaṃ tena ti upalakkhaṇamattaṃ kulitthiyā aticāriniyā puttopi attano pitaraṃ ajānitvā ghātento pitughātakova hoti
nti  anāgāmiādikaṃ yaṃ panettha vattabbaṃ taṃ manussaviggahapārājike vuttameva
ti pakatattaṃ bhikkhuṃ sandhāya vuttaṃ pubbe eva pārājikaṃ samāpanno  vā vatthādidosena vipannopasampado vā saṅghaṃ bhindantopi anantariyaṃ na phusati saṅgho pana bhinnova hoti pabbajjā cassa na vāritāti daṭṭhabbaṃ
duṭṭhacittenāti vuttamevatthaṃ vibhāveti ti ti tathāgatassa verīhi abhejjakāyatāya kenaci balakkārena cammādichedaṃ katvā bahi lohitaṃ paggharāpetuṃ na sakkā āvudhādipahārena pana lohitaṃ ṭhānato calitvā kuppamānaṃ ekattha sañcitaṃ hoti ettakena pana pahāradāyako lohituppādako nāma hoti devadatto viya cetiyaṃ pana bodhiṃ vā paṭimādiṃ vā bhindato ānantariyaṃ na hoti ānantariyasadisaṃ mahāsāvajjaṃ hoti bodhirukkhassa pana ojoharaṇasākhā ceva sadhātukaṃ cetiyaṃ bādhayamānā ca chinditabbā puññamevettha hoti


ti itthindriyayutto itaro pana purisindriyayutto ekassa hi bhāvadvayaṃ saha nuppajjati   paṭikkhittattā dutiyabyañjanaṃ pana kammasahāyena akusalacitteneva bhāvavirahitaṃ uppajjati pakatitthipurisānampi kammameva byañjanaliṅgānaṃ kāraṇaṃ na bhāvo tassa kenaci paccayena paccayattassa paṭṭhāne avuttattā kevalaṃ bhāvasahitānaṃyeva byañjanaliṅgānaṃ pavattidassanatthaṃ  itthindriyaṃ paṭicca itthiliṅgādīnītiādinā  indriyaṃ byañjanakaāraṇattena vuttaṃ idha pana akusalabalena indriyaṃ vināpi byañjanaṃ uppajjatīti vuttaṃ ubhinnampi cesaṃ ubhatobyañjanakānaṃ yadā itthiyā rāgo uppajjati tadā purisabyañjanaṃ pākaṭaṃ hoti itaraṃ paṭicchannaṃ yadā purise rāgo uppajjati tadā itthibyañjanaṃ  pākaṭaṃ hoti itaraṃ paṭicchannaṃ ti paṭisandhikkhaṇe eva itthipurisaliṅgānampi pātubhāvappakāsake vacane ayuttatāpakāsanatthaṃ atthavicāraṇakkamo ñhi itthiliṅgādīni pana itthindriyaṃ paṭicca pavatte samuṭṭhitānītiādi  vuttaṃ nevassa pabbajjā atthīti yojanā yo ca paṭikkhitte abhabbe bhabbe ca puggale ñatvā pabbājeti upasampādeti vā dukkaṭaṃ ajānantassa sabbattha anāpattīti veditabbaṃ


 anupajjhāyādivatthūsu nti na bhikkhave anupajjhāyako upasampādetabboti idheva paññāpiyamānasikkhāpadaṃ sandhāya vuttaṃ ti idaṃ upajjhāyābhāvepi itthannāmassa upasampadāpekkho itthannāmena upajjhāyenāti matassa vā vibbhamantassa vā purāṇaupajjhāyassa aññassa vā yassa kassaci avijjamānassāpi nāmena sabbattha upajjhāyakittanassa katattā vuttaṃ yadi hi upajjhāyakittanaṃ na kareyya puggalaṃ na parāmasatīti vuttakammavipatti eva siyā teneva pāḷiyaṃ anupajjhāyakanti vuttaṃ mpissa upajjhāyaṃ akittetvāti avatvā upajjhāyaṃ agāhāpetvā sabbena sabbaṃ upajjhāyavirahitaṃicceva atthoti vutto pāḷiyaṃ ti ayaṃ itthannāmo saṅghassa upasampadāpekkho itthannāmo saṅghaṃ upasampadaṃ yācati saṅghena upajjhāyenāti evaṃ kammavācāya saṅghameva upajjhāyaṃ kittetvāti attho evaṃ ti etthāpi ayaṃ itthannāmo gaṇassa upasampadāpekkhotiādinā yojanā veditabbā evaṃ vuttepi kammaṃ na kuppati eva dukkaṭasseva vuttattā aññathā so ca puggalo anupasampannoti vadeyya tenāha tiādi tattha paṇḍakādīhi upajjhāyehi kariyamānesu kammesu paṇḍakādike vināva yadi pañcavaggādigaṇo pūrati kammaṃ na kuppati itarathā kuppatīti veditabbaṃ


 apattacīvaravatthūsupi  pattacīvarānaṃ abhāvepi paripuṇṇassa pattacīvaranti kammavācāya sāvitattā kammakopaṃ avatvā dukkaṭameva vuttaṃ itarathā sāvanāya hāpanato kammakopo eva siyā keci pana paṭhamaṃ anuññātakammavācāya upasampannā viya idānipi paripuṇṇassa pattacīvaranti avatvā kammavācāya upasampannāpi sūpasampannāevāti vadanti taṃ na yuttaṃ anuññātakālato paṭṭhāya hi aparāmasanaṃ sāvanāya hāpanavipatti eva hoti itthannāmo saṅghaṃ upasampadaṃ yācatīti padassa hāpane viya tampi hi pacchā anuññātaṃ saṅghaṃ bhante upasampadaṃ yācāmītiādivākyena ayācetvā tampi upasampādento ayaṃ itthannāmo saṅghaṃ upasampadaṃ yācatīti vatvāva yadi kammavācaṃ karoti kammaṃ sukatameva hoti  no ce vipannaṃ sabbapacchā hi anuññātakammavācato kiñcipi parihāpetuṃ na vaṭṭati sāvanāya hāpanameva hoti aññe vā bhikkhū dātukāmā hontīti sambandho
nti bhikkhūhi laddhabhikkhato aggahitaggaṃ piṇḍapātaṃ ti ettha kiñcāpi sāmaṇerānampi āmisabhāgassa samakameva diyyamānattā visuṃ sāmaṇerabhāgo nāma natthi pattacīvaraparikammamattapaṭibaddhapabbajjatāya pana sāmaṇerasadisā ete paṇḍupalāsāti dassanatthaṃ evaṃ vuttanti daṭṭhabbaṃ niyatāsannapabbajjasseva cāyaṃ bhāgo dīyati teneva yāva patto paccatītiādi vuttaṃ ti vihāre dinnaṃ saṅghabhattaṃ tatruppādañca sandhāya vuttaṃ na dāyakānaṃ gehesu tehi diyyamānaṃ teneva salākabhattādi paṭikkhittaṃ dāyakā vippaṭisārino hontīti ntiādinā pana gihīnaṃ bhesajjakaraṇādidoso ettha na hotīti dasseti


 hatthacchinnādivatthūsu ti sakalassa kaṇṇassa chedaṃ sandhāya vuttaṃ ti kaṇṇacūḷikāya ti heṭṭhā kuṇḍalādiṭhapanacchiddaṃ sandhāya vuttaṃ tañhi saṅghaṭanakkhamaṃ ti ajapadanāsikaṭṭhikoṭiyaṃ tato hi uddhaṃ na vicchindati nti avirūpasaṇṭhānaṃ sandhāya vuttaṃ virūpaṃ pana parisadūsakataṃ āpādeti
ti vaṅkasarīro brahmuno viya ujukaṃ gattaṃ sarīraṃ yassa so  bhagavā
ti samantato vaṭṭakāyo etena evarūpā eva vāmanakā na vaṭṭantīti dasseti
ti anekesu ṭhānesu piṇḍikamaṃsataṃ dassetuṃ āmeḍitaṃ kataṃ tenāha ti tālaphalānaṃ mañjarī  nāma ti cetiyathūpikā  viya kamena kisena sīsena thūlaveḷupabbaṃ viya ādito paṭṭhāya yāvapariyosānaṃ samathūlena uccena sīsena samannāgato  nāma ti gajamatthakaṃ viya dvidhā bhinnasīso ti imassa vivaraṇaṃ tiādi makkaṭasseva naḷāṭepi kesānaṃ uṭṭhitabhāvaṃ sandhāyāha tiādi
ti naḷāṭalomehi avibhattalomabhamuko ti kaṇhamaṇḍalehi ti tiriyaṃ passanako ti olokentānaṃ udake paṭibimbikacchāyā udakapubbuḷanti keci ti abhimukhe ṭhitānaṃ chāyā akkhigaṇḍakātipi vadanti ti majjārakkhi nti madhuvaṇṇapiṅgalaṃ ti ettha -saddo akkhidalalomesu nirūḷho tadabhāvā nippakhumakkhi ti akkhidala pariyantesu pūtibhāvāpajjanarogena
ti  anunnatanāsiko  nāma mahāmukhamaṇḍūko ti upakkamukhapariyosāno sabbadā vivaṭamukho vā ti ekapasse apakkamma ṭhitaheṭṭhimahanukaṭṭhiko ti ubhosu oṭṭhesu yattha katthaci jātiyā vā pacchā vā satthādinā apanītamaṃsena oṭṭhena samannāgato ti niccapaggharitalālāmukho
ti avanatagato ti atininnauramajjho evaṃ pi nti kacchugattotiādiṃ sandhāya vuttaṃ ettha ca vinicchayo kuṭṭhādīsu vutto evāti āha tiādi
ti aṇḍavātarogena uddhutabījaṇḍakosena samannāgato yassa nivāsanena paṭicchannampi unnataṃ pakāsati sova na pabbājetabbo ti tiriyaṃgamanapādo yassa caṅkamato jāṇukā bahi nigacchanti ti pacchato parivattanakapādo yassa caṅkamato jāṇukā anto pavisanti ti thūlajaṅgho ti mahantena pādatalena yutto ti piṭṭhipādavemajjhe etena aggapādo ca paṇhi ca sadisoti dasseti
ti kuṇḍapādatāya kāraṇavibhāvanaṃ ti kuṇḍapādatāya sakuṇapādasseva gamanavibhāvanaṃ ti pādassa bāhirantenāti  ca abbhantarantenāti ca idaṃ pādatalassa ubhohi pariyantehi caṅkamanaṃ sandhāya vuttaṃ
nti ṭhānakaraṇavisuddhiyā abhāvena ayuttakkharavacanaṃ vacanānukaraṇena hi so mammano vutto yo ca karaṇasampannopi ekamevakkharaṃ hikkārabahuso vadati sopi idheva saṅgayhati yo vā pana hikkaṃ niggahetvāpi anāmeḍitakkharameva siliṭṭhavacanaṃ vattuṃ samattho so pabbājetabbo
ti ñatvā karontova na muccati jīvitantarāyādiāpadāsu aruciyā kāyasāmaggiṃ dentassa anāpatti nti osāraṇāya anarahoti attho


 nissayapaṭisaṃyuttavatthūsu  bhikkhūhi samāno bhāgo diṭṭhisīlādiguṇakoṭṭhāso assāti bhikkhusabhāgo tassa bhāvo 


ti ettha nissayaggahaṇaṃ nissayo so karaṇīyo yassāti visesanassa paranipāto daṭṭhabbo ti gamanasaussāhatāya tathā vasantopi addhiko eva tattha nissayadāyake asati anāpattīti adhippāyo etena ca parissamādiabhāve senāsanādisampadaṃ paṭicca vasato āpattīti dasseti tañca agamanapaccayā divase divase āpajjatīti vadanti cīvararajanādikiccatthāya garūhi pesitassāpi kiccapariyosānameva vasitabbaṃ na tato paraṃ garūhipi tāvakālikakiccatthameva pesaladaharā pesitabbā na niccakālakiccatthanti daṭṭhabbaṃ ti  vuttattā evarūpaṃ avidheyyataṃ vinā nissayadāyakarahitaṭṭhāne vassaṃ upagantuṃ na vaṭṭatīti daṭṭhabbaṃ
ti taṃ nissāya nti ettha pana sacepi asuko thero ettha āgamissati āgamissatīti āgamentasseva vassūpanāyikadivaso hoti hotu vasitaṭṭhāne vassaṃ anupagamma yattha nissayo labbhati dūrepi tattha gantvā pacchimikāya upagantabbaṃ
ti āyasmato pippalissa upasampadāpekkhoti evaṃ nāmaṃ avatvā gottanāmenapīti attho tena konāmo te upajjhāyoti puṭṭhena gottanāmena āyasmā kassapoti vattabbanti siddhaṃ hoti tasmā aññampi kiñci tassa nāmaṃ pasiddhaṃ tasmiṃ vā khaṇe sukhaggahaṇatthaṃ nāmaṃ paññāpitaṃ taṃ sabbaṃ gahetvāpi anussāvanā kātabbā yathā  upajjhāyassa evaṃ upasampadāpekkhassapi gottādināmena taṅkhaṇikanāmena ca anussāvanaṃ kātuṃ vaṭṭati tasmimpi khaṇe ayaṃ tissoti vā nāgoti vā nāmaṃ karontehi anusāsakasammutito paṭhamameva kātabbaṃ evaṃ katvāpi antarāyikadhammānusāsanapucchanakālesu kinnāmosi ahaṃ bhante nāgo nāma konāmo te upajjhāyo upajjhāyo me bhante tisso nāmātiādinā viññāpentena ubhinnampi citte mamedaṃ nāmanti yathā saññā uppajjati evaṃ viññāpetabbaṃ sace pana tasmiṃ khaṇe pakatināmena vatvā pacchā tissa-nāmādiapubbanāmena anussāveti na vaṭṭati
tattha ca kiñcāpi upajjhāyasseva nāmaṃ aggahetvā yena kenaci nāmena tissassa upasampadāpekkhotiādināpi puggale parāmaṭṭhe kammaṃ sukatameva hoti anupajjhāyakādīnaṃ upasampadākammaṃ viya upajjhāyassa abhāvepi abhabbattepi kammavācāya puggale parāmaṭṭhe kammassa sijjhanato upasampadāpekkhassa pana yathāsakaṃ nāmaṃ vinā aññena nāmena anussāvite kammaṃ kuppati so anupasampannova hoti tattha ṭhito añño anupasampanno viya gahitanāmassa vatthupuggalassa tattha abhāvā etassa ca nāmassa anussāvanāya avuttattā tasmā upasampadāpekkhassa pakatināmaṃ parivattetvā anupubbena nāgādināmena anussāvetukāmena paṭikacceva tvaṃ nāgotiādinā viññāpetvā anusāsanaantarāyikadhammapucchanakkhaṇesupi tassa ca saṅghassa ca yathā pākaṭaṃ hoti tathā pakāsetvāva nāgādināmena anussāvetabbaṃ ekassa bahūni nāmāni honti tesu ekaṃ gahetuṃ vaṭṭati
yaṃ  pana upasampadāpekkhaupajjhāyānaṃ ekattha gahitaṃ nāmaṃ tadeva ñattiyā sabbattha anussāvanāsu ca gahetabbaṃ gahitato hi aññasmiṃ gahite byañjanaṃ bhinnaṃ nāma hoti kammaṃ vipajjati atthato hi byañjanato ca abhinnā eva ñatti anussāvanā ca vaṭṭanti upajjhāyanāmassa pana purato āyasmato tissassātiādinā -padaṃ sabbattha yojetvāpi anussāveti tathā ayojitepi doso natthi
pāḷiyaṃ pana kiñcāpi itthannāmassa āyasmatoti pacchato āyasmatoti padaṃ vuttaṃ tathāpi āyasmā sāriputto atthakusalotiādinā  nāmassa purato āyasmanta-padayogassa dassanato puratova payogo yuttataro tañca ekattha yojetvā aññattha ayojitepi ekattha purato yojetvā aññattha pacchato yojanepi sāvanāya hāpanaṃ nāma na hoti nāmassa ahāpitattā teneva pāḷiyampi itthannāmassa āyasmatoti ekattha yojetvā itthannāmena upajjhāyenātiādīsu āyasmatoti na yojitanti vadanti tañca kiñcāpi evaṃ tathāpi sabbaṭṭhānepi ekeneva pakārena yojetvā eva vā ayojetvā vā anussāvanaṃ pasatthataranti gahetabbaṃ


 ekato saheva ekasmiṃ khaṇe anussāvanaṃ etesanti  upasampadāpekkhā ete ekānussāvane kātuṃ tenāha nti idañca ekaṃ padaṃ vibhattialopena daṭṭhabbaṃ ti dvinnampi ekasmiṃ khaṇe ekāya eva kammavācāya anussāvane ekenācariyenāti attho ayaṃ buddharakkhito ca ayaṃ dhammarakkhito ca āyasmato saṅgharakkhitassa upasampadāpekkhotiādinā nayena ekena ācariyena dvinnaṃ ekasmiṃ khaṇe anussāvananayo daṭṭhabbo imināva nayena tiṇṇampi ekena ācariyena ekakkhaṇe anussāvanaṃ daṭṭhabbaṃ
nti ekena ekassa aññena itarassātiādinā pubbe vuttanayena dvinnaṃ dvīhi vā tiṇṇaṃ tīhi vā ācariyehi ekakena vā ācariyena tayopi ekato anussāvane kātunti attho tañca kho ekena upajjhāyena ti idaṃ ekena ācariyena dvīhi vā tīhi vā upajjhāyehi  dve vā tayo vā upasampadāpekkhe ekakkhaṇe ekāya anussāvanāya ekānussāvane kātuṃ na vaṭṭatīti paṭikkhepapadaṃ na pana nānācariyehi nānupajjhāyehi tayo ekānussāvane kātuṃ na vaṭṭatīti āha ti yañcettha  tissatthero sumanattherassa saddhivihārikaṃ sumanatthero tissattherassa saddhivihārikanti evaṃ upajjhāyehi aññamaññaṃ saddhivihārikānaṃ anussāvanakaraṇaṃ vuttaṃ taṃ upalakkhaṇamattaṃ tasmā sace tissatthero sumanattherassa saddhivihārikaṃ sumanatthero nandattherassa saddhivihārikaṃ anussāveti aññamaññañca gaṇapūrakā honti vaṭṭati eva sace pana upajjhāyo sayameva attano saddhivihārikaṃ anussāvetīti ettha vattabbameva natthi kammaṃ sukatameva hoti anupajjhāyakassapi yena kenaci anussāvite upasampadā hoti kimaṅgaṃ pana saupajjhāyakassa upajjhāyeneva anussāvaneti daṭṭhabbaṃ teneva navaṭṭanapakkhaṃ dassetuṃ tiādimāha


ti upajjhāya-saddasamānattho ākāranto upajjhāsaddoti dasseti upajjhāya-saddo eva vā upajjhā upayogapaccattavacanesu ya-kāralopaṃ katvā evaṃ vutto karaṇavacanādīsu upajjhā-saddassa payogābhāvāti daṭṭhabbaṃ pāḷiyaṃ nti attanāva kattubhūtena karaṇabhūtena attānameva kammabhūtaṃ pati sammananakiccaṃ kātabbaṃ nti vā paccatte upayogavacanaṃ attanāva attā sammannitabboti attho na kevalañca ettheva aññatrāpi terasasammutiādīsu imināva lakkhaṇena attanāva attā sammannitabbova apica sayaṃ kammārahattā attānaṃ muñcitvā catuvaggādiko gaṇo sabbattha icchitabbo
ti nigūhissāmīti vañcanaṃ pahāya saccasseva te icchitabbakālo ti vañcanāya abhāvepi manussattādivatthuno bhūtatāya avassaṃ icchitabbakālo itarathā kammakopādiantarāyo hotīti adhippāyo ti adhomukho ti anupasampannabhāvato upasampattiyaṃ patiṭṭhapetūti attho
sabbakammavācāsu  atthakosallatthaṃ panettha upasampadākammavācāya evamattho daṭṭhabbo  ti savanāṇattiyaṃ paṭhamapurisekavacanaṃ tañca  kiñcāpi yo saṅgho savanakiriyāya niyojīyati tassa sammukhattā suṇāhīti majjhimapurisekavacanena vattabbaṃ tathāpi yasmā saṅgha-saddasannidhāne paṭhamapurisapayogova saddavidhūhi samāciṇṇo bhagavantaāyasmantādisaddasannidhānesu viya adhivāsetu me bhavaṃ gotamo  etassa sugata kālo yaṃ bhagavā sāvakānaṃ sikkhāpadaṃ paññapeyya  pakkamatāyasmā  suṇantu me āyasmantotiādīsu viya tasmā idha paṭhamapurisapayogo kato atha vā gāravavasenevetaṃ vuttaṃ garuṭṭhānīyesu hi gāravavasena majjhimapurisapayoguppattiyampi paṭhamapurisapayogaṃ payujjanti desetu sugato dhammantiādīsu  viyāti daṭṭhabbaṃ keci pana bhante āvusoti sadde apekkhitvā idha paṭhamapurisapayogoti vadanti taṃ na yuttaṃ ācariyo me bhante hohi  iṅghāvuso upāli imaṃ pabbajitaṃ anuyuñjāhītiādīsu  tappayogepi majjhimapurisapayogasseva dassanato
ti yo sāveti tassa attaniddese sāmivacanaṃ ti ālapanatthe vuḍḍhesu sagāravavacanaṃ āvusoti padaṃ pana navakesu tadubhayampi nipāto tumhe bhante tumhe āvusoti bahūsupi samānarūpattā ti avisesato catuvaggādike pakatattapuggalasamūhe vattati idha pana paccantimesu janapadesu pañcavaggato paṭṭhāya majjhimesu janapadesu dasavaggato paṭṭhāya saṅghoti gahetabbo tatrāyaṃ piṇḍattho  bhante saṅgho mama vacanaṃ suṇātūti idañca navakatarena vattabbavacanaṃ sace pana anussāvako sabbehi bhikkhūhi vuḍḍhataro hoti suṇātu me āvuso saṅghoti vattabbaṃ sopi ce bhanteti vadeyya navakataro vā āvusoti kammakopo natthi keci pana ekattha āvusoti vatvā aññattha bhanteti vuttepi natthi doso ubhayenāpi ālapanassa sijjhanatoti vadanti
idāni yamatthaṃ ñāpetukāmo suṇātūti saṅghaṃ savane niyojeti taṃ ñāpento tiādimāha tattha nti  upasampadāpekkhassa hatthapāse sannihitabhāvadassanaṃ tena ca hatthapāse ṭhitasseva upasampadā ruhatīti sijjhati hatthapāsato bahi ṭhitassa ayanti na vattabbato teneva anusāsakasammutiyaṃ so hatthapāsato bahi ṭhitattā ayanti na vutto tasmā upasampadāpekkho anupasampanno hatthapāse ṭhapetabbo ti -saddo ca avassaṃ payujjitabbo so ca imasmiṃ paṭhamanāmapayoge evāti gahetabbaṃ  ti idaṃ aniyamato tassa nāmadassanaṃ ubhayenapi ayaṃ buddharakkhitotiādināmaṃ dasseti upasampadāpekkhoti bhinnādhikaraṇavisaye bahubbīhisamaāso upasampadaṃ me saṅgho apekkhamānoti attho tassa ca upajjhāyataṃ samaṅgibhāvena dassetuṃ itthannamassa āyasmatoti vuttaṃ etena ayaṃ buddharakkhito āyasmato dhammarakkhitassa saddhivihārikabhūto upasampadāpekkhoti evamādinā nayena nāmayojanāya saha attho dassitoti ettha ca āyasmatoti padaṃ avatvāpi ayaṃ buddharakkhito dhammarakkhitassa upasampadāpekkhoti vattuṃ vaṭṭati teneva pāḷiyaṃ itthannāmena upajjhāyenāti ettha āyasmatoti padaṃ na vuttaṃ yañcettha vattabbaṃ taṃ heṭṭhā vuttameva
nanu cettha upajjhāyopi upasampadāpekkho viya hatthapāse ṭhito eva icchitabbo atha kasmā ayaṃ itthannāmo imassa itthannāmassa upasampadāpekkhoti evaṃ upajjhāyaparāmasanepi ima-saddassa payogo na katoti nāyaṃ virodho upajjhāyassa abhāvepi kammakopābhāvato kevalañhi kammanipphattiyā santapadavasena avijjamānassapi upajjhāyassa nāmakittanaṃ anupajjhāyassa upasampadādīsupi karīyati tasmā upajjhāyassa asannihitatāyapi tapparāmasanamatteneva kammasiddhito imassāti niddisituṃ na vaṭṭati
ti abhabbatādikehi upasampadāya avatthukarehi ceva pañcābādhahatthacchinnādīhi ca āpattimattakarehi antarāyikehi sabhāvehi parimutto evaṃ vutto eva ca āpattimattakarehi pañcābādhādīhi aparimuttassapi upasampadā ruhati nāññathā nti paripuṇṇamassa upasampadāpekkhassa pattacīvaraṃ evaṃ vutte eva apattacīvarassāpi upasampadā ruhati nāññathā ti  saṅghaṃ bhante upasampadaṃ yācāmītiādinā  yācitabhāvaṃ sandhāya vuttaṃ evaṃ tena saṅghe ayācitepi itthannāmo saṅghaṃ upasampadaṃ yācatīti vutte eva kammaṃ avipannaṃ hoti nāññathā ti upajjhāyena karaṇabhūtena itthannāmaṃ upajjhāyaṃ katvā kammabhūtaṃ upasampadaṃ dātuṃ nipphādetuṃ kattubhūtaṃ saṅghaṃ yācatīti attho yācadhātuno pana dvikammakattā saṅghaṃ upasampadanti dve kammapadāni vuttāni
nti ettha patto kālo imassāti pattakālaṃ apalokanādicatubbidhasaṅghakammaṃ tadeva sakatthe ya-paccayena pattakallanti vuccati idha pana ñatticatutthaupasampadākammaṃ adhippetaṃ taṃ kātuṃ saṅghassa pattakallaṃ jātaṃ ti anumatigahaṇavasena kammassa  pattakallataṃ ñāpeti yo hi koci tattha apattakallataṃ maññissati so vakkhati imameva hi atthaṃ sandhāya anussāvanāsu yassāyasmato khamati so bhāseyyāti  vuttaṃ taṃ panetaṃ pattakallaṃ vatthusampadā antarāyikehi dhammehi cassa parisuddhatā sīmāsampadā parisasampadā pubbakiccaniṭṭhāpananti imehi pañcahi aṅgehi saṅgahitaṃ
tattha  nāma yathāvuttehi ekādasahi abhabbapuggalehi ceva antimavatthuajjhāpannehi ca añño paripuṇṇavīsativasso anupasampannabhūto manussapuriso etasmiṃ puggale sati eva idaṃ saṅghassa upasampadākammaṃ pattakallaṃ nāma hoti nāsati katañca kuppameva hoti
 nāma yathāvuttasseva upasampadāvatthubhūtassa puggalassa ye ime bhagavatā paṭikkhittā pañcābādhaphuṭṭhatādayo mātāpitūhi ananuññātatāpariyosānā ceva hatthacchinnatādayo ca dosadhammā kārakasaṅghassa āpattādiantarāyahetutāya antarāyikāti vuccanti tehi antarāyikehi dosadhammehi parimuttattā imissā ca sati eva idaṃ kammaṃ pattakallaṃ nāma hoti nāsati kataṃ pana kammaṃ sukatameva hoti ṭhapetvā ūnavīsativassapuggalaṃ
 pana uposathakkhandhake  vakkhamānanayena sabbadosavirahitāya baddhābaddhavasena duvidhāya sīmāya vaseneva veditabbā tādisāya hi sīmāya sati eva idaṃ kammaṃ pattakallaṃ nāma hoti nāsati katañca kammaṃ vipajjati
 pana ye ime upasampadākammassa sabbantimena paricchedena kammappattā dasahi vā pañcahi vā anūnā pārājikaṃ anāpannā anukkhittā ca samānasaṃvāsakā bhikkhū tesaṃ ekasīmāyaṃ hatthapāsaṃ avijahitvā ṭhānaṃ chandārahānañca chandassa ānayanaṃ sammukhībhūtānañca appaṭikkosanaṃ upasampadāpekkharahitānaṃ uposathakkhandhake paṭikkhittānaṃ gahaṭṭhādianaupasampannānañceva pārājikukkhittakanānāsaṃvāsakabhikkhunīnañca vajjanīyapuggalānaṃ saṅghassa hatthapāse abhāvo cāti imehi catūhi aṅgehi saṅgahitā evarūpāya ca parisasampadāya sati eva idaṃ pattakallaṃ nāma hoti nāsati tattha purimānaṃ tiṇṇaṃ aṅgānaṃ aññatarassapi abhāve kataṃ kammaṃ vipajjati na pacchimassa
 nāma yānimāni paṭhamaṃ upajjhaṃ gāhāpetabbotiādinā pāḷiyaṃ vuttāni upajjhaṃ gāhāpanaṃ pattacīvarācikkhanaṃ tato taṃ hatthapāsato bahi ṭhapetvā anusāsakasammutikammakaraṇaṃ sammatena ca gantvā anusāsanaṃ tena ca paṭhamataraṃ āgantvā saṅghassa ñāpetvā upasampadāpekkhaṃ āgacchāhīti hatthapāse eva abbhānaṃ tena ca bhikkhūnaṃ pāde vandāpetvā upasampadāyācāpanaṃ tato antarāyikadhammapucchakasammutikaraṇaṃ sammatena ca pucchananti imāni aṭṭha pubbakiccāni tesaṃ sabbesaṃ yāthāvato karaṇena niṭṭhāpanaṃ etasmiñca pubbakammaniṭṭhāpane sati eva idaṃ saṅghassa upasampadākammaṃ pattakallaṃ nāma hoti nāsati etesu pana pubbakammesu akatesupi kataṃ kammaṃ yathāvuttavatthusampattiādīsu vijjamānesu akuppameva hoti tadevamettha pattakallaṃ imehi pañcahi aṅgehi saṅgahitanti veditabbaṃ imināva nayena heṭṭhā vuttesu vakkhamānesu ca sabbesu kammesu pattakallatā yathārahaṃ yojetvā ñātabbā
ti upasampadānipphādanena taṃsamaṅgiṃ kareyya karotūti patthanāyaṃ vidhimhi vā idaṃ daṭṭhabbaṃ yathā hi devadattaṃ sukhāpeyyāti vutte sukhamassa nipphādetvā taṃ sukhasamaṅginaṃ kareyyāti attho hoti evamidhāpi upasampadamassa nipphādetvā taṃ upasampadāsamaṅginaṃ kareyyāti attho payojakabyāpāre cetaṃ yathā sukhayantaṃ kañci suddhakattāraṃ koci hetukattā sukhahetunipphādanena sukhāpeyyāti vuccati evamidhāpi upasampajjantaṃ suddhakattāraṃ puggalaṃ hetukattubhūto saṅgho upasampadāhetunipphādanena upasampādeyyāti vutto etena ca sukhaṃ viya sukhadāyakena saṅghena puggalassa diyyamānā tathāpavattaparamatthadhamme upādāya ariyajanapaññattā upasampadā nāma sammutisaccatā atthīti samatthitaṃ hoti ettha ca itthannāmo saṅghaṃ upasampadaṃ yācatīti vuttattā parivāsādīsu viya yācanānuguṇaṃ itthannāmassa upasampadaṃ dadeyyāti avatvā itthannāmaṃ upasampādeyyāti vuttattā idaṃ upasampadākammaṃ dāne asaṅgahetvā kammalakkhaṇe eva saṅgahitanti daṭṭhabbaṃ iminā nayena itthannāmaṃ upasampādeti upasampanno saṅghenāti etthāpi attho veditabbo kevalañhi tattha vattamānakālaatītakālavasena idha pana anāmaṭṭhakālavasenāti ettakameva viseso
ti saṅgho ñāpetabboti vuttañāpanā esā idañca anussāvanānampi sabbhāvasūcanatthaṃ vuccati avassañcetaṃ vattabbameva ñattikamme eva taṃ na vattabbaṃ tattha pana yya-kāre vuttamatte eva ñattikammaṃ niṭṭhitaṃ hotīti daṭṭhabbaṃ ti ruccati ti saṅghena diyyamānā nipphādiyamānā upasampadā yassa khamati so tuṇhassāti yojanā ti  ca akathanatthe nipāto akathanako assa bhaveyyāti attho khamati saṅghassa itthannāmassa upasampadāti pakatena sambandho tattha kāraṇamāha ti tattha āsīti seso yasmā yassa nakkhamati so bhāseyyāti tikkhattuṃ vuccamānopi saṅgho tuṇhī niravo ahosi tasmā khamati saṅghassāti attho nti iminā pakārena tuṇhībhāvene saṅghassa ruccanabhāvaṃ  bujjhāmi pajānāmīti attho -saddo parisamāpanatthe kato so ca kammavācāya anaṅgaṃ tasmā anussāvakena dhārayāmīti ettha mi-kārapariyosānameva  vatvā niṭṭhāpetabbaṃ iti-saddo na payujjitabboti daṭṭhabbaṃ iminā nayena sabbattha kammavācānamattho veditabbo


tiādi sattānaṃ sarīracchāyaṃ pādehi minitvā jānanappakāradassanaṃ chasattapadaparamatā hi chāyā porisāti vuccati idañca utuppamāṇācikkhanādi ca āgantukehi saddhiṃ vīmaṃsitvā vuḍḍhanavabhāvaṃ ñatvā vandanavandāpanādikaraṇatthaṃ vuttaṃ eti āgacchati gacchati cāti utu sova pamiyate anena saṃvaccharanti pamāṇanti āha nti ti upasampadādivasena aparipuṇṇā yadi utuvemajjhe upasampādito tadā tasmiṃ utumhi avasiṭṭhadivasācikkhanaṃ divasabhāgācikkhananti dasseti tenāha ti tattha yassa taṃ khaṇaṃ laddhūpasampadassa puggalassa sambandhī yo utu yattakehi divasehi aparipuṇṇo te divaseti yojanā
chāyādikameva sabbaṃ saṅgahetvā gāyitabbato kathetabbato saṅgītīti āha tiādi tattha ekato katvā ācikkhitabbaṃ ti tvaṃ upasampādanakāle kataravassaṃ katarautuñca labhasi katarasmiṃ te upasampadā laddhāti attho nti vassānautu idañca saṃvaccharācikkhanaṃ vinā vuttampi na ñāyatīti iminā utuācikkhaneneva sāsanavassesu vā kaliyugavassādīsu vā sahassime vā satime vā asukaṃ utuṃ labhāmīti dassitanti daṭṭhabbaṃ ti idaṃ pāḷiyaṃ āgatapaṭipāṭiṃ sandhāya vuttaṃ vattabbakamato pana kaliyugavassādīsu sabbadesapasiddhesu asukavasse asukautumhi asukamāse  asuke kaṇhe vā sukke vā pakkhe asukatithivāravisesayutte nakkhatte pubbaṇhādidivasabhāge ettake chāyāpamāṇe nāḍikāpamāṇe vā mayā upasampadā laddhāti vadeyyāsīti evaṃ ācikkhitabbaṃ idaṃ suṭṭhu uggahetvā āgantukehi  vuḍḍhapaṭipāṭiṃ ñatvā paṭipajjāhīti vattabbaṃ pāḷiyaṃ nti kiṃ tvaṃ ettakaṃ kālaṃ akāsīti attho
ti pabbajjañca upasampadañca yācīti attho ti ettha vadatīti seso evaṃ uparipi ti iminā purimo ukkhittabhāvo vibbhamitvā puna laddhūpasampadampi na muñcati tena ca sambhuñjanādīsupi bhikkhūnaṃ pācittiyamevāti dasseti ti ettha sahaseyyāpi saṅgahitāti daṭṭhabbaṃ ettha cāyamadhippāyo  yasmā ayaṃ osāritattā pakatatto tasmā ukkhittasambhogādipaccayena pācittiyenettha anāpattīti yo pana āpattiṭṭhāne anāpattidiṭṭhitāya āpattiṃ na passati teneva paṭikammampi na karoti so yasmā ettāvatā alajjī nāma na hoti paṇṇattiṃ ñatvā vītikkamaṃ karonto eva hi alajjī nāma hoti sañcicca āpattiṃ āpajjatītiādi  hi vuttaṃ tasmā ettha alajjisambhogādipaccayā dukkaṭāpattiniyamo natthi tena sāpettha āpatti na vuttāti daṭṭhabbaṃ yo panettha imaṃ adhippāyaṃ asallakkhentena kenaci anāpatti sambhoge saṃvāseti iminā pācittiyena anāpatti vuttā alajjisambhogapaccayā dukkaṭaṃ pana āpajjati evāti āpattiniyamo vutto so alajjitte sati eva vutto nāsatīti daṭṭhabbaṃ
tiādigāthāsu nti niggahakaraṇesu ti pāpapuggalānaṃ niggahakaraṇesu lajjīnaṃ paggahesu ca pesalānaṃ sukhāvahe mahante vinayamhi yathā atthakārī atthānuguṇaṃ karontova yasmā yoniso paṭipajjati nāma hoti tasmā uddānaṃ pavakkhāmīti sambandhayojanā daṭṭhabbā sesaṃ sabbattha suviññeyyameva



