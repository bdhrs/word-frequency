

 sāsanaṃ  navaṃ katanti āmantā satipaṭṭhānā navaṃ katāti na hevaṃ vattabbe sāsanaṃ navaṃ katanti āmantā sammappadhānā iddhipādā indriyā balā bojjhaṅgā navaṃ katāti na hevaṃ vattabbe pubbe akusalaṃ pacchā kusalaṃ katanti na hevaṃ vattabbe pubbe sāsavaṃ saṃyojaniyaṃ ganthaniyaṃ oghaniyaṃ yoganiyaṃ nīvaraṇiyaṃ parāmaṭṭhaṃ upādāniyaṃ saṃkilesikaṃ pacchā asaṃkilesikaṃ katanti na hevaṃ vattabbe
atthi koci tathāgatassa sāsanaṃ navaṃ karotīti āmantā atthi koci satipaṭṭhāne navaṃ karotīti na hevaṃ vattabbe atthi koci sammappadhāne iddhipāde indriye bale bojjhaṅge navaṃ karotīti na hevaṃ vattabbe atthi koci pubbe akusalaṃ pacchā kusalaṃ karotīti na hevaṃ vattabbe atthi koci pubbe sāsavaṃ saṃkilesikaṃ pacchā asaṃkilesiyaṃ karotīti na hevaṃ vattabbe
labbhā tathāgatassa sāsanaṃ puna navaṃ kātunti āmantā labbhā satipaṭṭhānā puna navaṃ kātunti na hevaṃ vattabbe labbhā sammappadhānā iddhipādā indriyā balā bojjhaṅgā  puna navaṃ kātunti na  hevaṃ vattabbe labbhā pubbe akusalaṃ pacchā kusalaṃ kātunti na hevaṃ vattabbe labbhā pubbe sāsavaṃ saṃkilesiyaṃ pacchā asaṃkilesiyaṃ kātunti na hevaṃ vattabbe



 puthujjano  tedhātukehi dhammehi avivittoti āmantā puthujjano tedhātukehi phassehi tedhātukāhi vedanāhi saññāhi  cetanāhi cittehi saddhāhi vīriyehi satīhi samādhīhi tedhātukāhi paññāhi avivittoti na hevaṃ vattabbe
puthujjano tedhātukehi kammehi avivittoti āmantā yasmiṃ khaṇe puthujjano cīvaraṃ deti tasmiṃ khaṇe paṭhamaṃ jhānaṃ upasampajja viharati ākāsānañcāyatanaṃ upasampajja viharatīti na hevaṃ vattabbe yasmiṃ khaṇe puthujjano piṇḍapātaṃ deti senāsanaṃ deti gilānapaccayabhesajjaparikkhāraṃ deti tasmiṃ khaṇe catutthaṃ jhānaṃ upasampajja viharati nevasaññānāsaññāyatanaṃ upasampajja viharatīti na hevaṃ vattabbe
 na vattabbaṃ  puthujjano tedhātukehi kammehi avivittoti āmantā  puthujjanassa rūpadhātuarūpadhātūpagaṃ kammaṃ pariññātanti na hevaṃ vattabbe tena hi puthujjano tedhātukehi kammehi avivittoti



 atthi  kiñci saṃyojanaṃ appahāya arahattappattīti āmantā atthi kiñci sakkāyadiṭṭhiṃ appahāya vicikicchaṃ appahāya sīlabbataparāmāsaṃ appahāya rāgaṃ appahāya dosaṃ appahāya mohaṃ appahāya anottappaṃ appahāya arahattappattīti na hevaṃ vattabbe
atthi  kiñci saṃyojanaṃ appahāya arahattappattīti āmantā arahā sarāgo sadoso samoho samāno samakkho sapaḷāso saupāyāso sakilesoti na hevaṃ vattabbe nanu arahā nirāgo niddoso nimmoho nimmāno nimmakkho nippaḷāso nirupāyāso nikkilesoti āmantā hañci arahā nirāgo nikkileso no ca vata re vattabbe  atthi kiñci saṃyojanaṃ appahāya arahattappattīti
 na  vattabbaṃ  atthi kiñci saṃyojanaṃ appahāya arahattappattīti  āmantā arahā sabbaṃ buddhavisayaṃ jānātīti na hevaṃ vattabbe tena hi atthi kiñci saṃyojanaṃ appahāya arahattappattīti



 atthi adhippāyaiddhi buddhānaṃ vā sāvakānaṃ vāti āmantā niccapaṇṇā  rukkhā hontūti  atthi adhippāyaiddhi buddhānaṃ vā sāvakānaṃ vāti na hevaṃ vattabbe niccapupphā rukkhā hontu niccaphalikā rukkhā hontu niccaṃ juṇhaṃ hotu niccaṃ khemaṃ hotu niccaṃ subhikkhaṃ hotu niccaṃ suvatthi  hotūti  atthi adhippāyaiddhi buddhānaṃ vā sāvakānaṃ vāti na hevaṃ vattabbe
atthi adhippāyaiddhi buddhānaṃ vā sāvakānaṃ vāti āmantā  uppanno phasso mā nirujjhīti  atthi adhippāyaiddhi buddhānaṃ vā sāvakānaṃ vāti na hevaṃ vattabbe
uppannā  vedanā saññā cetanā cittaṃ saddhā vīriyaṃ sati samādhi paññā mā nirujjhīti  atthi adhippāyaiddhi buddhānaṃ vā sāvakānaṃ vāti na hevaṃ vattabbe
atthi adhippāyaiddhi buddhānaṃ vā sāvakānaṃ vāti āmantā rūpaṃ niccaṃ hotūti  atthi adhippāyaiddhi vedanā saññā saṅkhārā viññāṇaṃ niccaṃ hotūti  atthi adhippāyaiddhi buddhānaṃ vā sāvakānaṃ vāti na hevaṃ vattabbe
atthi adhippāyaiddhi buddhānaṃ vā sāvakānaṃ vāti āmantā jātidhammā sattā mā jāyiṃsūti atthi jarādhammā sattā mā jīriṃsūti byādhidhammā sattā mā byādhiyiṃsūti maraṇadhammā sattā mā mīyiṃsūti  atthi adhippāyaiddhi buddhānaṃ vā sāvakānaṃ vāti na hevaṃ vattabbe
 na  vattabbaṃ  atthi adhippāyaiddhi buddhānaṃ vā sāvakānaṃ vāti āmantā  nanu āyasmā pilindavaccho rañño māgadhassa seniyassa bimbisārassa pāsādaṃ suvaṇṇantveva adhimucci suvaṇṇo ca pana āsīti  āmantā hañci āyasmā pilindavaccho rañño māgadhassa seniyassa bimbisārassa pāsādaṃ suvaṇṇantveva adhimucci suvaṇṇo ca pana āsi tena vata re vattabbe  atthi adhippāyaiddhi buddhānaṃ vā sāvakānaṃ vāti



 atthi  buddhānaṃ buddhehi hīnātirekatāti āmantā satipaṭṭhānatoti na hevaṃ vattabbe   sammappadhānato iddhipādato indriyato balato bojjhaṅgato vasibhāvato sabbaññutañāṇadassanatoti na hevaṃ vattabbe



 sabbā disā buddhā tiṭṭhantīti āmantā puratthimāya disāya buddho tiṭṭhatīti na hevaṃ vattabbe puratthimāya disāya buddho tiṭṭhatīti āmantā kinnāmo so bhagavā kiṃjacco kiṃgotto kinnāmā tassa  bhagavato mātāpitaro kinnāmaṃ tassa bhagavato sāvakayugaṃ konāmo tassa bhagavato upaṭṭhāko kīdisaṃ cīvaraṃ dhāreti kīdisaṃ pattaṃ dhāreti katarasmiṃ gāme vā nigame vā nagare vā raṭṭhe vā janapade vāti na hevaṃ vattabbe
dakkhiṇāya disāya pacchimāya disāya uttarāya disāya heṭṭhimāya disāya buddho tiṭṭhatīti na hevaṃ vattabbe heṭṭhimāya disāya  buddho tiṭṭhatīti āmantā kinnāmo so  bhagavā janapade vāti na hevaṃ vattabbe
uparimāya disāya buddho tiṭṭhatīti na hevaṃ vattabbe uparimāya disāya buddho tiṭṭhatīti āmantā cātumahārājike tiṭṭhati tāvatiṃse tiṭṭhati yāme tiṭṭhati tusite tiṭṭhati nimmānaratiyā tiṭṭhati paranimmitavasavattiyā tiṭṭhati brahmaloke tiṭṭhatīti na hevaṃ vattabbe



 sabbe  dhammā niyatāti āmantā micchattaniyatāti na hevaṃ vattabbe sammattaniyatāti na hevaṃ vattabbe natthi aniyato rāsīti na hevaṃ vattabbe nanu atthi aniyato rāsīti āmantā  hañci atthi aniyato rāsi no ca vata re vattabbe  sabbe dhammā niyatāti
sabbe dhammā niyatāti āmantā nanu tayo rāsī vuttā bhagavatā  micchattaniyato rāsi sammattaniyato rāsi aniyato rāsīti  āmantā hañci tayo rāsī vuttā bhagavatā  micchattaniyato rāsi sammattaniyato rāsi aniyato rāsi no ca vata re vattabbe  sabbe dhammā niyatāti
rūpaṃ  rūpaṭṭhena niyatanti āmantā micchattaniyatanti na hevaṃ vattabbe sammattaniyatanti na hevaṃ vattabbe vedanā saññā saṅkhārā viññāṇaṃ viññāṇaṭṭhena niyatanti āmantā micchattaniyatanti na hevaṃ vattabbe sammattaniyatanti na hevaṃ vattabbe
 na vattabbaṃ  rūpaṃ rūpaṭṭhena niyataṃ vedanā saññā saṅkhārā viññāṇaṃ viññāṇaṭṭhena niyatanti āmantā rūpaṃ vedanā hoti  saññā hoti saṅkhārā honti viññāṇaṃ hoti vedanā saññā saṅkhārā viññāṇaṃ rūpaṃ hoti vedanā hoti saññā hoti saṅkhārā hontīti na hevaṃ vattabbe tena hi rūpaṃ rūpaṭṭhena niyataṃ vedanā saññā saṅkhārā viññāṇaṃ viññāṇaṭṭhena niyatanti



 sabbe  kammā niyatāti āmantā micchattaniyatāti na hevaṃ vattabbe sammattaniyatāti na hevaṃ vattabbe natthi aniyato rāsīti na hevaṃ vattabbe nanu atthi aniyato rāsīti āmantā hañci  atthi aniyato rāsi no ca vata re vattabbe  sabbe kammā niyatāti
sabbe kammā niyatāti āmantā nanu tayo rāsī vuttā bhagavatā  micchattaniyato rāsi sammattaniyato rāsi aniyato rāsīti āmantā hañci tayo rāsī vuttā bhagavatā  micchattaniyato rāsi sammattaniyato rāsi aniyato rāsi no ca vata re vattabbe  sabbe kammā niyatāti
 diṭṭhadhammavedanīyaṃ kammaṃ diṭṭhadhammavedanīyaṭṭhena niyatanti āmantā micchattaniyatanti na hevaṃ vattabbe sammattaniyatanti na hevaṃ vattabbe upapajjavedanīyaṃ kammaṃ aparāpariyavedanīyaṃ kammaṃ aparāpariyavedanīyaṭṭhena niyatanti āmantā micchattaniyatanti na hevaṃ vattabbe sammattaniyatanti na hevaṃ vattabbe
 na vattabbaṃ  diṭṭhadhammavedanīyaṃ kammaṃ diṭṭhadhammavedanīyaṭṭhena  niyataṃ upapajjavedanīyaṃ kammaṃ aparāpariyavedanīyaṃ kammaṃ aparāpariyavedanīyaṭṭhena niyatanti āmantā diṭṭhadhammavedanīyaṃ kammaṃ upapajjavedanīyaṃ hoti aparāpariyavedanīyaṃ hoti upapajjavedanīyaṃ kammaṃ diṭṭhadhammavedanīyaṃ hoti aparāpariyavedanīyaṃ  hoti aparāpariyavedanīyaṃ kammaṃ diṭṭhadhammavedanīyaṃ hoti upapajjavedanīyaṃ hotīti na hevaṃ vattabbe  tena hi diṭṭhadhammavedanīyaṃ kammaṃ diṭṭhadhammavedanīyaṭṭhena niyataṃ upapajjavedanīyaṃ kammaṃ aparāpariyavedanīyaṃ  kammaṃ aparāpariyavedanīyaṭṭhena niyatanti


tassuddānaṃ 
sāsanaṃ navaṃ kataṃ atthi koci tathāgatassa sāsanaṃ navaṃ karoti labbhā tathāgatassa sāsanaṃ puna navaṃ kātuṃ puthujjano tedhātukehi dhammehi avivitto atthi kiñci saṃyojanaṃ appahāya arahattappatti atthi adhippāyiddhi buddhānaṃ vā sāvakānaṃ vā atthi buddhānaṃ buddhehi hīnātirekatā sabbā disā buddhā tiṭṭhanti sabbe dhammā niyatā sabbe kammā niyatāti
