





nti  nidānavagge paṭhamaṃ paṭiccasamuppādasuttaṃ tatrāyaṃ anupubbapadavaṇṇanā  ti ettha ti desakālaparidīpanaṃ tañhi yaṃ samayaṃ viharati tatra samaye yasmiñca jetavane viharati tatra jetavaneti dīpeti bhāsitabbayutte vā desakāle dīpeti na hi bhagavā ayutte dese kāle ca dhammaṃ bhāsati akālo  kho tāva bāhiyātiādi  cettha sādhakaṃ ti padapūraṇamatte avadhāraṇe ādikālatthe vā nipāto ti lokagarudīpanaṃ ti kathāsavanayuttapuggalavacanaṃ apicettha bhikkhakoti bhikkhu bhikkhācariyaṃ ajjhūpagatoti bhikkhūtiādinā  nayena vacanattho veditabbo ti ālapi abhāsi sambodhesi ayamettha attho aññatra pana ñāpanepi hoti yathāha  āmantayāmi  vo bhikkhave paṭivedayāmi vo bhikkhaveti pakkosanepi yathāha  ehi tvaṃ bhikkhu mama vacanena sāriputtaṃ āmantehīti  ti āmantanākāradīpanaṃ tañca bhikkhanasīlatādiguṇayogasiddhattā vuttaṃ bhikkhanasīlatāguṇayuttopi  hi bhikkhu bhikkhanadhammatāguṇayuttopi bhikkhane sādhukāritāguṇayuttopīti saddavidū maññanti tena ca tesaṃ bhikkhanasīlatādiguṇayogasiddhena vacanena hīnādhikajanasevitavuttiṃ pakāsento uddhatadīnabhāvaniggahaṃ karoti bhikkhavoti iminā ca karuṇāvipphārasommahadayanayananipātapubbaṅgamena vacanena te attano abhimukhe karonto teneva kathetukamyatādīpakena nesaṃ vacanena sotukamyataṃ janeti teneva ca sambodhanatthena sādhukaṃ manasikārepi niyojeti sādhukaṃ manasikārāyattā hi sāsanasampatti
aparesupi devamanussesu vijjamānesu kasmā bhikkhūyeva āmantesīti ce jeṭṭhaseṭṭhāsannasadāsannihitabhāvato sabbaparisasādhāraṇā hi bhagavato dhammadesanā parisāya jeṭṭhā bhikkhū paṭhamaṃ uppannattā seṭṭhā anagāriyabhāvaṃ ādiṃ katvā satthucariyānuvidhāyakattā sakalasāsanapaṭiggāhakattā ca āsannā tattha nisinnesu satthusantikattā sadāsannihitā satthusantikāvacarattāti apica te dhammadesanāya bhājanaṃ yathānusiṭṭhaṃ paṭipattisabbhāvato visesato ca ekacce bhikkhūyeva sandhāya ayaṃ desanāpīti evaṃ āmantesi
kimatthaṃ pana bhagavā dhammaṃ desento paṭhamaṃ bhikkhū āmantesi na dhammameva desesīti satijananatthaṃ bhikkhū aññaṃ cintentāpi vikkhittacittāpi dhammaṃ paccavekkhantāpi kammaṭṭhānaṃ manasikarontāpi nisinnā honti te anāmantetvā dhamme desiyamāne ayaṃ desanā kiṃnidānā kiṃpaccayā katamāya aṭṭhuppattiyā desitāti sallakkhetuṃ asakkontā duggahitaṃ vā gaṇheyyuṃ na vā gaṇheyyuṃ tena nesaṃ satijananatthaṃ bhagavā paṭhamaṃ āmantetvā pacchā dhammaṃ deseti
ti  gāravavacanametaṃ satthuno paṭivacanadānaṃ vā apicettha bhikkhavoti vadamāno bhagavā bhikkhū ālapati bhadanteti vadamānā te bhagavantaṃ paccālapanti tathā hi bhikkhavoti bhagavā ābhāsati bhadanteti  paccābhāsanti bhikkhavoti paṭivacanaṃ dāpeti bhadanteti paṭivacanaṃ denti ti ye bhagavā āmantesi te nti bhagavato āmantanaṃ patiassosuṃ abhimukhā hutvā suṇiṃsu sampaṭicchiṃsu paṭiggahesunti attho ti bhagavā etaṃ idāni vattabbaṃ sakalasuttaṃ avoca ettāvatā yaṃ āyasmatā ānandena atthabyañjanasampannassa buddhānaṃ desanāñāṇagambhīrabhāvasaṃsūcakassa imassa suttassa sukhāvagāhaṇatthaṃ kāladesadesakaparisāpadesappaṭimaṇḍitaṃ nidānaṃ bhāsitaṃ tassa atthavaṇṇanā samattā
idāni tiādinā nayena bhagavatā nikkhittassa suttassa saṃvaṇṇanāya okāso anuppatto sā panesā suttavaṇṇanā yasmā suttanikkhepaṃ vicāretvā vuccamānā pākaṭā hoti tasmā suttanikkhepaṃ tāva vicāressāma cattāro hi suttanikkhepā  attajjhāsayo parajjhāsayo pucchāvasiko aṭṭhuppattikoti tattha yāni suttāni bhagavā parehi anajjhiṭṭho kevalaṃ attano ajjhāsayeneva katheti seyyathidaṃ  dasabalasuttantahārako candopama-vīṇopama-sammappadhāna-iddhipāda-indriyabala-bojjhaṅgamaggaṅga-suttantahārakoti evamādīni tesaṃ  nikkhepo
yāni pana paripakkā kho rāhulassa vimuttiparipācanīyā dhammā yaṃnūnāhaṃ rāhulaṃ uttariṃ āsavānaṃ khaye vineyyanti  evaṃ paresaṃ ajjhāsayaṃ khantiṃ nijjhānakkhamaṃ manaṃ abhinīhāraṃ bujjhanabhāvañca apekkhitvā parajjhāsayavasena kathitāni seyyathidaṃ   cūḷarāhulovādasuttaṃ mahārāhulovādasuttaṃ dhammacakkappavattanaṃ anattalakkhaṇasuttaṃ āsīvisopamasuttaṃ dhātuvibhaṅgasuttanti evamādīni tesaṃ  nikkhepo
bhagavantaṃ pana upasaṅkamitvā catasso parisā cattāro vaṇṇā nāgā supaṇṇā gandhabbā asurā yakkhā mahārājāno tāvatiṃsādayo devā mahābrahmāti evamādayo bojjhaṅgā bojjhaṅgāti bhante vuccanti   nīvaraṇā nīvaraṇāti bhante vuccanti   ime nu kho bhante pañcupādānakkhandhā kiṃsūdha vittaṃ purisassa seṭṭhantiādinā  nayena pañhaṃ pucchanti evaṃ puṭṭhena bhagavatā yāni  kathitāni bojjhaṅgasaṃyuttādīni yāni vā panaññānipi devatāsaṃyutta mārasaṃyutta brahmasaṃyutta sakkapañha cūḷavedalla mahāvedalla sāmaññaphalaāḷavaka sūciloma kharalomasuttādīni tesaṃ  nikkhepo
yāni pana tāni uppannaṃ kāraṇaṃ paṭicca kathitāni seyyathidaṃ  dhammadāyādaṃ cūḷasīhanādasuttaṃ puttamaṃsūpamaṃ dārukkhandhūpamaṃ aggikkhandhūpamaṃ pheṇapiṇḍūpamaṃ pāricchattakūpamanti evamādīni tesaṃ  nikkhepo
evametesu catūsu nikkhepesu imassa paṭiccasamuppādasuttassa parajjhāsayo nikkhepo parapuggalajjhāsayavasena hidaṃ bhagavatā nikkhittaṃ katamesaṃ puggalānaṃ ajjhāsayavasenāti ugghaṭitaññūnaṃ cattāro hi puggalā ugghaṭitaññū vipañcitaññū neyyo padaparamoti tattha yassa puggalassa saha udāhaṭavelāya dhammābhisamayo hoti ayaṃ vuccati puggalo  yassa puggalassa saṃkhittena bhāsitassa vitthārena atthe  vibhajiyamāne dhammābhisamayo hoti ayaṃ vuccati puggalo  yassa puggalassa uddesato paripucchato yoniso manasikaroto kalyāṇamitte sevato bhajato payirupāsato anupubbena dhammābhisamayo hoti ayaṃ vuccati puggalo  yassa puggalassa bahumpi suṇato bahumpi dhārayato bahumpi vācayato na tāya jātiyā dhammābhisamayo hoti ayaṃ vuccati puggalo  iti imesu catūsu puggalesu ugghaṭitaññūpuggalānaṃ ajjhāsayavasena idaṃ suttaṃ nikkhittaṃ
tadā kira pañcasatā janapadavāsikā bhikkhū sabbeva ekacarā dvicarā ticarā catucarā pañcacarā sabhāgavuttino dhutaṅgadharā āraddhavīriyā yuttayogā vipassakā saṇhaṃ sukhumaṃ suññataṃ paccayākāradesanaṃ patthayamānā sāyanhasamaye bhagavantaṃ upasaṅkamitvā vanditvā rattakambalasāṇiyā parikkhipamānā viya desanaṃ paccāsīsamānā parivāretvā nisīdiṃsu tesaṃ ajjhāsayavasena bhagavā idaṃ suttaṃ ārabhi yathā hi cheko cittakāro aparikammakatabhittiṃ labhitvā na āditova rūpaṃ samuṭṭhāpesi mahāmattikalepādīhi pana bhittiparikammaṃ tāva katvā  kataparikammāya  bhittiyā rūpaṃ samuṭṭhāpeti kataparikammaṃ pana bhittiṃ labhitvā bhittiparikammabyāpāraṃ akatvā raṅgajātāni yojetvā vaṭṭikaṃ vā tūlikaṃ vā ādāya rūpameva samuṭṭhāpeti evameva bhagavā akatābhinivesaṃ ādikammikakulaputtaṃ labhitvā nāssa āditova arahattapadaṭṭhānaṃ saṇhaṃ sukhumaṃ suññataṃ vipassanālakkhaṇaṃ ācikkhati sīlasamādhikammassakatādiṭṭhisampadāya pana yojento pubbabhāgapaṭipadaṃ tāva ācikkhati yaṃ sandhāya vuttaṃ 
tasmātiha tvaṃ bhikkhu ādimeva visodhehi kusalesu dhammesu ko cādi kusalānaṃ dhammānaṃ sīlañca suvisuddhaṃ diṭṭhi ca ujukā yato kho te bhikkhu sīlañca suvisuddhaṃ bhavissati diṭṭhi ca ujukā tato tvaṃ bhikkhu sīlaṃ nissāya sīle patiṭṭhāya cattāro satipaṭṭhāne tividhena bhāveyyāsi katame cattāro idha  tvaṃ bhikkhu ajjhattaṃ vā kāye kāyānupassī viharāhi ātāpī sampajāno satimā vineyya loke abhijjhādomanassaṃ bahiddhā vā kāye ajjhattabahiddhā vā kāye dhammesu dhammānupassī viharāhi ātāpī sampajāno satimā vineyya loke abhijjhādomanassaṃ yato kho tvaṃ bhikkhu sīlaṃ nissāya sīle patiṭṭhāya ime cattāro satipaṭṭhāne evaṃ tividhena bhāvessasi tato tuyhaṃ bhikkhu yā ratti vā divaso vā āgamissati vuddhiyeva pāṭikaṅkhā kusalesu dhammesu no parihānīti 
evaṃ ādikammikakulaputtassa sīlakathāya parikammaṃ kathetvā arahattapadaṭṭhānaṃ saṇhaṃ sukhumaṃ suññataṃ vipassanālakkhaṇaṃ ācikkhati
parisuddhasīlaṃ pana āraddhavīriyaṃ yuttayogaṃ vipassakaṃ labhitvā nāssa pubbabhāgapaṭipadaṃ ācikkhati ujukameva pana arahattapadaṭṭhānaṃ saṇhaṃ sukhumaṃ suññataṃ vipassanālakkhaṇaṃ ācikkhati ime pañcasatā bhikkhū pubbabhāgapaṭipadaṃ parisodhetvā ṭhitā sudhantasuvaṇṇasadisā suparimajjitamaṇikkhandhasannibhā eko lokuttaramaggova nesaṃ anāgato iti tassāgamanatthāya satthā tesaṃ ajjhāsayaṃ apekkhamāno idaṃ suttaṃ ārabhi
tattha nti paccayākāraṃ paccayākāro hi aññamaññaṃ paṭicca sahite dhamme uppādeti tasmā paṭiccasamuppādoti vuccati ayamettha saṅkhepo vitthāro pana visuddhimaggato gahetabbo
ti ayaṃ vo-saddo paccatta-upayogakaraṇa-sampadāna-sāmivacana-padapūraṇesu dissati kacci pana vo anuruddhā samaggā sammodamānātiādīsu  hi paccatte dissati gacchatha bhikkhave paṇāmemi votiādīsu  upayoge na vo mama santike vatthabbantiādīsu  karaṇe vanapatthapariyāyaṃ vo bhikkhave desessāmītiādīsu  sampadāne sabbesaṃ vo sāriputta subhāsitantiādīsu  sāmivacane ye hi vo ariyā parisuddhakāyakammantātiādīsu   padapūraṇamatte idha panāyaṃ sampadāne daṭṭhabbo ti patissavena abhimukhībhūtānaṃ puna ālapanaṃ ti desanāpaṭijānanaṃ ti taṃ paṭiccasamuppādaṃ taṃ desanaṃ mayā vuccamānaṃ suṇātha
ti ettha pana sādhukaṃ sādhūti ekatthametaṃ ayañca sādhusaddo āyācana-sampaṭicchana-sampahaṃsana-sundara-daḷhīkammādīsu dissati sādhu me bhante bhagavā saṃkhittena dhammaṃ desetūtiādīsu  hi āyācane dissati sādhu bhanteti kho so bhikkhu bhagavato bhāsitaṃ abhinanditvā anumoditvātiādīsu  sampaṭicchane sādhu sādhu sāriputtātiādīsu  sampahaṃsane
sādhu dhammarucī rājā sādhu paññāṇavā naro
sādhu mittānamaddubbho pāpassa akaraṇaṃ sukhanti 
ādīsu  sundare tena hi brāhmaṇa sādhukaṃ suṇāhītiādīsu  sādhukasaddoyeva daḷhīkamme āṇattiyantipi vuccati idha panāyaṃ ettheva daḷhīkamme āṇattiyā ca attho veditabbo sundaratthepi vaṭṭati daḷhīkaraṇatthena hi daḷhaṃ  imaṃ dhammaṃ suṇātha suggahitaṃ gaṇhantā āṇattiatthena mama āṇattiyā suṇātha sundaratthena sundaramimaṃ bhaddakaṃ dhammaṃ suṇāthāti  etaṃ dīpitaṃ hoti ti āvajjetha samannāharathāti attho avikkhittacittā hutvā nisāmetha citte karothāti adhippāyo
idānettha ti sotindriyavikkhepanivāraṇametaṃ ti manasikāre daḷhīkammaniyojanena manindriyavikkhepanivāraṇaṃ purimañcettha byañjanavipallāsagāhanivāraṇaṃ pacchimaṃ atthavipallāsagāhanivāraṇaṃ purimena ca dhammassavane niyojeti pacchimena sutānaṃ dhammānaṃ dhāraṇūpaparikkhāsu purimena ca sabyañjano ayaṃ dhammo tasmā savanīyoti  dīpeti pacchimena sāttho tasmā manasi kātabboti sādhukapadaṃ vā ubhayapadehi yojetvā yasmā ayaṃ dhammo dhammagambhīro ca desanāgambhīro ca tasmā suṇātha sādhukaṃ yasmā atthagambhīro ca paṭivedhagambhīro ca tasmā sādhukaṃ manasi karothāti evaṃ yojanā veditabbā ti desessāmi taṃ suṇāthāti ettha paṭiññātaṃ desanaṃ saṃkhittatova na desessāmi apica kho vitthāratopi naṃ bhāsissāmīti vuttaṃ hoti saṅkhepavitthāravācakāni hi etāni padāni yathāha vaṅgīsatthero 
saṃkhittenapi deseti vitthārenapi bhāsati
sāḷikāyiva nigghoso paṭibhānaṃ udīrayīti 
evaṃ vutte ussāhajātā hutvā  satthu vacanaṃ sampaṭicchiṃsu paṭiggahesunti vuttaṃ hoti
atha nesaṃ   etaṃ idāni vattabbaṃ katamo ca bhikkhave paṭiccasamuppādotiādiṃ sakalaṃ suttaṃ avoca tattha ti kathetukamyatāpucchā pañcavidhā hi pucchā adiṭṭhajotanāpucchā diṭṭhasaṃsandanāpucchā vimaticchedanāpucchā anumatipucchā kathetukamyatāpucchāti tāsaṃ idaṃ nānattaṃ 
katamā   pakatiyā lakkhaṇaṃ aññātaṃ hoti adiṭṭhaṃ atulitaṃ atīritaṃ avibhūtaṃ avibhāvitaṃ tassa ñāṇāya dassanāya  tulanāya tīraṇāya vibhūtāya vibhāvanatthāya pañhaṃ pucchati ayaṃ adiṭṭhajotanāpucchā
katamā  pakatiyā lakkhaṇaṃ ñātaṃ hoti diṭṭhaṃ tulitaṃ tīritaṃ vibhūtaṃ vibhāvitaṃ so aññehi paṇḍitehi saddhiṃ saṃsandanatthāya pañhaṃ pucchati ayaṃ diṭṭhasaṃsandanāpucchā
katamā  pakatiyā saṃsayapakkhando hoti vimatipakkhando dveḷhakajāto  evaṃ nu kho na nu kho kathaṃ nu khoti so vimaticchedanatthāya  pañhaṃ pucchati ayaṃ vimaticchedanāpucchā
katamā  bhagavā bhikkhūnaṃ anumatiyā pañhaṃ pucchati  taṃ kiṃ maññatha bhikkhave rūpaṃ niccaṃ vā aniccaṃ vāti aniccaṃ bhante yaṃ panāniccaṃ dukkhaṃ vā taṃ sukhaṃ vāti dukkhaṃ bhante yaṃ panāniccaṃ dukkhaṃ vipariṇāmadhammaṃ kallaṃ nu taṃ samanupassituṃ  etaṃ mama esohamasmi eso me attāti no hetaṃ bhanteti  ayaṃ anumatipucchā
katamā  bhagavā bhikkhūnaṃ kathetukamyatāya pañhaṃ pucchati  cattārome bhikkhave satipaṭṭhānā katame cattāroti ayaṃ kathetukamyatāpucchāti
tattha buddhānaṃ purimā tisso pucchā natthi kasmā buddhānañhi tīsu addhāsu kiñci saṅkhataṃ addhāvimuttaṃ vā asaṅkhataṃ adiṭṭhaṃ ajotitaṃ atulitaṃ atīritaṃ avibhūtaṃ avibhāvitaṃ nāma natthi tena nesaṃ adiṭṭhajotanāpucchā natthi yaṃ pana bhagavatā attano ñāṇena paṭividdhaṃ tassa aññena samaṇena vā brāhmaṇena vā devena vā mārena vā brahmunā vā saddhiṃ saṃsandanakiccaṃ natthi tenassa diṭṭhasaṃsandanāpucchā natthi yasmā panesa akathaṃkathī tiṇṇavicikiccho  sabbadhammesu vihatasaṃsayo tenassa vimaticchedanāpucchā natthi itarā pana dve pucchā bhagavato atthi tāsu ayaṃ kathetukamyatā pucchāti veditabbā
idāni tāva pucchāya puṭṭhaṃ paccayākāraṃ vibhajanto tiādimāha ettha ca yathā nāma pitaraṃ kathessāmīti āraddho  tissassa pitā soṇassa pitāti paṭhamataraṃ puttampi katheti evameva bhagavā paccayaṃ kathetuṃ āraddho avijjāpaccayā saṅkhārātiādinā nayena saṅkhārādīnaṃ paccaye avijjādidhamme kathento paccayuppannampi kathesi āhāravaggassa pana pariyosāne paṭiccasamuppādañca vo bhikkhave desessāmi  paṭiccasamuppanne ca dhammeti  ubhayaṃ ārabhitvā ubhayampi kathesi idāni tiādīsu pana avijjā ca sā paccayo cāti avijjāpaccayo tasmā avijjāpaccayā saṅkhārā sambhavantīti iminā nayena attho veditabbo ayamettha saṅkhepo vitthārena pana sabbākārasampannā anulomapaṭiccasamuppādakathā visuddhimagge kathitā tasmā sā tattha kathitavaseneva gahetabbā
paṭilomakathāyaṃ pana ti avijjāya tu eva ti virāgasaṅkhātena maggena asesanirodhā ti saṅkhārānaṃ anuppādanirodho hoti evaṃnirodhānaṃ pana saṅkhārānaṃ nirodhā viññāṇādīnañca nirodhā nāmarūpādīni niruddhāniyeva hontīti dassetuṃ tiādīni vatvā ti āha tattha ti sakalassa suddhassa vā sattavirahitassāti attho ti dukkharāsissa ti anuppādo hoti iti bhagavā anulomato dvādasahi padehi vaṭṭakathaṃ kathetvā tameva vaṭṭaṃ vinivaṭṭetvā paṭilomato dvādasahi padehi vivaṭṭaṃ kathento arahattena desanāya kūṭaṃ gaṇhi desanāpariyosāne te pañcasatā āraddhavipassakā ugghaṭitaññūpuggalā sūriyarasmisamphuṭṭhāni paripākagatāni padumāni viya saccāni bujjhitvā arahattaphale patiṭṭhahiṃsu
ti idaṃ vaṭṭavivaṭṭavasena sakalasuttaṃ bhagavā avoca ti tuṭṭhacittā te pañcasatā khīṇāsavā bhikkhū nti karavīkarutamañjunā  kaṇṇasukhena paṇḍitajanahadayānaṃ amatābhisekasadisena brahmassarena bhāsato bhagavato  vacanaṃ abhinandiṃsu anumodiṃsu ceva sampaṭicchiṃsu cāti attho tenetaṃ vuccati 
subhāsitaṃ sulapitaṃ sādhu sādhūti tādino
anumodamānā sirasā sampaṭicchiṃsu bhikkhavoti


 dutiyepi  vuttanayeneva suttanikkhepo veditabbo ayaṃ pana viseso  paṭhamaṃ ugghaṭitaññūpuggalānaṃ vasena saṅkhepato dassitaṃ idaṃ vipañcitaññūnaṃ vasena vitthāratoti imasmiñca pana sutte catasso vallihārakapurisūpamā vattabbā tā visuddhimagge vuttā eva yathā hi vallihārako puriso valliyā aggaṃ disvā tadanusārena mūlaṃ pariyesanto taṃ disvā valliṃ mūle chetvā ādāya kamme upaneyya evaṃ bhagavā vitthāradesanaṃ desento paṭiccasamuppādassa aggabhūtā jarāmaraṇā paṭṭhāya yāva mūlabhūtaṃ avijjāpadaṃ tāva desanaṃ āharitvā puna vaṭṭavivaṭṭaṃ desento niṭṭhapesi
tatrāyaṃ jarāmaraṇādīnaṃ vitthāradesanāya atthanicchayo  jarāmaraṇaniddese tāva nti ayaṃ saṅkhepato anekesaṃ sattānaṃ sādhāraṇaniddesoti viññātabbo yā devadattassa jarā yā somadattassāti evañhi divasampi kathentassa neva sattā pariyādānaṃ gacchanti imehi pana dvīhi padehi na koci satto apariyādinno hoti tasmā vuttaṃ ayaṃ saṅkhepato anekesaṃ sattānaṃ sādhāraṇaniddesoti ti ayaṃ gatijātivasena anekesaṃ sattanikāyānaṃ sādhāraṇaniddeso ti sādhāraṇaniddesena niddiṭṭhassa sarūpanidassanaṃ tiādīsu pana ti sabhāvaniddeso ti ākāraniddeso ntiādayo tayo kālātikkame kiccaniddesā pacchimā dve pakatiniddesā ayañhi ti iminā padena sabhāvato dīpitā tenassāyaṃ sabhāvaniddeso  ti iminā ākārato tenassāyaṃ ākāraniddeso nti iminā kālātikkame dantanakhānaṃ khaṇḍitabhāvakaraṇakiccato nti iminā kesalomānaṃ palitabhāvakaraṇakiccato ti iminā maṃsaṃ  milāpetvā tacavalibhāvakaraṇakiccato dīpitā tenassā ime khaṇḍiccantiādayo tayo kālātikkame kiccaniddesā tehi imesaṃ vikārānaṃ dassanavasena  pākaṭībhūtā pākaṭajarā dassitā yatheva hi udakassa vā vātassa vā aggino vā tiṇarukkhādīnaṃ saṃbhaggapalibhaggatāya vā jhāmatāya vā gatamaggo pākaṭo hoti na ca so gatamaggo tāneva udakādīni evameva jarāya dantādīsu khaṇḍiccādivasena gatamaggo pākaṭo cakkhuṃ ummīletvāpi gayhati na ca khaṇḍiccādīneva jarā na hi jarā cakkhuviññeyyā hoti
ti imehi pana padehi kālātikkameyeva abhibyattāya āyukkhaya-cakkhādiindriya-paripākasaññitāya pakatiyā dīpitā tenassime pacchimā dve pakatiniddesāti veditabbā tattha yasmā jaraṃ pattassa āyu hāyati tasmā jarā āyuno saṃhānīti phalūpacārena vuttā yasmā ca daharakāle suppasannāni sukhumampi attano visayaṃ sukheneva gaṇhanasamatthāni cakkhādīni indriyāni jaraṃ pattassa paripakkāni āluḷitāni avisadāni oḷārikampi attano visayaṃ gahetuṃ asamatthāni honti tasmā indriyānaṃ paripākoti phalūpacāreneva vuttā
sā panāyaṃ evaṃ niddiṭṭhā sabbāpi jarā pākaṭā paṭicchannāti duvidhā hoti tattha dantādīsu khaṇḍādibhāvadassanato rūpadhammesu jarā  nāma arūpadhammesu pana jarā tādisassa vikārassa adassanato  nāma tattha yvāyaṃ khaṇḍādibhāvo dissati so tādisānaṃ dantādīnaṃ suviññeyyattā vaṇṇoyeva taṃ cakkhunā disvā manodvārena cintetvā ime dantā jarāya pahaṭāti jaraṃ jānāti udakaṭṭhāne baddhāni gosīsādīni oloketvā heṭṭhā udakassa atthibhāvaṃ jānanaṃ viya puna  avīci savīcīti evampi duvidhā hoti tattha maṇi-kanaka-rajata-pavāḷacandasūriyādīnaṃ viya mandadasakādīsu pāṇīnaṃ viya ca pupphaphalapallavādīsu ca apāṇīnaṃ viya antarantarā vaṇṇavisesādīnaṃ duviññeyyattā jarā  nāma nirantarajarāti attho tato aññesu pana yathāvuttesu antarantarā vaṇṇavisesādīnaṃ suviññeyyattā jarā  nāmāti veditabbā
ito paraṃ ntiādi vuttanayeneva veditabbaṃ tiādīsu pana ti cavanakavasena vuccati ekacatupañcakkhandhasāmaññavacanametaṃ ti bhāvavacanena lakkhaṇanidassanaṃ  ti cutikkhandhānaṃ  bhaṅguppattiparidīpanaṃ nti ghaṭasseva bhinnassa bhinnānaṃ cutikkhandhānaṃ yena kenaci pariyāyena ṭhānābhāvaparidīpanaṃ nti maccusaṅkhātaṃ maraṇaṃ tena samucchedamaraṇādīni nisedheti kālo nāma antako tassa kiriyā  evaṃ tena lokasammutiyā maraṇaṃ dīpeti
idāni paramatthena dīpetuṃ tiādimāha paramatthena hi khandhāyeva bhijjanti na satto nāma koci marati khandhesu pana bhijjamānesu satto marati bhinnesu matoti vohāro hoti ettha ca catupañcavokāravasena khandhānaṃ bhedo ekavokāravasena kaḷevarassa nikkhepo catuvokāravasena ca khandhānaṃ bhedo sesadvayavasena kaḷevarassa nikkhepo veditabbo kasmā bhavadvayepi rūpakāyasaṅkhātassa kaḷevarassa sabbhāvato atha vā yasmā cātumahārājikādīsu khandhā bhijjanteva na kiñci nikkhipati tasmā tesaṃ vasena khandhānaṃ bhedo manussādīsu kaḷevarassa nikkhepo ettha ca kaḷevarassa nikkhepakāraṇato maraṇaṃ kaḷevarassa nikkhepoti vuttanti evamattho daṭṭhabbo ti idaṃ ubhayampi ekato katvā jarāmaraṇanti kathīyati
jātiniddese tiādīsu jāyanaṭṭhena  sā aparipuṇṇāyatanavasena yuttā sañjāyanaṭṭhena  sā paripuṇṇāyatanavasena yuttā okkamanaṭṭhena  sā aṇḍajajalābujavasena yuttā te hi aṇḍakosañca vatthikosañca okkamantā pavisantā viya paṭisandhiṃ gaṇhanti abhinibbattanaṭṭhena  sā saṃsedajaopapātikavasena yuttā te hi pākaṭāyeva hutvā nibbattanti ayaṃ tāva vohāradesanā
idāni paramatthadesanā hoti khandhāyeva hi paramatthato pātubhavanti na satto tattha ca nti ekavokārabhave ekassa catuvokārabhave catunnaṃ pañcavokārabhave pañcannampi gahaṇaṃ veditabbaṃ ti uppatti nti ettha tatra tatra uppajjamānāyatanavasena saṅgaho veditabbo ti santatiyaṃ pātubhāvoyeva pātubhavantāneva  hi tāni paṭiladdhāni nāma honti ti iminā padena vohārato paramatthato ca desitāya jātiyā nigamanaṃ karotīti
bhavaniddese ti kammabhavo ca upapattibhavo ca tattha kammabhavo nāma kāmabhavūpagakammameva tañhi tattha upapattibhavassa kāraṇattā sukho buddhānaṃ uppādo  dukkho pāpassa uccayotiādīni  viya phalavohārena bhavoti vuttaṃ upapattibhavo nāma tena kammena nibbattaṃ upādiṇṇakkhandhapañcakaṃ tañhi tattha bhavatīti katvā bhavoti vuttaṃ sabbathāpi idaṃ kammañca upapattiñca ubhayampetamidha kāmabhavoti vuttaṃ esa nayo rūpārūpabhavesūti
upādānaniddese ntiādīsu vatthukāmaṃ upādiyanti etena sayaṃ vā taṃ upādiyatīti  kāmo ca so upādānañcāti kāmupādānaṃ nti daḷhaggahaṇaṃ vuccati daḷhattho hi ettha upasaddo upāyāsaupakaṭṭhādīsu viya pañcakāmaguṇikarāgassetaṃ adhivacanaṃ ayamettha saṅkhepo vitthārato panetaṃ tattha katamaṃ kāmupādānaṃ yo kāmesu kāmacchandoti  vuttanayeneva veditabbaṃ
tathā  diṭṭhi ca sā upādānañcāti  atha vā diṭṭhiṃ upādiyati upādiyanti vā etena diṭṭhinti diṭṭhupādānaṃ upādiyati hi purimadiṭṭhiṃ uttaradiṭṭhi upādiyanti ca tāya diṭṭhiṃ yathāha  sassato attā ca loko ca idameva saccaṃ moghamaññantiādi  sīlabbatupādānaattavādupādānavajjassa sabbadiṭṭhigatassetaṃ adhivacanaṃ ayamettha saṅkhepo vitthārato panetaṃ tattha katamaṃ diṭṭhupādānaṃ natthi dinnanti  vuttanayeneva veditabbaṃ
tathā sīlabbatamupādiyanti etena sayaṃ vā taṃ upādiyati sīlabbatañca  taṃ upādānañcāti vā  gosīlagovatādīni hi evaṃ suddhīti  abhinivesato sayameva upādānānīti ayamettha saṅkhepo vitthārato panetaṃ tattha katamaṃ sīlabbatupādānaṃ ito bahiddhā samaṇabrāhmaṇānaṃ sīlena suddhīti vuttanayeneva veditabbaṃ
idāni vadanti etenāti vādo upādiyanti etenāti upādānaṃ kiṃ vadanti upādiyanti vā attānaṃ attano vādupādānaṃ  attavādamattameva vā attāti  upādiyanti etenāti attavādupādānaṃ vīsativatthukāya sakkāyadiṭṭhiyā etaṃ adhivacanaṃ ayamettha saṅkhepo vitthārato panetaṃ tattha katamaṃ attavādupādānaṃ idha assutavā puthujjano ariyānaṃ adassāvīti vuttanayeneva veditabbaṃ
taṇhāniddese ti etaṃ cakkhudvārādīsu javanavīthiyā pavattāya taṇhāya seṭṭhiputto brāhmaṇaputtoti evamādīsu pitito nāmaṃ viya pitisadisārammaṇato nāmaṃ ettha ca rūpārammaṇā taṇhā rūpe taṇhāti  sā kāmarāgabhāvena rūpaṃ assādentī pavattamānā  sassatadiṭṭhisahagatarāgabhāvena rūpaṃ niccaṃ dhuvaṃ sassatanti evaṃ assādentī pavattamānā  ucchedadiṭṭhisahagatarāgabhāvena rūpaṃ ucchijjati vinassati pecca na bhavatīti evaṃ assādentī pavattamānā ti rūpataṇhā evaṃ tividhā hoti yathā ca rūpataṇhā tathā saddataṇhādayopīti evaṃ tāni aṭṭhārasa taṇhāvicaritāni honti tāni ajjhattarūpādīsu aṭṭhārasa bahiddhārūpādīsu aṭṭhārasāti chattiṃsa iti atītāni chattiṃsa anāgatāni chattiṃsa paccuppannāni  chattiṃsāti evaṃ aṭṭhasataṃ taṇhāvicaritāni honti ajjhattikassa upādāya asmīti hoti itthasmīti hotīti  vā evamādīni ajjhattikarūpādinissitāni aṭṭhārasa bāhirassa upādāya iminā asmīti hoti iminā itthasmīti hotīti  vā evamādīni bāhirarūpādinissitāni aṭṭhārasāti  chattiṃsa iti atītāni chattiṃsa anāgatāni chattiṃsa paccuppannāni chattiṃsāti evampi aṭṭhasataṃ taṇhāvicaritāni honti puna saṅgahe kariyamāne rūpādīsu ārammaṇesu chaḷeva taṇhākāyā tissoyeva kāmataṇhādayo hontīti evaṃ 
niddesatthena niddesa vitthārā vitthārassa ca
puna saṅgahato taṇhā viññātabbā vibhāvināti
vedanāniddese ti vedanāsamūhā ti etaṃ cakkhusamphassajāvedanā atthi kusalā atthi akusalā atthi abyākatāti evaṃ vibhaṅge  āgatattā cakkhudvārādīsu pavattānaṃ kusalākusalābyākatavedanānaṃ sāriputto mantāṇiputtoti evamādīsu mātito nāmaṃ viya mātisadisato  vatthuto nāmaṃ vacanattho panettha  cakkhusamphassahetu jātā vedanā cakkhusamphassajā vedanāti eseva nayo sabbattha ayaṃ tāvettha sabbasaṅgāhikā kathā vipākavasena pana cakkhudvāre dve cakkhuviññāṇāni dve manodhātuyo tisso manoviññāṇadhātuyoti etāhi sampayuttavasena vedanā veditabbā eseva nayo sotadvārādīsu manodvāre manoviññāṇadhātusampayuttāva
phassaniddese ti cakkhumhi samphasso esa nayo sabbattha ti ettāvatā ca kusalākusalavipākā pañcavatthukā dasa phassā vuttā honti ti iminā sesabāvīsatilokiyavipākamanasampayuttā phassā
saḷāyatananiddese ntiādīsu yaṃ vattabbaṃ taṃ visuddhimagge khandhaniddese ceva āyatananiddese ca vuttameva
nāmarūpaniddese  namanalakkhaṇaṃ  ruppanalakkhaṇaṃ  vibhajane panassa ti vedanākkhandho ti saññākkhandho ti saṅkhārakkhandho veditabbo kāmañca aññepi saṅkhārakkhandhasaṅgahitā dhammā santi ime pana tayo sabbadubbalesupi cittesu santi tasmā etesaṃyeva  vasenettha saṅkhārakkhandho dassito ti ettha ti gaṇanaparicchedo ti pathavīāpatejavāyānametaṃ adhivacanaṃ yena pana kāraṇena tāni mahābhūtānīti vuccanti yo cettha añño vinicchayanayo so sabbo visuddhimagge rūpakkhandhaniddese vutto ti ettha pana nti upayogatthe sāmivacanaṃ cattāri mahābhūtānīti vuttaṃ hoti ti upādiyitvā gahetvāti attho nissāyātipi eke vattamānanti ayañcettha pāṭhaseso samūhatthe vā etaṃ sāmivacanaṃ catunnaṃ mahābhūtānaṃ samūhaṃ upādāya vattamānaṃ rūpanti ettha attho veditabbo evaṃ sabbathāpi yāni ca cattāri pathavīādīni mahābhūtāni yañca catunnaṃ mahābhūtānaṃ upādāya vattamānaṃ cakkhāyatanādibhedena abhidhammapāḷiyameva vuttaṃ tevīsatividhaṃ rūpaṃ taṃ sabbampi rūpanti veditabbaṃ
viññāṇaniddese nti cakkhumhi viññāṇaṃ cakkhuto vā jātaṃ viññāṇanti  evaṃ sotaghānajivhākāyaviññāṇāni itaraṃ pana manoyeva viññāṇanti  dvipañcaviññāṇavajjitatebhūmakavipākacittassetaṃ adhivacanaṃ
saṅkhāraniddese abhisaṅkharaṇalakkhaṇo  vibhajane panassa ti kāyato pavattasaṅkhāro kāyadvāre copanavasena pavattānaṃ kāmāvacarakusalato aṭṭhannaṃ akusalato dvādasannanti vīsatiyā kāyasañcetanānametaṃ adhivacanaṃ ti vacanato pavattasaṅkhāro vacīdvāre vacanabhedavasena pavattānaṃ vīsatiyā eva vacīsañcetanānametaṃ adhivacanaṃ ti cittato pavattasaṅkhāro kāyavacīdvāre copanaṃ akatvā raho nisīditvā cintentassa pavattānaṃ lokiyakusalākusalavasena ekūnatiṃsamanosañcetanānametaṃ adhivacanaṃ
avijjāniddese nti dukkhasacce aññāṇaṃ mohassetaṃ adhivacanaṃ esa nayo ntiādīsu tattha catūhi kāraṇehi dukkhe aññāṇaṃ veditabbaṃ antogadhato vatthuto ārammaṇato paṭicchādanato ca tathā  hi taṃ dukkhasaccapariyāpannattā dukkhe antogadhaṃ dukkhasaccañcassa nissayapaccayabhāvena vatthu ārammaṇapaccayabhāvena ārammaṇaṃ dukkhasaccaṃ etaṃ paṭicchādeti tassa yāthāvalakkhaṇapaṭivedhanivāraṇena ñāṇappavattiyā cettha appadānena
dukkhasamudaye aññāṇaṃ tīhi kāraṇehi veditabbaṃ vatthuto ārammaṇato paṭicchādanato ca nirodhe paṭipadāya ca aññāṇaṃ ekeneva kāraṇena veditabbaṃ paṭicchādanato nirodhapaṭipadānañhi paṭicchādakameva aññāṇaṃ tesaṃ yāthāvalakkhaṇapaṭivedhanivāraṇena tesu ca ñāṇappavattiyā appadānena na pana taṃ tattha antogadhaṃ tasmiṃ saccadvaye apariyāpannattā na tassa taṃ saccadvayaṃ vatthu asahajātattā nārammaṇaṃ tadārabbha appavattanato pacchimañhi saccadvayaṃ gambhīrattā duddasaṃ na tattha andhabhūtaṃ aññāṇaṃ pavattati purimaṃ pana vacanīyattena sabhāvalakkhaṇassa duddasattā gambhīraṃ tattha vipallāsagāhavasena pavattati
apica dukkheti ettāvatā saṅgahato vatthuto ārammaṇato kiccato ca avijjā dīpitā dukkhasamudayeti ettāvatā vatthuto ārammaṇato kiccato ca dukkhanirodhe dukkhanirodhagāminiyā  paṭipadāyāti ettāvatā kiccato avisesato pana aññāṇanti etena sabhāvato niddiṭṭhāti ñātabbā
ti evaṃ kho bhikkhave ti anuppādo hoti apicettha sabbeheva tehi nirodhapadehi nibbānaṃ desitaṃ nibbānañhi āgamma te te dhammā nirujjhanti tasmā taṃ tesaṃ tesaṃ nirodhoti vuccati iti bhagavā imasmiṃ sutte dvādasahi padehi vaṭṭavivaṭṭaṃ desento arahattanikūṭeneva desanaṃ niṭṭhapesi desanāpariyosāne vuttanayeneva pañcasatā bhikkhū arahatte patiṭṭhahiṃsūti


 tatiye nti ayaṃ tāva aniyyānikapaṭipadā nanu ca avijjāpaccayā puññābhisaṅkhāropi atthi āneñjābhisaṅkhāropi so kathaṃ micchāpaṭipadā hotīti vaṭṭasīsattā yañhi kiñci bhavattayasaṅkhātaṃ vaṭṭaṃ patthetvā pavattitaṃ antamaso pañcābhiññā aṭṭha vā pana samāpattiyo sabbaṃ taṃ vaṭṭapakkhiyaṃ vaṭṭasīsanti vaṭṭasīsattā micchāpaṭipadāva hoti yaṃ pana kiñci vivaṭṭaṃ nibbānaṃ patthetvā pavattitaṃ antamaso uḷuṅkayāgumattadānampi paṇṇamuṭṭhidānamattampi sabbaṃ taṃ vivaṭṭapakkhiyaṃ vivaṭṭanissitaṃ vivaṭṭapakkhikattā sammāpaṭipadāva hoti appamattakampi hi paṇṇamuṭṭhimattadānakusalaṃ vā hotu mahantaṃ velāmadānādikusalaṃ vā sace vaṭṭasampattiṃ patthetvā vaṭṭanissitavasena micchā ṭhapitaṃ hoti vaṭṭameva āharituṃ sakkoti no vivaṭṭaṃ idaṃ me dānaṃ āsavakkhayāvahaṃ hotūti evaṃ pana vivaṭṭaṃ patthentena vivaṭṭavasena sammā ṭhapitaṃ arahattampi paccekabodhiñāṇampi sabbaññutaññāṇampi dātuṃ sakkotiyeva na arahattaṃ appatvā pariyosānaṃ gacchati iti anulomavasena micchāpaṭipadā paṭilomavasena sammāpaṭipadā desitāti veditabbā nanu cettha paṭipadā pucchitā nibbānaṃ bhājitaṃ niyyātanepi paṭipadāva niyyātitā na ca nibbānassa paṭipadāti nāmaṃ savipassanānaṃ pana catunnaṃ maggānametaṃ nāmaṃ tasmā pucchāniyyātanehi padabhājanaṃ na sametīti no na sameti kasmā phalena paṭipadāya dassitattā phalena hettha paṭipadā dassitā avijjāya tveva asesavirāganirodhā saṅkhāranirodhoti  etaṃ nirodhasaṅkhātaṃ nibbānaṃ yassā paṭipadāya phalaṃ ayaṃ vuccati bhikkhave sammāpaṭipadāti ayamettha attho imasmiñca atthe asesavirāganirodhāti ettha virāgo nirodhasseva vevacanaṃ asesavirāgā asesanirodhāti ayañhettha adhippāyo yena vā virāgasaṅkhātena maggena asesanirodho hoti taṃ dassetuṃ etaṃ padabhājanaṃ vuttaṃ evañhi sati sānubhāvā paṭipadā vibhattā hoti iti imasmimpi sutte vaṭṭavivaṭṭameva kathitanti tatiyaṃ

 catutthe ti tassa kira bodhisattassa yathā lokiyamanussānaṃ kiñcideva passantānaṃ parittakammābhinibbattassa kammajapasādassa dubbalattā akkhīni vipphandanti  na evaṃ vipphandiṃsu balavakammanibbattassa pana kammajapasādassa balavattā avipphandantehi animisehi eva akkhīhi passi seyyathāpi devā tāvatiṃsā tena vuttaṃ  animisanto kumāro pekkhatīti kho bhikkhave vipassissa kumārassa vipassī vipassītveva samaññā udapādīti  ayañhettha adhippāyo  antarantarā nimisajanitandhakāravirahena visuddhaṃ passati vivaṭehi vā akkhīhi passatīti  ettha ca kiñcāpi pacchimabhavikānaṃ sabbabodhisattānaṃ balavakammanibbattassa kammajapasādassa balavattā akkhīni na vipphandanti so pana bodhisatto eteneva nāmaṃ labhi
apica viceyya viceyya passatīti  vicinitvā vicinitvā passatīti attho ekadivasaṃ kira vinicchayaṭṭhāne nisīditvā atthe anusāsantassa rañño alaṅkatapaṭiyattaṃ mahāpurisaṃ āharitvā aṅke ṭhapayiṃsu tassa taṃ aṅke katvā palāḷayamānasseva amaccā sāmikaṃ assāmikaṃ akaṃsu bodhisatto anattamanasaddaṃ nicchāresi rājā kimetaṃ upadhārethāti āha upadhārayamānā aññaṃ adisvā aṭṭassa dubbinicchitattā evaṃ kataṃ bhavissatīti puna sāmikameva sāmikaṃ katvā ñatvā nu kho kumāro evaṃ karotīti vīmaṃsantā puna sāmikaṃ assāmikamakaṃsu puna bodhisatto tatheva saddaṃ nicchāresi atha rājā jānāti mahāpurisoti tato paṭṭhāya appamatto ahosi tena vuttaṃ viceyya viceyya kumāro atthe panāyati ñāyenāti kho bhikkhave vipassissa kumārassa bhiyyosomattāya vipassī vipassītveva samaññā udapādīti 
ti  bhāgyasampannassa ti rāgādiarīnaṃ hatattā saṃsāracakkassa vā arānaṃ hatattā paccayānaṃ vā arahattā arahāti evaṃ guṇato uppannanāmadheyyassa ti sammā nayena hetunā sāmaṃ  paccattapurisakārena cattāri saccāni buddhassa ti  sambodho vuccati catūsu maggesu ñāṇaṃ tato pubbeva ti ettha ti ñāṇaṃ bodhimā satto  ñāṇavā paññavā paṇḍitoti attho purimabuddhānañhi pādamūle abhinīhārato paṭṭhāya paṇḍitova so satto na andhabāloti bodhisatto yathā vā udakato uggantvā ṭhitaṃ paripākagataṃ padumaṃ sūriyarasmisamphassena avassaṃ bujjhissatīti bujjhanakapadumanti vuccati evaṃ buddhānaṃ santike byākaraṇassa laddhattā avassaṃ anantarāyena pāramiyo pūretvā bujjhissatīti bujjhanakasattotipi  yā ca esā catumaggañāṇasaṅkhātā bodhi taṃ patthayamāno pavattatīti bodhiyaṃ satto āsattotipi  evaṃ guṇato uppannanāmavasena bodhisattasseva sato nti dukkhaṃ ti anuppatto idaṃ vuttaṃ hoti  aho ayaṃ sattaloko dukkhaṃ anuppattoti ti idaṃ aparāparaṃ cutipaṭisandhivasena vuttaṃ nti nibbānaṃ tañhi jarāmaraṇadukkhato nissaṭattā tassa nissaraṇanti vuccati ti katarasmiṃ nu kho kāle
ti upāyamanasikārena pathamanasikārena ti paññāya saddhiṃ jarāmaraṇakāraṇassa abhisamayo samavāyo samāyogo ahosi jātipaccayā jarāmaraṇanti idaṃ tena diṭṭhanti attho atha vā ti yoniso manasikārena ca paññāya ca abhisamayo ahu jātiyā kho sati jarāmaraṇanti evaṃ jarāmaraṇakāraṇassa paṭivedho ahosīti attho esa nayo sabbattha
nti evamidaṃ ti ekādasasu ṭhānesu  saṅkhārādīnaṃ samudayaṃ sampiṇḍetvā niddisati ti avijjāpaccayā saṅkhārānaṃ samudayo hotīti evaṃ ito pubbe ananussutesu dhammesu catūsu vā ariyasaccadhammesu ntiādīni ñāṇavevacanāneva ñāṇameva hettha dassanaṭṭhena  ñātaṭṭhena  pajānanaṭṭhena  paṭivedhanaṭṭhena  obhāsanaṭṭhena ti vuttaṃ  taṃ panetaṃ catūsu saccesu lokiyalokuttaramissakaṃ  niddiṭṭhanti veditabbaṃ nirodhavārepi imināva nayena attho veditabbo catutthaṃ

 pañcamādīsu tiādīnaṃ padānaṃ sikhissapi bhikkhaveti na evaṃ yojetvā attho veditabbo kasmā ekāsane adesitattā nānāṭhānesu hi etāni desitāni attho pana sabbattha sadisoyeva sabbabodhisattānañhi bodhipallaṅke nisinnānaṃ na añño samaṇo vā brāhmaṇo vā devo vā māro vā brahmā vā ācikkhati  atīte bodhisattā paccayākāraṃ sammasitvā buddhā jātāti yathā pana paṭhamakappikakāle deve vuṭṭhe udakassa gatamaggeneva aparāparaṃ vuṭṭhiudakaṃ gacchati evaṃ tehi tehi purimabuddhehi gatamaggeneva pacchimā pacchimā gacchanti sabbabodhisattā hi ānāpānacatutthajjhānato vuṭṭhāya paccayākāre ñāṇaṃ otāretvā taṃ anulomapaṭilomaṃ sammasitvā buddhā hontīti paṭipāṭiyā sattasu suttesu buddhavipassanā nāma kathitāti



 āhāravaggassa paṭhame ti paccayā paccayā hi āharanti attano phalaṃ tasmā āhārāti vuccanti ntiādīsu ti jātā nibbattā ti ye sambhavaṃ jātiṃ nibbattiṃ esanti gavesanti tattha catūsu yonīsu aṇḍajajalābujā sattā yāva aṇḍakosaṃ vatthikosañca  na bhindanti tāva sambhavesino nāma aṇḍakosaṃ vatthikosañca bhinditvā bahi nikkhantā bhūtā nāma saṃsedajā opapātikā ca paṭhamacittakkhaṇe sambhavesino nāma dutiyacittakkhaṇato pabhuti bhūtā nāma yena vā iriyāpathena  jāyanti yāva tato aññaṃ na pāpuṇanti tāva sambhavesino nāma tato paraṃ bhūtā nāma atha vā ti jātā abhinibbattā ye bhūtā abhinibbattāyeva na puna  bhavissantīti saṅkhaṃ gacchanti tesaṃ khīṇāsavānaṃ etaṃ adhivacanaṃ sambhavamesantīti  appahīnabhavasaṃyojanattā āyatimpi sambhavaṃ esantānaṃ sekkhaputhujjanānametaṃ adhivacanaṃ evaṃ sabbathāpi imehi dvīhi padehi sabbasatte pariyādiyati saddo cettha sampiṇḍanattho tasmā bhūtānañca sambhavesīnañcāti ayamattho veditabbo
ti ṭhitatthaṃ ti anuggahatthaṃ vacanabhedoyeva cesa attho pana dvinnampi padānaṃ ekoyeva atha vā ti tassa tassa sattassa uppannadhammānaṃ anuppabandhavasena avicchedāya ti anuppannānaṃ uppādāya ubhopi cetāni bhūtānaṃ vā ṭhitiyā ceva anuggahāya ca sambhavesīnaṃ vā ṭhitiyā ceva anuggahāya cāti evaṃ ubhayattha daṭṭhabbānīti
ti kabaḷaṃ katvā ajjhoharitabbako āhāro odanakummāsādivatthukāya ojāyetaṃ adhivacanaṃ ti vatthuoḷārikatāya oḷāriko sukhumatāya sukhumo sabhāvena pana sukhumarūpapariyāpannattā kabaḷīkāro āhāro sukhumova hoti sāpi cassa vatthuto oḷārikatā sukhumatā ca upādāyupādāya veditabbā kumbhīlānañhi āhāraṃ upādāya morānaṃ āhāro sukhumo kumbhīlā kira pāsāṇe gilanti te ca nesaṃ kucchippattā vilīyanti morā sappavicchikādipāṇe khādanti morānaṃ pana āhāraṃ upādāya taracchānaṃ āhāro sukhumo te kira tivassachaḍḍitāni visāṇāni ceva aṭṭhīni ca khādanti tāni ca nesaṃ kheḷena temitamattāneva kandamūlaṃ viya mudukāni honti taracchānaṃ āhāraṃ upādāya  hatthīnaṃ āhāro sukhumo te hi nānārukkhasākhādayo khādanti hatthīnaṃ āhārato gavayagokaṇṇamigādīnaṃ āhāro sukhumo te kira nissārāni nānārukkhapaṇṇādīni khādanti tesampi āhārato gunnaṃ āhāro sukhumo te allasukkhatiṇāni khādanti tesaṃ āhārato sasānaṃ āhāro sukhumo sasānaṃ āhārato sakuṇānaṃ āhāro sukhumo sakuṇānaṃ āhārato paccantavāsīnaṃ āhāro sukhumo paccantavāsīnaṃ āhārato gāmabhojakānaṃ āhāro  sukhumo gāmabhojakānaṃ āhārato rājarājamahāmattānaṃ āhāro sukhumo tesampi āhārato cakkavattino āhāro sukhumo cakkavattino  āhārato bhummānaṃ devānaṃ āhāro sukhumo bhummānaṃ devānaṃ āhārato cātumahārājikānaṃ evaṃ yāva paranimmitavasavattīnaṃ āhārā vitthāretabbā tesaṃ panāhāro sukhumotveva niṭṭhaṃ patto
ettha ca oḷārike vatthusmiṃ ojā parittā hoti dubbalā sukhume balavatī tathā hi ekapattapūrampi yāguṃ pīto muhutteneva jighacchito hoti yaṃkiñcideva khāditukāmo sappiṃ pana pasatamattaṃ pivitvā divasaṃ abhottukāmo hoti tattha vatthu kammajatejasaṅkhātaṃ parissayaṃ vinodeti na pana sakkoti pāletuṃ ojā pana pāleti na sakkoti parissayaṃ vinodetuṃ dve pana ekato hutvā parissayañceva vinodenti pālenti cāti
ti cakkhusamphassādi chabbidhopi phasso etesu catūsu āhāresu dutiyo āhāroti veditabbo desanānayo eva cesa tasmā iminā nāma kāraṇena dutiyo tatiyo cāti idamettha na gavesitabbaṃ ti cetanāva vuccati nti cittaṃ iti bhagavā imasmiṃ ṭhāne upādiṇṇakaanupādiṇṇakavasena ekarāsiṃ katvā cattāro āhāre dassesi kabaḷīkārāhāro hi upādiṇṇakopi atthi anupādiṇṇakopi tathā phassādayo tattha sappādīhi gilitānaṃ maṇḍūkādīnaṃ vasena upādiṇṇakakabaḷīkārāhāro daṭṭhabbo maṇḍūkādayo hi sappādīhi gilitā antokucchigatāpi kiñci kālaṃ jīvantiyeva te yāva upādiṇṇakapakkhe tiṭṭhanti tāva āhāratthaṃ na sādhenti  bhijjitvā pana anupādiṇṇakapakkhe ṭhitā sādhenti tadāpi upādiṇṇakāhāroti vuccantīti idaṃ pana ācariyānaṃ na ruccatīti aṭṭhakathāyameva paṭikkhipitvā idaṃ vuttaṃ  imesaṃ sattānaṃ khādantānampi akhādantānampi bhuñjantānampi abhuñjantānampi paṭisandhicitteneva sahajātā kammajā ojā nāma atthi sā yāvapi sattamā divasā pāleti ayameva  upādiṇṇakakabaḷīkārāhāroti veditabbo tebhūmakavipākavasena pana upādiṇṇakaphassādayo veditabbā tebhūmakakusalākusalakiriyavasena anupādiṇṇakā lokuttarā pana ruḷhīvasena kathitāti
etthāha  yadi paccayaṭṭho āhāraṭṭho atha kasmā aññesupi sattānaṃ paccayesu vijjamānesu imeyeva cattāro vuttāti vuccate  ajjhattikasantatiyā visesapaccayattā visesapaccayo hi kabaḷīkārāhārabhakkhānaṃ sattānaṃ rūpakāyassa kabaḷīkāro āhāro nāmakāye  vedanāya phasso viññāṇassa manosañcetanā nāmarūpassa viññāṇaṃ yathāha  seyyathāpi bhikkhave ayaṃ kāyo āhāraṭṭhitiko āhāraṃ paṭicca tiṭṭhati anāhāro no tiṭṭhati  tathā phassapaccayā vedanā saṅkhārapaccayā viññāṇaṃ viññāṇapaccayā nāmarūpanti 
ko panettha āhāro kiṃ āharatīti kabaḷīkārāhāro ojaṭṭhamakarūpāni āharati phassāhāro tisso vedanā manosañcetanāhāro tayo bhave viññāṇāhāro paṭisandhināmarūpanti
kathaṃ kabaḷīkārāhāro tāva mukhe ṭhapitamatteyeva aṭṭha rūpāni samuṭṭhāpeti dantavicuṇṇitaṃ pana ajjhohariyamānaṃ ekekaṃ sitthaṃ aṭṭhaṭṭharūpāni samuṭṭhāpetiyeva evaṃ kabaḷīkārāhāro ojaṭṭhamakarūpāni āharati phassāhāro pana sukhavedanīyo phasso uppajjamānoyeva sukhaṃ vedanaṃ āharati dukkhavedanīyo dukkhaṃ adukkhamasukhavedanīyo adukkhamasukhanti evaṃ sabbathāpi phassāhāro tisso vedanā āharati
manosañcetanāhāro kāmabhavūpagaṃ kammaṃ kāmabhavaṃ āharati rūpārūpabhavūpagāni taṃ taṃ bhavaṃ evaṃ sabbathāpi manosañcetanāhāro tayo bhave āharati viññāṇāhāro pana ye  ca paṭisandhikkhaṇe taṃsampayuttakā tayo khandhā yāni ca tisantativasena tiṃsa rūpāni uppajjanti sahajātādipaccayanayena tāni āharatīti vuccati evaṃ viññāṇāhāro paṭisandhināmarūpaṃ āharatīti ettha ca manosañcetanā tayo bhave āharatīti sāsavakusalākusalacetanāva vuttā viññāṇaṃ  paṭisandhināmarūpaṃ āharatīti paṭisandhiviññāṇameva vuttaṃ avisesena pana taṃsampayuttataṃsamuṭṭhānadhammānaṃ āharaṇatopete āhārāti veditabbā
etesu catūsu āhāresu kabaḷīkārāhāro upatthambhento āhārakiccaṃ sādheti phasso phusantoyeva manosañcetanā āyūhamānāva viññāṇaṃ vijānantameva kathaṃ kabaḷīkārāhāro hi upatthambhentoyeva kāyaṭṭhapanena sattānaṃ ṭhitiyā hoti kammajanitopi hi ayaṃ kāyo kabaḷīkārāhārena upatthaddho dasapi vassāni vassasatampi yāva āyuparimāṇā tiṭṭhati yathā kiṃ  yathā mātuyā janitopi dārako dhātiyā thaññādīni pāyetvā posiyamāno ciraṃ tiṭṭhati yathā ca upatthambhena upatthambhitaṃ gehaṃ vuttampi cetaṃ 
yathā mahārāja gehe papatante aññena dārunā upatthambhitaṃ santaṃ eva taṃ gehaṃ na patati evameva kho mahārāja ayaṃ kāyo āhāraṭṭhitiko āhāraṃ paṭicca tiṭṭhatīti
evaṃ kabaḷīkāro āhāro upatthambhento āhārakiccaṃ sādheti
evaṃ sādhentopi ca kabaḷīkāro āhāro dvinnaṃ rūpasantatīnaṃ paccayo hoti āhārasamuṭṭhānassa ca upādiṇṇakassa ca kammajānaṃ anupālako hutvā paccayo hoti āhārasamuṭṭhānānaṃ janako hutvāti phasso pana sukhādivatthubhūtaṃ ārammaṇaṃ phusantoyeva sukhādivedanāpavattanena sattānaṃ ṭhitiyā  hoti manosañcetanā kusalākusalakammavasena āyūhamānāyeva bhavamūlanipphādanato sattānaṃ ṭhitiyā hoti viññāṇaṃ vijānantameva nāmarūpappavattanena sattānaṃ ṭhitiyā hotīti
evaṃ upatthambhanādivasena āhārakiccaṃ sādhayamānesu panetesu cattāri bhayāni daṭṭhabbāni seyyathidaṃ  kabaḷīkārāhāre nikantiyeva bhayaṃ phasse upagamanameva manosañcetanāya āyūhanameva viññāṇe abhinipātoyeva bhayanti kiṃ kāraṇā kabaḷīkārāhāre hi nikantiṃ  katvā sītādīnaṃ purakkhatā sattā āhāratthāya muddāgaṇanādikammāni karontā anappakaṃ dukkhaṃ nigacchanti ekacce ca imasmiṃ sāsane pabbajitvāpi vejjakammādikāya anesanāya āhāraṃ pariyesantā diṭṭheva dhamme gārayhā honti samparāyepi tassa saṅghāṭipi ādittā sampajjalitātiādinā lakkhaṇasaṃyutte  vuttanayena samaṇapetā honti iminā tāva kāraṇena kabaḷīkāre āhāre nikanti eva bhayanti veditabbā
phassaṃ upagacchantāpi phassassādino paresaṃ rakkhitagopitesu dārādīsu bhaṇḍesu aparajjhanti te saha bhaṇḍena bhaṇḍasāmikā gahetvā khaṇḍākhaṇḍikaṃ vā chinditvā saṅkārakūṭe chaḍḍenti  rañño vā niyyādenti tato te rājā vividhā kammakāraṇā kārāpeti kāyassa ca bhedā duggati tesaṃ pāṭikaṅkhā hoti iti phassassādamūlakaṃ diṭṭhadhammikampi samparāyikampi bhayaṃ sabbamāgatameva hoti iminā kāraṇena phassāhāre upagamanameva bhayanti veditabbaṃ
kusalākusalakammāyūhane pana tammūlakaṃ tīsu bhavesu bhayaṃ sabbaṃ āgatameva hoti iminā kāraṇena manosañcetanāhāre āyūhanameva bhayanti veditabbaṃ
paṭisandhiviññāṇañca yasmiṃ yasmiṃ ṭhāne abhinipatati tasmiṃ tasmiṃ ṭhāne paṭisandhināmarūpaṃ gahetvāva nibbattati tasmiñca nibbatte sabbabhayāni nibbattāniyeva honti tammūlakattāti iminā kāraṇena viññāṇāhāre abhinipātoyeva bhayanti veditabboti
tiādīsu nidānādīni sabbāneva kāraṇavevacanāni kāraṇañhi yasmā phalaṃ nideti handa naṃ gaṇhathāti  appeti viya tasmā nti vuccati yasmā taṃ tato samudeti jāyati pabhavati tasmā ti vuccati ayaṃ panettha padattho  kiṃnidānaṃ etesanti  ko samudayo etesanti  kā jāti etesanti  ko pabhavo etesanti  yasmā pana tesaṃ taṇhā yathāvuttena atthena nidānañceva samudayo  ca jāti ca pabhavo ca tasmā taṇhānidānātiādimāha evaṃ sabbapadesu attho veditabbo
ettha ca ime cattāro āhārā taṇhānidānāti paṭisandhiṃ ādiṃ katvā attabhāvasaṅkhātānaṃ āhārānaṃ purimataṇhānaṃ vasena nidānaṃ veditabbaṃ kathaṃ paṭisandhikkhaṇe tāva paripuṇṇāyatanānaṃ sattānaṃ sattasantativasena sesānaṃ tato ūnaūnasantativasena uppannarūpabbhantaraṃ jātā ojā atthi ayaṃ taṇhānidāno upādiṇṇakakabaḷīkārāhāro paṭisandhicittasampayuttā pana phassacetanā sayañca cittaṃ viññāṇanti ime taṇhānidānā upādiṇṇaka-phassamanosañcetanā-viññāṇāhārāti evaṃ tāva purimataṇhānidānā paṭisandhikā āhārā yathā ca paṭisandhikā evaṃ tato paraṃ paṭhamabhavaṅgacittakkhaṇādinibbattāpi veditabbā
yasmā  pana bhagavā na kevalaṃ āhārānameva nidānaṃ jānāti āhāranidānabhūtāya taṇhāyapi taṇhāya nidānānaṃ vedanādīnampi nidānaṃ jānātiyeva tasmā tiādinā nayena vaṭṭaṃ dassetvā vivaṭṭaṃ dassesi imasmiñca pana ṭhāne bhagavā atītābhimukhaṃ desanaṃ katvā atītena vaṭṭaṃ dasseti kathaṃ āhāravasena hi ayaṃ attabhāvo gahito
taṇhāti imassattabhāvassa janakaṃ kammaṃ vedanāphassasaḷāyatananāmarūpaviññāṇāni yasmiṃ attabhāve ṭhatvā kammaṃ āyūhitaṃ taṃ dassetuṃ vuttāni avijjāsaṅkhārā tassattabhāvassa janakaṃ kammaṃ iti dvīsu ṭhānesu attabhāvo dvīsu tassa janakaṃ kammanti saṅkhepena kammañceva kammavipākañcāti dvepi dhamme dassentena atītābhimukhaṃ desanaṃ katvā atītena vaṭṭaṃ dassitaṃ
tatrāyaṃ  desanā anāgatassa adassitattā aparipuṇṇāti na daṭṭhabbā nayato pana paripuṇṇātveva daṭṭhabbā yathā hi cakkhumā puriso udakapiṭṭhe nipannaṃ suṃsumāraṃ disvā tassa parabhāgaṃ olokento gīvaṃ passeyya orato piṭṭhiṃ pariyosāne naṅguṭṭhamūlaṃ heṭṭhā kucchiṃ olokento pana udakagataṃ agganaṅguṭṭhañceva cattāro ca hatthapāde na passeyya so na ettāvatā aparipuṇṇo suṃsumāroti gaṇhāti nayato pana paripuṇṇotveva gaṇhāti evaṃsampadamidaṃ veditabbaṃ
udakapiṭṭhe  nipannasuṃsumāro viya hi tebhūmakavaṭṭaṃ tīre ṭhito cakkhumā puriso viya yogāvacaro tena purisena udakapiṭṭhe suṃsumārassa diṭṭhakālo viya yoginā āhāravasena imassattabhāvassa diṭṭhakālo parato gīvāya diṭṭhakālo viya imassattabhāvassa janikāya taṇhāya diṭṭhakālo piṭṭhiyā diṭṭhakālo viya yasmiṃ attabhāve taṇhāsaṅkhātaṃ kammaṃ kataṃ vedanādivasena tassa diṭṭhakālo naṅguṭṭhamūlassa diṭṭhakālo viya tassattabhāvassa janakānaṃ avijjāsaṅkhārānaṃ diṭṭhakālo heṭṭhā kucchiṃ olokentassa pana agganaṅguṭṭhañceva cattāro ca hatthapāde adisvāpi aparipuṇṇo suṃsumāroti agahetvā nayato paripuṇṇotveva gahaṇaṃ viya yattha yattha paccayavaṭṭaṃ pāḷiyaṃ na āgataṃ tattha tattha desanā aparipuṇṇāti agahetvā nayato paripuṇṇātveva gahaṇaṃ veditabbaṃ tattha ca āhārataṇhānaṃ antare eko sandhi taṇhāvedanānaṃ  antare eko viññāṇasaṅkhārānaṃ antare ekoti evaṃ tisandhicatusaṅkhepameva vaṭṭaṃ dassitanti paṭhamaṃ

 dutiye ti imasmiṃyeva ṭhāne bhagavā desanaṃ niṭṭhāpesi kasmā diṭṭhigatikassa nisinnattā tassañhi parisati moḷiyaphagguno nāma bhikkhu diṭṭhigatiko nisinno atha satthā cintesi  ayaṃ uṭṭhahitvā maṃ pañhaṃ pucchissati athassāhaṃ vissajjessāmīti pucchāya okāsadānatthaṃ desanaṃ niṭṭhāpesi ti  moḷīti cūḷā vuccati yathāha 
chetvāna moḷiṃ varagandhavāsitaṃ
vehāyasaṃ ukkhipi sakyapuṅgavo
ratanacaṅkoṭavarena vāsavo
sahassanetto sirasā paṭiggahīti
sā tassa gihikāle mahantā ahosi tenassa moḷiyaphaggunoti saṅkhā udapādi pabbajitampi naṃ teneva nāmena sañjānanti ti desanānusandhiṃ ghaṭento etaṃ ko nu kho bhante viññāṇāhāraṃ  āhāretīti vacanaṃ avoca tassattho  bhante ko nāma so yo etaṃ viññāṇāhāraṃ khādati vā bhuñjati vāti
kasmā panāyaṃ itare tayo āhāre apucchitvā imameva pucchatīti jānāmīti laddhiyā so hi mahante piṇḍe katvāva kabaḷīkārāhāraṃ bhuñjante passati tenassa taṃ jānāmīti laddhi tittiravaṭṭakamorakukkuṭādayo pana mātusamphassena yāpente disvā ete phassāhārena yāpentīti tassa laddhi kacchapā pana attano utusamaye mahāsamuddato nikkhamitvā samuddatīre vālikantare aṇḍāni ṭhapetvā vālikāya paṭicchādetvā mahāsamuddameva otaranti tāni mātuanussaraṇavasena na pūtīni honti tāni manosañcetanāhārena yāpentīti tassa laddhi kiñcāpi therassa ayaṃ laddhi na pana etāya laddhiyā imaṃ pañhaṃ pucchati  diṭṭhigatiko hi ummattakasadiso yathā ummattako pacchiṃ gahetvā antaravīthiṃ otiṇṇo gomayampi pāsāṇampi gūthampi khajjakhaṇḍampi taṃ taṃ manāpampi amanāpampi gahetvā pacchiyaṃ pakkhipati evameva diṭṭhigatiko yuttampi ayuttampi pucchati so kasmā imaṃ pucchasīti na niggahetabbo pucchitapucchitaṭṭhāne pana gahaṇameva  nisedhetabbaṃ teneva naṃ bhagavā kasmā evaṃ pucchasīti avatvā gahitagāhameva tassa mocetuṃ tiādimāha
tattha ti ayutto ti ahaṃ koci satto vā puggalo vā āhāretīti na vadāmi nti yadi ahaṃ āhāretīti vadeyyaṃ ti tasmiṃ mayā evaṃ vutte ayaṃ pañho yutto bhaveyya ti bhante ayaṃ viññāṇāhāro katamassa dhammassa paccayoti attho nti tasmiṃ evaṃ pucchite pañhe imaṃ veyyākaraṇaṃ yuttaṃ viññāṇāhāro āyatiṃ punabbhavābhinibbattiyā paccayoti ettha ca ti paṭisandhicittaṃ ti teneva viññāṇena sahuppannanāmarūpaṃ nti tasmiṃ punabbhavābhinibbattisaṅkhāte nāmarūpe jāte sati saḷāyatanaṃ hotīti attho
ti idhāpi bhagavā uttari pañhassa okāsaṃ dento desanaṃ niṭṭhāpesi diṭṭhigatiko hi navapucchaṃ uppādetuṃ na sakkoti niddiṭṭhaṃ niddiṭṭhaṃyeva pana gaṇhitvā pucchati tenassa bhagavā okāsaṃ adāsi attho panassa sabbapadesu vuttanayeneva gahetabbo ko nu kho bhante bhavatīti kasmā na pucchati diṭṭhigatikassa hi satto nāma bhūto nibbattoyevāti laddhi tasmā attano laddhiviruddhaṃ idanti na pucchati apica idappaccayā idaṃ idappaccayā idanti bahūsu ṭhānesu kathitattā saññattiṃ upagato tenāpi na pucchati satthāpi imassa bahuṃ pucchantassāpi titti natthi tucchapucchameva pucchatīti ito paṭṭhāya desanaṃ ekābaddhaṃ katvā desesi ti yato paṭṭhāya desanāruḷhaṃ tameva gahetvā desanaṃ vivaṭṭento evamāha imasmiṃ pana sutte viññāṇanāmarūpānaṃ antare eko sandhi vedanātaṇhānaṃ antare eko bhavajātīnaṃ antare ekoti dutiyaṃ

 tatiye ti saccāni paṭivijjhituṃ asamatthā bāhirakasamaṇabrāhmaṇā tiādīsu jarāmaraṇaṃ na jānanti dukkhasaccavasena  jarāmaraṇasamudayaṃ na jānanti saha taṇhāya jāti jarāmaraṇassa samudayoti samudayasaccavasena jarāmaraṇanirodhaṃ na jānanti nirodhasaccavasena paṭipadaṃ na jānanti maggasaccavasena jātiṃ na jānanti dukkhasaccavasena jātisamudayaṃ na jānanti saha taṇhāya bhavo jātisamudayoti samudayasaccavasena evaṃ saha taṇhāya samudayaṃ yojetvā sabbapadesu catusaccavasena attho veditabbo ti ettha ariyamaggo sāmaññañceva brahmaññañca ubhayatthāpi pana attho nāma ariyaphalaṃ veditabbaṃ iti bhagavā imasmiṃ sutte ekādasasu ṭhānesu cattāri saccāni kathesīti tatiyaṃ

 catutthe ti ettakaṃ papañcaṃ katvā kathitaṃ desanaṃ paṭivijjhituṃ samatthānaṃ puggalānaṃ ajjhāsayena tiādi vuttaṃ sesaṃ purimasadisameva catutthaṃ

 pañcame ti yaṃ paṇḍitā devamanussā tesu tesu ṭhānesu sammādassanaṃ vadanti sabbampi taṃ dvīhi padehi saṅkhipitvā pucchati ti dve koṭṭhāse nissito ti iminā ṭhapetvā ariyapuggale sesamahājanaṃ dasseti nti sassataṃ nti ucchedaṃ nti loko nāma saṅkhāraloko tassa nibbatti ti sammāpaññā nāma savipassanā maggapaññā tāya passantassāti attho ti saṅkhāraloke nibbattesu dhammesu paññāyantesveva yā natthīti ucchedadiṭṭhi uppajjeyya sā na hotīti attho nti saṅkhārānaṃ bhaṅgaṃ ti saṅkhāraloke bhijjamānesu dhammesu paññāyantesveva yā atthīti sassatadiṭṭhi uppajjeyya  sā na hotīti attho
apica nti anulomapaccayākāraṃ nti paṭilomapaccayākāraṃ lokanissaye passantassāpi hi paccayānaṃ anucchedena paccayuppannassa anucchedaṃ passato yā natthīti ucchedadiṭṭhi uppajjeyya sā na hoti paccayanirodhaṃ passantassāpi paccayanirodhena paccayuppannanirodhaṃ passato yā atthīti sassatadiṭṭhi uppajjeyya sā na hotīti ayampettha attho
ti upayehi ca upādānehi ca abhinivesehi ca vinibandho tattha ti dve upayā taṇhupayo ca diṭṭhupayo ca upādānādīsupi eseva nayo taṇhādiṭṭhiyo hi yasmā ahaṃ mamantiādīhi ākārehi tebhūmakadhamme upenti upagacchanti tasmā upayāti  vuccanti yasmā pana te dhamme upādiyanti ceva abhinivisanti ca tasmā upādānāti ca abhinivesāti ca vuccanti tāhi cāyaṃ loko vinibandho tenāha upayupādānābhinivesavinibandhoti
nti tañca upayupādānaṃ ayaṃ ariyasāvako nti cittassa patiṭṭhānabhūtaṃ nti abhinivesabhūtañca anusayabhūtañca taṇhādiṭṭhīsu hi akusalacittaṃ patiṭṭhāti tā ca tasmiṃ abhinivisanti ceva anusenti ca tasmā tadubhayaṃ cetaso adhiṭṭhānaṃ abhinivesānusayanti ca āha ti na upagacchati ti na gaṇhāti ti na adhiṭṭhāti kinti ti ti pañcupādānakkhandhamattameva ti dukkhameva uppajjati dukkhaṃ nirujjhati na añño ettha satto nāma atthīti kaṅkhaṃ na karoti ti na vicikicchaṃ uppādeti
ti na parappaccayena aññassa apattiyāyetvā attapaccakkhañāṇamevassa ettha hotīti ti evaṃ sattasaññāya pahīnattā ettakena sammādassanaṃ nāma hotīti missakasammādiṭṭhiṃ āha ti esa eko nikūṭanto  lāmakanto paṭhamakaṃ sassataṃ ti esa dutiyo sabbaṃ natthīti uppajjanakadiṭṭhisaṅkhāto nikūṭanto lāmakanto dutiyako ucchedoti attho sesamettha uttānamevāti pañcamaṃ

 chaṭṭhe ti nibbindanatthāya ti virajjanatthāya ti nirujjhanatthāya ti ettha sīlato paṭṭhāya yāva arahattamaggā paṭipannoti veditabbo ti lokuttarassa nibbānadhammassa anudhammabhūtaṃ paṭipadaṃ paṭipanno nti anurūpasabhāvabhūtaṃ ti nibbidāya ceva virāgena ca nirodhena ca ti catūhi upādānehi kiñci dhammaṃ anupādiyitvā vimutto ti diṭṭheva dhamme nibbānappatto ti evaṃ vattabbataṃ arahati yutto anucchavikoti attho  evamettha ekena nayena dhammakathikassa pucchā kathitā dvīhi taṃ visesetvā sekkhāsekkhabhūmiyo niddiṭṭhāti chaṭṭhaṃ

 sattame ti liṅgena acelo niccelo nāmena kassapo ti mahatā bhikkhusaṅghena parivutaṃ āgacchantaṃ dūrato eva addasa nti kiñcideva kāraṇaṃ nti pañhabyākaraṇassa khaṇaṃ kālaṃ nti na pallatthikāya antaraghare nisīdissāmīti ettha antonivesanaṃ antaragharaṃ okkhittacakkhu antaraghare gamissāmīti ettha indakhīlato paṭṭhāya antogāmo idhāpi ayameva adhippeto ti  yaṃ icchasi
kasmā pana bhagavā kathetukāmo yāvatatiyaṃ paṭikkhipīti gāravajananatthaṃ diṭṭhigatikā hi khippaṃ kathiyamāne gāravaṃ na karonti samaṇaṃ gotamaṃ upasaṅkamitumpi pucchitumpi sukaraṃ pucchitamatteyeva kathetīti vacanampi na saddahanti dve tayo vāre paṭikkhitte pana gāravaṃ karonti samaṇaṃ gotamaṃ upasaṅkamitumpi pañhaṃ pucchitumpi dukkaranti  yāvatatiyaṃ yācite kathiyamānaṃ sussūsanti saddahanti iti bhagavā ayaṃ sussūsissati saddahissatīti yāvatatiyaṃ yācāpetvā kathesi apica yathā bhisakko telaṃ vā phāṇitaṃ vā pacanto mudupākakharapākānaṃ pākakālaṃ āgamayamāno pākakālaṃ anatikkamitvāva otāreti evaṃ bhagavā sattānaṃ ñāṇaparipākaṃ āgamayamāno ettakena kālena imassa ñāṇaṃ paripākaṃ gamissatīti ñatvāva yāvatatiyaṃ yācāpesi
ti kassapa mā evaṃ bhaṇi nti hi vattuṃ na vaṭṭati attā nāma koci dukkhassa kārako natthīti dīpeti paratopi eseva nayo nti akāraṇena yadicchāya uppannaṃ ti kasmā evamāha evaṃ kirassa ahosi  ayaṃ sayaṃkataṃ dukkhantiādinā puṭṭho mā hevanti vadati natthīti puṭṭho atthīti vadati bhavaṃ gotamo dukkhaṃ na jānāti na passatīti puṭṭho jānāmi khvāhanti vadati kiñci nu kho mayā virajjhitvā pucchitoti mūlato  paṭṭhāya attano pucchameva sodhento evamāha ti idha satthari sañjātagāravo bhavanti avatvā bhagavāti vadati
tiādi sayaṃkataṃ dukkhanti laddhiyā paṭisedhanatthaṃ vuttaṃ ettha ca ti idaṃ bhummatthe sāmivacanaṃ tasmā evamattho daṭṭhabbo  so karoti so paṭisaṃvedayatīti kho kassapa ādimhiyeva evaṃ sati pacchā sayaṃkataṃ dukkhanti ayaṃ laddhi hoti ettha ca nti vaṭṭadukkhaṃ adhippetaṃ nti etassa purimena ādisaddena anantarena ca sassatasaddena  sambandho hoti dīpeti gaṇhātīti ayaṃ panettha pāṭhaseso idañhi vuttaṃ hoti  iti evaṃ vadanto āditova sassataṃ dīpeti sassataṃ gaṇhāti kasmā tassa hi taṃ dassanaṃ etaṃ pareti kārakañca vedakañca ekameva gaṇhantaṃ etaṃ sassataṃ upagacchatīti attho
tiādi pana paraṃkataṃ dukkhanti laddhiyā paṭisedhanatthaṃ vuttaṃ ādito satoti idaṃ pana idhāpi āharitabbaṃ ayañhettha attho  añño karoti añño paṭisaṃvediyatīti kho pana kassapa ādimhiyeva evaṃ sati pacchā kārako idheva ucchijjati tena kataṃ añño paṭisaṃvediyatīti evaṃ uppannāya ucchedadiṭṭhiyā saddhiṃ sampayuttāya  vedanāya abhitunnassa viddhassa sato paraṃkataṃ dukkhanti ayaṃ laddhi hotīti ntiādi vuttanayeneva yojetabbaṃ tatrāyaṃ yojanā  evañca vadanto āditova ucchedaṃ dīpeti ucchedaṃ gaṇhāti kasmā tassa hi taṃ dassanaṃ etaṃ pareti etaṃ ucchedaṃ upagacchatīti attho
ti ye sassatucchedasaṅkhāte ubho ante  anupagamma pahāya anallīyitvā majjhena tathāgato dhammaṃ deseti majjhimāya paṭipadāya ṭhito desetīti attho kataraṃ dhammanti ce yadidaṃ avijjāpaccayā saṅkhārāti ettha hi kāraṇato phalaṃ kāraṇanirodhena cassa nirodho dīpito na koci kārako vā vedako vā  niddiṭṭho ettāvatā sesapañhā paṭisedhitā honti ti iminā hi tatiyapañho paṭikkhitto ti iminā adhiccasamuppannatā ceva ajānanañca paṭikkhittanti veditabbaṃ
nti idaṃ so bhagavato santike bhikkhubhāvaṃ patthayamāno āha atha bhagavā yonena khandhake titthiyaparivāso  paññatto yaṃ aññatitthiyapubbo sāmaṇerabhūmiyaṃ ṭhito ahaṃ bhante itthannāmo aññatitthiyapubbo  imasmiṃ dhammavinaye ākaṅkhāmi upasampadaṃ svāhaṃ bhante saṅghaṃ cattāro māse parivāsaṃ yācāmītiādinā nayena samādiyitvā parivasati taṃ sandhāya tiādimāha tattha nti vacanasiliṭṭhatāvasena vuttaṃ aparivasitvāyeva hi pabbajjaṃ labhati upasampadatthikena pana nātikālena gāmappavesanādīni aṭṭha vattāni pūrentena parivasitabbaṃ ti aṭṭhavattapūraṇena tuṭṭhacittā ayamettha saṅkhepo vitthārato panesa titthiyaparivāso samantapāsādikāya vinayaṭṭhakathāya pabbajjakkhandhakavaṇṇanāyaṃ  vuttanayeneva veditabbo
ti ayamettha pāṭho aññattha pana apica metthāti ti puggalanānattaṃ viditaṃ ayaṃ puggalo parivāsāraho ayaṃ na parivāsārahoti idaṃ mayhaṃ pākaṭanti dasseti tato kassapo cintesi  aho acchariyaṃ buddhasāsanaṃ yattha evaṃ ghaṃsitvā koṭṭetvā yuttameva gaṇhanti ayuttaṃ chaḍḍentīti tato suṭṭhutaraṃ pabbajjāya sañjātussāho tiādimāha atha bhagavā tassa tibbacchandataṃ viditvā na kassapo parivāsaṃ arahatīti aññataraṃ bhikkhuṃ āmantesi  gaccha bhikkhu kassapaṃ nahāpetvā pabbājetvā ānehīti so tathā katvā taṃ pabbājetvā bhagavato santikaṃ agamāsi bhagavā gaṇe nisīditvā upasampādesi tena vuttaṃ nti tiādi sesaṃ brāhmaṇasaṃyutte  vuttamevāti sattamaṃ

 aṭṭhame tiādi sayaṃkataṃ sukhadukkhanti laddhiyā nisedhanatthaṃ vuttaṃ etthāpi ti bhummattheyeva sāmivacanaṃ tatrāyaṃ atthadīpanā  sā vedanā so vediyatīti kho timbaruka ādimhiyeva evaṃ sati sayaṃkataṃ sukhadukkhanti ayaṃ laddhi hoti evañhi sati vedanāya eva  vedanā katā hoti evañca vadanto imissā vedanāya pubbepi atthitaṃ anujānāti sassataṃ dīpeti sassataṃ gaṇhāti kasmā tassa hi taṃ dassanaṃ etaṃ pareti etaṃ sassataṃ upagacchatīti attho purimañhi atthaṃ sandhāyevetaṃ bhagavatā vuttaṃ bhavissati tasmā aṭṭhakathāyaṃ taṃ yojetvāvassa attho dīpito ti ahaṃ sā vedanā so vediyatīti evampi na vadāmi sayaṃkataṃ sukhadukkhanti evampi na vadāmīti attho
tiādi paraṃkataṃ sukhadukkhanti laddhiyā paṭisedhanatthaṃ vuttaṃ idhāpi ayaṃ atthayojanā aññā vedanā añño vediyatīti kho timbaruka ādimhiyeva evaṃ sati pacchā yā purimapakkhe kārakavedanā sā ucchinnā tāya pana kataṃ añño vediyatīti evaṃ uppannāya ucchedadiṭṭhiyā saddhiṃ sampayuttāya vedanāya abhitunnassa sato paraṃkataṃ sukhadukkhanti ayaṃ laddhi hoti evañca vadanto kārako ucchinno aññena paṭisandhi gahitāti ucchedaṃ dīpeti ucchedaṃ gaṇhāti kasmā tassa hi taṃ dassanaṃ etaṃ pareti etaṃ ucchedaṃ upagacchatīti attho idhāpi hi imāni padāni aṭṭhakathāyaṃ āharitvā yojitāneva imasmiṃ sutte vedanāsukhadukkhaṃ kathitaṃ tañca kho vipākasukhadukkhameva vaṭṭatīti vuttaṃ aṭṭhamaṃ

 navame ti avijjāya nivāritassa ti evaṃ avijjāya nivāritattā taṇhāya ca sampayuttattāyeva ayaṃ kāyo nibbatto ti ayañcassa attano saviññāṇako kāyo nti bahiddhā ca paresaṃ saviññāṇako kāyo attano ca parassa ca pañcahi  khandhehi chahi āyatanehi cāpi ayaṃ attho dīpetabbova nti evametaṃ dvayaṃ ti aññattha cakkhurūpādīni dvayāni paṭicca cakkhusamphassādayo vuttā idha pana ajjhattikabāhirāni  āyatanāni mahādvayaṃ nāma kiretaṃ ti saḷeva phassāyatanāni phassakāraṇāni ti yehi kāraṇabhūtehi āyatanehi uppannena phassena phuṭṭho ti ettha paripuṇṇavasena aññataratā veditabbā ti tasmiṃ bālapaṇḍitānaṃ kāyanibbattanādimhi ti ko adhikapayogo
ti bhagavā mūlaṃ etesanti bhagavaṃmūlakā idaṃ vuttaṃ hoti  ime bhante amhākaṃ dhammā pubbe kassapasammāsambuddhena uppāditā tasmiṃ parinibbute ekaṃ buddhantaraṃ añño samaṇo vā brāhmaṇo vā ime dhamme uppādetuṃ samattho nāma nāhosi bhagavatā pana no ime dhammā uppāditā bhagavantañhi nissāya mayaṃ ime dhamme ājānāma paṭivijjhāmāti evaṃ bhagavaṃmūlakā no bhante dhammāti ti bhagavā hi dhammānaṃ netā vinetā anunetā yathāsabhāvato pāṭiyekkaṃ pāṭiyekkaṃ nāmaṃ gahetvā dassetāti dhammā bhagavaṃnettikā nāma honti ti catubhūmakadhammā sabbaññutaññāṇassa āpāthaṃ āgacchamānā bhagavati paṭisaranti nāmāti bhagavaṃpaṭisaraṇā ti samosaranti apica mahābodhimaṇḍe nisinnassa bhagavato paṭivedhavasena phasso āgacchati ahaṃ bhagavā kinnāmoti tvaṃ phusanaṭṭhena phasso nāma vedanā saññā saṅkhārā viññāṇaṃ āgacchati ahaṃ bhagavā kinnāmanti tvaṃ vijānanaṭṭhena viññāṇaṃ nāmāti evaṃ catubhūmakadhammānaṃ yathāsabhāvato pāṭiyekkaṃ pāṭiyekkaṃ nāmaṃ gaṇhanto bhagavā dhamme paṭisaratīti bhagavaṃpaṭisaraṇā ti bhagavatova etassa bhāsitassa attho upaṭṭhātu tumheyeva no kathetvā dethāti attho
ti ettha kiñcāpi sā avijjā ca taṇhā ca kammaṃ javāpetvā paṭisandhiṃ ākaḍḍhitvā niruddhā yathā pana ajjāpi yaṃ hiyyo bhesajjaṃ pītaṃ tadeva bhojanaṃ bhuñjāti sarikkhakattena tadevāti vuccati evamidhāpi  sā ceva avijjā sā ca taṇhāti idampi sarikkhakattena vuttaṃ nti  maggabrahmacariyaṃ ti vaṭṭadukkhassa khayatthāya ti aññaṃ paṭisandhikāyaṃ upagantā hoti ti yo ayaṃ maggabrahmacariyavāso ayaṃ bālato paṇḍitassa visesoti dasseti iti imasmiṃ sutte sabbopi sapaṭisandhiko puthujjano bāloti appaṭisandhiko khīṇāsavo paṇḍitoti vutto sotāpannasakadāgāmianāgāmino pana paṇḍitāti vā bālāti vā na vattabbā bhajamānā pana paṇḍitapakkhaṃ bhajanti navamaṃ

 dasame ti satthā imasmiṃ sutte paccaye ca paccayanibbatte ca sabhāvadhamme desessāmīti ubhayaṃ ārabhi nti tathāgatānaṃ uppādepi buddhesu uppannesu anuppannesupi jātipaccayā jarāmaraṇaṃ jātiyeva jarāmaraṇassa paccayo ti ṭhitova so paccayasabhāvo na kadāci jāti jarāmaraṇassa paccayo na hoti ti imehipi dvīhi paccayameva katheti paccayena hi paccayuppannā dhammā tiṭṭhanti tasmā paccayova dhammaṭṭhitatāti vuccati paccayo dhamme niyameti tasmā dhammaniyāmatāti vuccati ti imesaṃ jarāmaraṇādīnaṃ paccayā idappaccayā idappaccayāva idappaccayatā nti taṃ paccayaṃ ti ñāṇena abhisambujjhati ti ñāṇena abhisamāgacchati ti katheti ti dasseti ti jānāpeti ti ñāṇamukhe ṭhapeti ti vivaritvā dasseti ti vibhāgato dasseti ti pākaṭaṃ karoti ti passatha iti ca vadati kinti ntiādi
ti evaṃ kho bhikkhave ti yā tesu jātipaccayā jarāmaraṇantiādīsu tiādīni paccayākārasseva vevacanāni so tehi tehi paccayehi  anūnādhikeheva tassa tassa dhammassa sambhavato ti sāmaggiṃ upagatesu paccayesu muhuttampi tato nibbattānaṃ dhammānaṃ asambhavābhāvato ti aññadhammapaccayehi  aññadhammānuppattito ti jarāmaraṇādīnaṃ paccayato vā paccayasamūhato vā ti vutto tatrāyaṃ vacanattho  imesaṃ paccayā idappaccayā idappaccayā eva idappaccayatā idappaccayānaṃ vā samūho idappaccayatā lakkhaṇaṃ panettha saddasatthato veditabbaṃ
nti hutvā abhāvaṭṭhena aniccaṃ ettha ca aniccanti na jarāmaraṇaṃ aniccaṃ aniccasabhāvānaṃ pana khandhānaṃ jarāmaraṇattā aniccaṃ nāma jātaṃ dīsupi eseva nayo ettha ca nti paccayehi samāgantvā kataṃ nti paccaye nissāya uppannaṃ nti khayasabhāvaṃ nti vigacchanakasabhāvaṃ nti virajjanakasabhāvaṃ nti nirujjhanakasabhāvaṃ jātiyāpi vuttanayeneva aniccatā veditabbā janakapaccayānaṃ vā kiccānubhāvakkhaṇe diṭṭhattā ekena pariyāyenettha aniccātiādīni yujjantiyeva bhavādayo aniccādisabhāvāyeva
ti savipassanāya maggapaññāya nti purimaṃ atītanti attho tiādīsu ahosiṃ nu kho nanu khoti sassatākārañca adhiccasamuppattiākārañca nissāya atīte attano vijjamānatañca avijjamānatañca kaṅkhati kiṃ kāraṇanti na vattabbaṃ ummattako viya bālaputhujjano yathā vā tathā vā pavattati nti jātiliṅgupapattiyo nissāya khattiyo nu kho ahosiṃ brāhmaṇavessasuddagahaṭṭhapabbajitadevamanussānaṃ aññataroti kaṅkhati ti  saṇṭhānākāraṃ nissāya dīgho nu kho ahosiṃ rassaodātakaṇhapamāṇikaappamāṇikādīnaṃ aññataroti kaṅkhati keci pana issaranimmānādīni nissāya kena nu kho kāraṇena ahosinti hetuto kaṅkhatīti vadanti nti jātiādīni nissāya khattiyo hutvā nu kho brāhmaṇo ahosiṃ devo hutvā manussoti attano paramparaṃ kaṅkhati sabbattheva pana nti kālādhivacanametaṃ nti anāgataṃ antaṃ ti sassatākārañca ucchedākārañca nissāya anāgate attano vijjamānatañca avijjamānatañca kaṅkhati sesamettha vuttanayameva
nti idāni vā paṭisandhimādiṃ katvā cutipariyantaṃ sabbampi vattamānakālaṃ gahetvā ti attano khandhesu vicikicchī bhavissati ti attano atthibhāvaṃ kaṅkhati yuttaṃ panetanti yuttaṃ ayuttanti kā ettha cintā apicettha idaṃ vatthumpi udāharanti  cūḷamātāya kira putto muṇḍo mahāmātāya putto amuṇḍo taṃ puttaṃ muṇḍesuṃ so uṭṭhāya ahaṃ nu kho cūḷamātāya puttoti cintesi evaṃ ahaṃ nu khosmīti kaṅkhā hoti ti attano natthibhāvaṃ kaṅkhati tatrāpi idaṃ vatthu  eko kira macche gaṇhanto udake ciraṭṭhānena sītibhūtaṃ attano ūruṃ macchoti cintetvā pahari aparo susānapasse khettaṃ rakkhanto bhīto saṅkuṭito sayi so paṭibujjhitvā attano jaṇṇukāni dve yakkhāti cintetvā pahari evaṃ no nu khosmīti kaṅkhati
ti khattiyova samāno attano khattiyabhāvaṃ kaṅkhati eseva nayo sesesupi devo pana samāno devabhāvaṃ ajānanto nāma natthi sopi pana ahaṃ rūpī nu kho arūpī nu khotiādinā nayena kaṅkhati khattiyādayo kasmā na jānantīti ce apaccakkhā  tesaṃ tattha tattha kule uppatti gahaṭṭhāpi ca potthalikādayo pabbajitasaññino pabbajitāpi kuppaṃ nu kho me kammantiādinā nayena gahaṭṭhasaññino manussāpi ca rājāno viya attani devasaññino honti ti vuttanayameva kevalañhettha abbhantare jīvo nāma atthīti gahetvā tassa saṇṭhānākāraṃ nissāya dīgho nu khosmi rassacaturassachaḷaṃsaaṭṭhaṃsasoḷasaṃsādīnaṃ aññatarappakāroti kaṅkhanto kathaṃ nu khosmīti kaṅkhatīti veditabbo sarīrasaṇṭhānaṃ pana paccuppannaṃ ajānanto nāma natthi ti attabhāvassa āgatigatiṭṭhānaṃ kaṅkhanto evaṃ kaṅkhati ti idha sotāpanno adhippeto itarepi pana tayo avāritāyevāti dasamaṃ



 dasabalavaggassa  paṭhamaṃ dutiyasseva saṅkhepo

 dutiyaṃ bhagavatā attano ajjhāsayassa vasena vuttaṃ tattha ti dasahi balehi samannāgato balañca nāmetaṃ duvidhaṃ kāyabalañca ñāṇabalañca tesu tathāgatassa kāyabalaṃ hatthikulānusārena veditabbaṃ vuttañhetaṃ porāṇehi 
kāḷāvakañca gaṅgeyyaṃ paṇḍaraṃ tambapiṅgalaṃ
gandhamaṅgalahemañca uposathachaddantime dasāti 
imāni dasa hatthikulāni tattha nti pakatihatthikulaṃ daṭṭhabbaṃ yaṃ dasannaṃ purisānaṃ kāyabalaṃ taṃ ekassa kāḷāvakassa hatthino yaṃ dasannaṃ kāḷāvakānaṃ balaṃ taṃ ekassa gaṅgeyyassa yaṃ dasannaṃ  gaṅgeyyānaṃ taṃ ekassa paṇḍarassa yaṃ dasannaṃ paṇḍarānaṃ taṃ ekassa tambassa yaṃ dasannaṃ tambānaṃ taṃ ekassa piṅgalassa yaṃ dasannaṃ piṅgalānaṃ taṃ ekassa gandhahatthino yaṃ dasannaṃ gandhahatthīnaṃ taṃ ekassa maṅgalassa yaṃ dasannaṃ maṅgalānaṃ taṃ ekassa hemavatassa yaṃ dasannaṃ hemavatānaṃ taṃ ekassa uposathassa yaṃ dasannaṃ uposathānaṃ taṃ ekassa chaddantassa yaṃ dasannaṃ chaddantānaṃ taṃ ekassa tathāgatassa nārāyanasaṅghātabalantipi idameva vuccati tadetaṃ pakatihatthigaṇanāya hatthīnaṃ koṭisahassānaṃ purisagaṇanāya dasannaṃ purisakoṭisahassānaṃ balaṃ hoti idaṃ tāva tathāgatassa kāyabalaṃ dasabalasamannāgatoti ettha pana etaṃ saṅgahaṃ na gacchati etañhi bāhirakaṃ lāmakaṃ tiracchānagatānaṃ sīhādīnampi hoti etañhi nissāya dukkhapariññā vā samudayappahānaṃ vā maggabhāvanā vā phalasacchikiriyā vā  natthi aññaṃ pana dasasu ṭhānesu akampanatthena upatthambhanatthena ca dasavidhaṃ ñāṇabalaṃ nāma atthi taṃ sandhāya vuttaṃ dasabalasamannāgatoti
katamaṃ  pana tanti ṭhānāṭṭhānādīnaṃ yathābhūtaṃ jānanaṃ seyyathidaṃ  ṭhānañca ṭhānato aṭṭhānañca aṭṭhānato jānanaṃ ekaṃ atītānāgatapaccuppannānaṃ kammasamādānānaṃ ṭhānaso hetuso yathābhūtaṃ vipākajānanaṃ ekaṃ sabbatthagāminipaṭipadājānanaṃ ekaṃ anekadhātunānādhātulokajānanaṃ ekaṃ parasattānaṃ parapuggalānaṃ nānādhimuttikatājānanaṃ ekaṃ tesaṃyeva indriyaparopariyattajānanaṃ ekaṃ jhānavimokkhasamādhisamāpattīnaṃ saṃkilesavodānavuṭṭhānajānanaṃ ekaṃ pubbenivāsajānanaṃ ekaṃ sattānaṃ cutūpapātajānanaṃ ekaṃ āsavakkhayajānanaṃ ekanti abhidhamme pana 
idha tathāgato ṭhānañca ṭhānato aṭṭhānañca aṭṭhānato yathābhūtaṃ pajānāti yampi tathāgato ṭhānañca ṭhānato aṭṭhānañca aṭṭhānato yathābhūtaṃ pajānāti idampi tathāgatassa tathāgatabalaṃ hoti yaṃ balaṃ āgamma tathāgato āsabhaṃ ṭhānaṃ paṭijānāti  parisāsu sīhanādaṃ nadati brahmacakkaṃ pavattetīti
ādinā  nayena vitthārato āgatāneva atthavaṇṇanāpi nesaṃ vibhaṅgaṭṭhakathāyañceva  papañcasūdaniyā ca majjhimaṭṭhakathāya  sabbākārato vuttā sā tattha vuttanayeneva gahetabbā
ti ettha sārajjapaṭipakkhaṃ vesārajjaṃ catūsu ṭhānesu vesārajjabhāvaṃ paccavekkhantassa uppannasomanassamayañāṇassetaṃ nāmaṃ katamesu catūsu sammāsambuddhassa te paṭijānato ime dhammā anabhisambuddhātiādīsu codanāvatthūsu tatrāyaṃ pāḷi 
cattārimāni bhikkhave tathāgatassa vesārajjāni katamāni cattāri sammāsambuddhassa te paṭijānato ime dhammā anabhisambuddhāti tatra vata maṃ samaṇo vā brāhmaṇo vā devo vā māro vā brahmā vā koci vā lokasmiṃ saha dhammena  paṭicodessatīti nimittametaṃ bhikkhave na samanupassāmi etamahaṃ bhikkhave nimittaṃ asamanupassanto khemappatto abhayappatto vesārajjappatto viharāmi khīṇāsavassa te paṭijānato  ime āsavā aparikkhīṇāti tatra vata maṃ ye kho pana te antarāyikā dhammā vuttā te paṭisevato nālaṃ antarāyāyāti tatra vata maṃ yassa kho pana te atthāya dhammo desito so na niyyāti takkarassa sammā dukkhakkhayāyāti tatra vata maṃ samaṇo vā brāhmaṇo vā vesārajjappatto viharāmīti 
nti seṭṭhaṭṭhānaṃ uttamaṭṭhānaṃ āsabhā vā pubbabuddhā tesaṃ ṭhānanti attho apica gavasatajeṭṭhako usabho gavasahassajeṭṭhako vasabho vajasatajeṭṭhako vā usabho vajasahassajeṭṭhako vasabho sabbagavaseṭṭho sabbaparissayasaho seto pāsādiko mahābhāravaho asanisatasaddehipi asampakampiyo nisabho so idha usabhoti adhippeto idampi hi tassa pariyāyavacanaṃ usabhassa idanti nti catūhi pādehi pathaviṃ uppīḷetvā avaṭṭhānaṃ  idaṃ pana āsabhaṃ viyāti  yatheva hi nisabhasaṅkhāto usabho usabhabalena  samannāgato catūhi pādehi pathaviṃ uppīḷetvā acalaṭṭhānena tiṭṭhati evaṃ tathāgatopi dasahi tathāgatabalehi samannāgato catūhi vesārajjapādehi aṭṭhaparisapathaviṃ uppīḷetvā sadevake loke kenaci paccatthikena paccāmittena akampiyo acalaṭṭhānena tiṭṭhati evaṃ tiṭṭhamāno ca taṃ āsabhaṃ ṭhānaṃ paṭijānāti upagacchati na paccakkhāti attani āropeti tena vuttaṃ āsabhaṃ ṭhānaṃ paṭijānātīti
ti aṭṭha kho imā sāriputta parisā katamā aṭṭha khattiyaparisā brāhmaṇaparisā gahapatiparisā samaṇaparisā cātumahārājikaparisā tāvatiṃsaparisā māraparisā brahmaparisāti imāsu aṭṭhasu parisāsu ti seṭṭhanādaṃ abhītanādaṃ nadati sīhanādasadisaṃ vā nādaṃ nadati ayamattho sīhanādasuttena dīpetabbo yathā vā sīho sahanato ceva hananato ca sīhoti vuccati evaṃ tathāgato lokadhammānaṃ sahanato parappavādānañca hananato sīhoti vuccati evaṃ vuttassa sīhassa nādaṃ sīhanādaṃ tattha yathā sīho sīhabalena samannāgato sabbattha visārado vigatalomahaṃso sīhanādaṃ  nadati evaṃ tathāgatasīhopi tathāgatabalehi samannāgato aṭṭhasu parisāsu visārado vigatalomahaṃso iti rūpantiādinā  nayena nānāvidhadesanāvilāsasampannaṃ sīhanādaṃ nadati tena vuttaṃ parisāsu sīhanādaṃ nadatīti
ti ettha nti seṭṭhaṃ uttamaṃ visuddhassa dhammacakkassetaṃ adhivacanaṃ taṃ pana dhammacakkaṃ duvidhaṃ hoti paṭivedhañāṇañca desanāñāṇañca tattha paññāpabhāvitaṃ attano ariyaphalāvahaṃ paṭivedhañāṇaṃ karuṇāpabhāvitaṃ sāvakānaṃ ariyaphalāvahaṃ desanāñāṇaṃ tattha paṭivedhañāṇaṃ uppajjamānaṃ uppannanti duvidhaṃ tañhi abhinikkhamanato paṭṭhāya yāva arahattamaggā uppajjamānaṃ phalakkhaṇe uppannaṃ nāma tusitabhavanato vā yāva mahābodhipallaṅke arahattamaggā uppajjamānaṃ phalakkhaṇe uppannaṃ nāma dīpaṅkarato vā paṭṭhāya yāva arahattamaggā uppajjamānaṃ  phalakkhaṇe uppannaṃ nāma desanāñāṇampi pavattamānaṃ pavattanti duvidhaṃ tañhi yāva aññāsikoṇḍaññassa sotāpattimaggā pavattamānaṃ phalakkhaṇe pavattaṃ nāma tesu paṭivedhañāṇaṃ lokuttaraṃ desanāñāṇaṃ lokiyaṃ ubhayampi panetaṃ aññehi asādhāraṇaṃ buddhānaṃyeva orasañāṇaṃ
idāni yaṃ iminā ñāṇena samannāgato sīhanādaṃ nadati taṃ dassetuṃ ntiādimāha tattha nti idaṃ rūpaṃ ettakaṃ rūpaṃ ito uddhaṃ rūpaṃ natthīti ruppanasabhāvañceva bhūtupādāyabhedañca ādiṃ katvā lakkhaṇarasapaccupaṭṭhānapadaṭṭhānavasena anavasesarūpapariggaho vutto ti iminā evaṃ pariggahitassa rūpassa samudayo vutto tattha ti evaṃ samudayo hotīti attho tassa vitthāro avijjāsamudayā rūpasamudayo taṇhāsamudayā kammasamudayā āhārasamudayā rūpasamudayoti nibbattilakkhaṇaṃ passantopi rūpakkhandhassa udayaṃ passatīti  evaṃ veditabbo atthaṅgamepi avijjānirodhā rūpanirodho vipariṇāmalakkhaṇaṃ passantopi rūpakkhandhassa nirodhaṃ passatīti ayaṃ vitthāro
tiādīsupi ayaṃ vedanā ettakā vedanā ito uddhaṃ vedanā natthi ayaṃ saññā ime saṅkhārā idaṃ viññāṇaṃ ettakaṃ viññāṇaṃ  ito uddhaṃ viññāṇaṃ natthīti vedayitasañjānanaabhisaṅkharaṇavijānanasabhāvañceva sukhādirūpasaññādiphassādicakkhuviññāṇādibhedañca ādiṃ katvā lakkhaṇarasapaccupaṭṭhānapadaṭṭhānavasena anavasesavedanāsaññāsaṅkhāraviññāṇapariggaho  vutto tiādīhi pana evaṃ pariggahitānaṃ vedanāsaññāsaṅkhāraviññāṇānaṃ samudayo vutto tatrāpi ti evaṃ samudayo hotīti attho tesampi vitthāro avijjāsamudayā vedanāsamudayoti  rūpe vuttanayeneva veditabbo ayaṃ pana viseso  tīsu khandhesu āhārasamudayāti avatvā phassasamudayāti vattabbaṃ viññāṇakkhandhe nāmarūpasamudayāti atthaṅgamapadampi tesaṃyeva vasena yojetabbaṃ ayamettha saṅkhepo vitthārato pana udayabbayavinicchayo sabbākāraparipūro visuddhimagge vutto
ti ayampi aparo sīhanādo tassattho  imasmiṃ avijjādike paccaye sati idaṃ saṅkhārādikaṃ phalaṃ hoti ti imassa avijjādikassa paccayassa uppādā idaṃ saṅkhārādikaṃ phalaṃ uppajjati ti imasmiṃ avijjādike paccaye asati idaṃ saṅkhārādikaṃ phalaṃ na hoti ti imassa avijjādikassa paccayassa nirodhā idaṃ saṅkhārādikaṃ phalaṃ nirujjhati idāni yathā taṃ hoti ceva nirujjhati ca taṃ vitthārato dassetuṃ tiādimāha
ti evaṃ pañcakkhandhavibhajanādivasena suṭṭhu akkhāto kathito ti pañcakkhandhapaccayākāradhammo ti anikujjito ti vivaritvā ṭhapito ti dīpito jotito ti pilotikā vuccati chinnaṃ bhinnaṃ tattha tattha sibbitagaṇṭhitaṃ jiṇṇavatthaṃ taṃ yassa natthīti aṭṭhahatthaṃ navahatthaṃ vā ahatasāṭakaṃ nivattho so chinnapilotiko nāma ayampi dhammo tādiso na hettha kohaññādivasena chinnabhinnasibbitagaṇṭhitabhāvo atthi apica khuddakasāṭakopi pilotikāti vuccati sā yassa natthi aṭṭhanavahattho mahāpaṭo atthi sopi chinnapilotiko apagatapilotikoti attho tādiso ayaṃ dhammo yathā hi catuhatthaṃ sāṭakaṃ  gahetvā pariggahaṇaṃ karonto puriso ito cito ca añchanto kilamati evaṃ bāhirakasamaye pabbajitā attano parittakaṃ dhammaṃ evaṃ sati evaṃ bhavissatīti kappetvā kappetvā vaḍḍhentā kilamanti yathā pana aṭṭhahatthanavahatthena pariggahaṇaṃ karonto yathāruci pārupati na kilamati natthi tattha añchitvā vaḍḍhanakiccaṃ evaṃ imasmimpi dhamme kappetvā kappetvā vibhajanakiccaṃ natthi tehi tehi kāraṇehi mayāva ayaṃ dhammo suvibhatto suvitthāritoti idampi sandhāya chinnapilotikoti āha apica  kacavaropi  pilotikāti vuccati imasmiñca sāsane samaṇakacavaraṃ nāma patiṭṭhātuṃ na labhati tenevāha 
kāraṇḍavaṃ niddhamatha kasambuṃ apakassatha
tato palāpe vāhetha assamaṇe samaṇamānine
niddhamitvāna pāpicche pāpaācāragocare
suddhā suddhehi saṃvāsaṃ kappayavho patissatā
tato samaggā nipakā dukkhassantaṃ karissathāti 
iti samaṇakacavarassa chinnattāpi ayaṃ dhammo chinnapilotiko nāma hoti
ti yuttameva ti saddhāya pabbajitena ti dve kulaputtā ācārakulaputto jātikulaputto ca tattha yo yato kutoci kulā pabbajitvā sīlādayo pañca dhammakkhandhe pūreti ayaṃ  nāma yo pana yasakulaputtādayo viya jātisampannakulā pabbajito ayaṃ  nāma tesu idha ācārakulaputto adhippeto sace pana jātikulaputto ācāravā hoti ayaṃ uttamoyeva evarūpena kulaputtena nti caturaṅgasamannāgataṃ vīriyaṃ kātuṃ idānissa caturaṅgaṃ dassento tiādimāha ettha hi taco ekaṃ aṅgaṃ nhāru ekaṃ aṭṭhi ekaṃ maṃsalohitaṃ ekanti idañca pana caturaṅgasamannāgataṃ vīriyaṃ adhiṭṭhahantena navasu ṭhānesu samādhātabbaṃ purebhatte pacchābhatte purimayāme majjhimayāme pacchimayāme gamane ṭhāne nisajjāya sayaneti
 ti imasmiṃ sāsane yo kusīto puggalo so dukkhaṃ viharati bāhirasamaye pana yo kusīto so sukhaṃ viharati ti missībhūto nti sobhanaṃ vā atthaṃ sakaṃ vā atthaṃ ubhayenāpi arahattameva adhippetaṃ ti hāpeti na pāpuṇāti kusītapuggalassa hi cha dvārāni aguttāni honti tīṇi kammāni aparisuddhāni ājīvaṭṭhamakaṃ sīlaṃ apariyodātaṃ bhinnājīvo kulūpako hoti so sabrahmacārīnaṃ akkhimhi patitarajaṃ viya upaghātakaro  hutvā dukkhaṃ viharati pīṭhamaddano ceva  hoti laṇḍapūrako ca satthu ajjhāsayaṃ gahetuṃ na sakkoti dullabhaṃ khaṇaṃ virādheti tena bhutto raṭṭhapiṇḍopi na mahapphalo hoti
ti āraddhavīriyo puggalo imasmiṃyeva sāsane sukhaṃ viharati bāhirasamaye pana yo āraddhavīriyo so dukkhaṃ viharati ti vivitto viyutto hutvā ti arahattaṃ pāpuṇāti āraddhavīriyassa hi cha dvārāni suguttāni honti tīṇi kammāni parisuddhāni ājīvaṭṭhamakaṃ sīlaṃ pariyodātaṃ sabrahmacārīnaṃ akkhimhi susītalañjanaṃ viya dhātugatacandanaṃ viya ca manāpo hutvā sukhaṃ viharati satthu ajjhāsayaṃ gahetuṃ sakkoti satthā hi 
ciraṃ jīva mahāvīra kappaṃ tiṭṭha mahāmunīti 
evaṃ gotamiyā vandito na kho gotami tathāgatā evaṃ vanditabbāti paṭikkhipitvā tāya yācito vanditabbākāraṃ ācikkhanto evamāha 
āraddhavīriye pahitatte niccaṃ daḷhaparakkame
samagge sāvake passa esā buddhāna vandanāti 
evaṃ āraddhavīriyo satthu ajjhāsayaṃ gahetuṃ sakkoti dullabhaṃ khaṇaṃ na virādheti tassa hi buddhuppādo dhammadesanā saṅghasuppaṭipatti saphalā hoti saudrayā raṭṭhapiṇḍopi tena bhutto mahapphalo hoti
ti hīnāya saddhāya hīnena vīriyena hīnāya satiyā hīnena samādhinā hīnāya paññāya aggasaṅkhātassa arahattassa patti nāma na hoti ti aggehi saddhādīhi aggassa arahattassa patti hoti nti pasannaṭṭhena maṇḍaṃ pātabbaṭṭhena peyyaṃ yañhi pivitvā antaravīthiyaṃ patito visaññī attano sāṭakādīnampi assāmiko hoti taṃ  pasannampi na pātabbaṃ mayhaṃ pana sāsanaṃ  evaṃ pasannañca pātabbañcāti dassento maṇḍapeyyanti āha
tattha tividho maṇḍo  desanāmaṇḍo paṭiggahamaṇḍo brahmacariyamaṇḍoti katamo desanāmaṇḍo catunnaṃ ariyasaccānaṃ ācikkhanā desanā paññāpanā paṭṭhapanā vivaraṇā vibhajanā uttānīkammaṃ catunnaṃ satipaṭṭhānānaṃ ariyassa aṭṭhaṅgikassa maggassa ācikkhanā uttānīkammaṃ ayaṃ  katamo paṭiggahamaṇḍo bhikkhū bhikkhuniyo upāsakā upāsikāyo devā manussā ye vā panaññepi keci viññātāro ayaṃ  katamo brahmacariyamaṇḍo ayameva ariyo aṭṭhaṅgiko maggo seyyathidaṃ  sammādiṭṭhi sammāsamādhi ayaṃ  apica adhimokkhamaṇḍo saddhindriyaṃ assaddhiyaṃ kasaṭo assaddhiyaṃ kasaṭaṃ chaḍḍetvā saddhindriyassa adhimokkhamaṇḍaṃ pivatīti maṇḍapeyyantiādināpi  nayenettha attho veditabbo ti idamettha kāraṇavacanaṃ yasmā satthā sammukhībhūto tasmā vīriyasampayogaṃ katvā pivatha etaṃ maṇḍaṃ bāhirakañhi bhesajjamaṇḍampi vejjassa asammukhā pivantānaṃ pamāṇaṃ vā uggamanaṃ vā niggamanaṃ vā na jānāmāti āsaṅkā hoti vejjasammukhā pana vejjo jānissatīti nirāsaṅkā pivanti evameva amhākaṃ dhammassāmi satthā sammukhībhūtoti vīriyaṃ katvā pivathāti maṇḍapāne nesaṃ niyojento tiādimāha tattha ti sānisaṃsā ti savaḍḍhi idāni niyojanānurūpaṃ sikkhitabbataṃ niddisanto tiādimāha tattha nti attano atthabhūtaṃ arahattaṃ nti appamādena sabbakiccāni kātuṃ nti paccayadāyakānaṃ mahapphalānisaṃsaṃ sesaṃ sabbattha uttānamevāti dutiyaṃ

 tatiye  jānato ahantiādīsu ti jānantassa ti passantassa dvepi padāni ekatthāni byañjanameva nānaṃ evaṃ santepi jānatoti ñāṇalakkhaṇaṃ upādāya puggalaṃ niddisati jānanalakkhaṇañhi ñāṇaṃ passatoti ñāṇappabhāvaṃ upādāya passanappabhāvañhi ñāṇaṃ ñāṇasamaṅgīpuggalo cakkhumā viya cakkhunā rūpāni  ñāṇena vivaṭe dhamme passati nti ettha āsavānaṃ pahānaṃ asamuppādo khīṇākāro natthibhāvoti ayampi āsavakkhayoti vuccati bhaṅgopi maggaphalanibbānānipi āsavānaṃ khayā anāsavaṃ cetovimuttintiādīsu  hi khīṇākāro āsavakkhayoti vuccati yo āsavānaṃ khayo vayo bhedo paribhedo aniccatā antaradhānanti  ettha bhaṅgo
sekkhassa sikkhamānassa ujumaggānusārino
khayasmiṃ paṭhamaṃ ñāṇaṃ tato aññā anantarāti  
ettha maggo so hi āsave khepento vūpasamento uppajjati tasmā āsavānaṃ khayoti vutto āsavānaṃ khayā samaṇo hotīti ettha phalaṃ tañhi āsavānaṃ khīṇante uppajjati tasmā āsavānaṃ khayoti vuttaṃ
āsavā tassa vaḍḍhanti ārā so āsavakkhayāti  
ettha nibbānaṃ tañhi āgamma āsavā khīyanti tasmā āsavānaṃ khayoti vuttaṃ idha pana maggaphalāni adhippetāni ti yo pana na jānāti na passati tassa no vadāmīti attho etena ye ajānato apassatopi saṃsārādīhiyeva suddhiṃ vadanti te paṭikkhittā honti purimena padadvayena upāyo vutto iminā anupāyaṃ paṭisedheti
idāni  yaṃ jānato āsavānaṃ khayo hoti taṃ dassetukāmo ti pucchaṃ ārabhi tattha jānanā bahuvidhā dabbajātiko eva hi koci bhikkhu chattaṃ kātuṃ jānāti koci cīvarādīnaṃ aññataraṃ tassa īdisāni kammāni vattasīse ṭhatvā karontassa sā  jānanā saggamaggaphalānaṃ padaṭṭhānaṃ na hotīti na vattabbaṃ yo pana sāsane pabbajitvā vejjakammādīni kātuṃ jānāti tassevaṃ jānato āsavā vaḍḍhantiyeva tasmā yaṃ jānato passato ca āsavānaṃ khayo hoti tadeva dassento ntiādimāha ti evaṃ pañcannaṃ khandhānaṃ udayabbayaṃ jānantassa ti āsavānaṃ khayante jātattā āsavānaṃ khayoti laddhanāmaṃ arahattaṃ hoti
evaṃ arahattanikūṭena  desanaṃ niṭṭhapetvā idāni khīṇāsavassa āgamanīyaṃ pubbabhāgapaṭipadaṃ dassetuṃ tiādimāha tattha nti āsavakkhayasaṅkhāte arahattaphale paṭiladdhe sati paccavekkhaṇañāṇaṃ tañhi arahattaphalasaṅkhāte khayasmiṃ paṭhamavāraṃ uppanne pacchā uppannattā khayeñāṇanti vuccati nti sakāraṇaṃ sappaccayaṃ ti arahattaphalavimutti sā hissa upanissayapaccayena paccayo hoti evaṃ ito paresupi labbhamānavasena paccayabhāvo veditabbo
ti maggo so hi kilese virājento khepento uppanno tasmā virāgoti vuccati ti nibbidāñāṇaṃ etena balavavipassanaṃ dasseti ti bhayatūpaṭṭhāne ñāṇaṃ ādīnavānupassane ñāṇaṃ muñcitukamyatāñāṇaṃ saṅkhārupekkhāñāṇanti catunnaṃ ñāṇānaṃ adhivacanaṃ nti yathāsabhāvajānanasaṅkhātaṃ dassanaṃ etena taruṇavipassanaṃ dasseti taruṇavipassanā hi balavavipassanāya paccayo hoti ti saṅkhāraparicchede ñāṇaṃ kaṅkhāvitaraṇe ñāṇaṃ sammasane ñāṇaṃ maggāmagge ñāṇanti catunnaṃ ñāṇānaṃ adhivacanaṃ ti  pādakajjhānasamādhi so hi taruṇavipassanāya paccayo hoti nti appanāya pubbabhāgasukhaṃ tañhi pādakajjhānassa paccayo hoti ti darathapaṭippassaddhi sā hi appanāpubbabhāgassa sukhassa paccayo hoti ti balavapīti sā hi darathapaṭippassaddhiyā paccayo hoti nti dubbalapīti sā hi balavapītiyā paccayo hoti ti aparāparaṃ uppajjanasaddhā sā hi dubbalapītiyā paccayo hoti nti vaṭṭadukkhaṃ tañhi aparāparasaddhāya paccayo hoti ti savikārā khandhajāti  sā hi vaṭṭadukkhassa paccayo hoti ti kammabhavo  etenupāyena sesapadānipi veditabbāni
ti mahāphusitake ti ettha  nāma kantiladdhanāmena udakena dārito udakabhinno pabbatapadeso yo nitambotipi nadīkuñchotipi vuccati  nāma aṭṭhamāse deve avassante phalito bhūmippadeso ti kusumbhagāminiyo khuddakamātikāyo ti khuddakaāvāṭā ti mahāāvāṭā ti khuddakanadiyo ti gaṅgāyamunādikā mahāsaritā  tiādīsu avijjā pabbatoti daṭṭhabbā abhisaṅkhārā meghoti viññāṇādivaṭṭaṃ kandarādayoti vimutti sāgaroti
yathā pabbatamatthake  devo vassitvā pabbatakandarādīni pūrento anupubbena mahāsamuddaṃ sāgaraṃ pūreti evaṃ avijjāpabbatamatthake tāva abhisaṅkhārameghassa vassanaṃ veditabbaṃ assutavā hi bālaputhujjano avijjāya aññāṇī hutvā taṇhāya abhilāsaṃ katvā kusalākusalakammaṃ āyūhati taṃ kusalākusalakammaṃ paṭisandhiviññāṇassa paccayo hoti paṭisandhiviññāṇādīni nāmarūpādīnaṃ iti pabbatamatthake vuṭṭhadevassa kandarādayo pūretvā mahāsamuddaṃ āhacca ṭhitakālo viya avijjāpabbatamatthake vuṭṭhassa abhisaṅkhārameghassa paramparapaccayatāya anupubbena viññāṇādivaṭṭaṃ pūretvā ṭhitakālo buddhavacanaṃ pana pāḷiyaṃ agahitampi idha tathāgato loke uppajjati agārasmā anagāriyaṃ pabbajatīti imāya pāḷiyā vasena gahitamevāti veditabbaṃ yā hi tassa kulagehe nibbatti sā kammabhavapaccayā savikārā jāti nāma so buddhānaṃ vā buddhasāvakānaṃ vā sammukhībhāvaṃ āgamma vaṭṭadosadīpakaṃ lakkhaṇāhaṭaṃ dhammakathaṃ sutvā vaṭṭavasena pīḷito hoti evamassa savikārā khandhajāti vaṭṭadukkhassa paccayo hoti so vaṭṭadukkhena pīḷito aparāparaṃ saddhaṃ janetvā agārasmā anagāriyaṃ pabbajati evamassa vaṭṭadukkhaṃ aparāparasaddhāya paccayo hoti so pabbajjāmatteneva asantuṭṭho ūnapañcavassakāle nissayaṃ  gahetvā vattapaṭipattiṃ pūrento dvemātikā paguṇaṃ katvā kammākammaṃ uggahetvā yāva arahattā nijjaṭaṃ katvā kammaṭṭhānaṃ gahetvā araññe vasanto pathavīkasiṇādīsu kammaṃ ārabhati tassa kammaṭṭhānaṃ nissāya dubbalapīti uppajjati tadassa saddhūpanisaṃ pāmojjaṃ taṃ balavapītiyā paccayo hoti balavapīti darathapaṭippassaddhiyā sā appanāpubbabhāgasukhassa taṃ sukhaṃ pādakajjhānasamādhissa so samādhinā cittakallataṃ janetvā taruṇavipassanāya kammaṃ karoti iccassa pādakajjhānasamādhi taruṇavipassanāya paccayo hoti taruṇavipassanā balavavipassanāya balavavipassanā maggassa maggo phalavimuttiyā phalavimutti paccavekkhaṇañāṇassāti  evaṃ devassa anupubbena sāgaraṃ pūretvā ṭhitakālo viya khīṇāsavassa vimuttisāgaraṃ pūretvā ṭhitakālo veditabboti tatiyaṃ

 catutthe ti paviṭṭho so ca na tāva paviṭṭho pavisissāmīti nikkhantattā pana evaṃ vutto yathā kiṃ yathā gāmaṃ gamissāmīti nikkhantapuriso taṃ gāmaṃ appattopi kahaṃ itthannāmoti vutte gāmaṃ gatoti vuccati evaṃ ti tadā kira therassa atippagoyeva nikkhantadivaso ahosi atippagoyeva nikkhantabhikkhū bodhiyaṅgaṇe cetiyaṅgaṇe nivāsanapārupanaṭṭhāneti imesu ṭhānesu yāva bhikkhācāravelā hoti tāva papañcaṃ karonti therassa pana yāva bhikkhācāravelā hoti tāva paribbājakehi saddhiṃ ekadvekathāvāre karissāmīti cintayato nti etadahosi ti so kira ārāmo dakkhiṇadvārassa ca veḷuvanassa ca antarā ahosi ti imesu catūsu vādesu ti kiṃ vadati kiṃ ācikkhati kiṃ ettha samaṇassa gotamassa dassananti pucchanti ti bhotā gotamena yaṃ vuttaṃ kāraṇaṃ tassa anukāraṇaṃ katheyyāma ti parehi vuttakāraṇena sakāraṇo hutvā samaṇassa gotamassa vādānupāto vādappavatti viññūhi garahitabbaṃ kāraṇaṃ koci appamattakopi kathaṃ nāgaccheyya idaṃ vuttaṃ hoti  kathaṃ sabbākārenapi samaṇassa gotamassa vāde gārayhaṃ kāraṇaṃ na bhaveyyāti
nti phassapaccayā dukkhanti evaṃ vadantoti attho ti tesu catūsu vādesu ti idaṃ tadapi phassapaccayāti paṭiññāya sādhakavacanaṃ yasmā hi na vinā phassena dukkhapaṭisaṃvedanā atthi tasmā jānitabbametaṃ yathā tadapi phassapaccayāti ayamettha adhippāyo
 ti ayaṃ sādhukāro sāriputtattherassa dinno ānandattherena pana saddhiṃ bhagavā āmantesi nti ettha ti nipātamattaṃ ekaṃ samayanti attho idaṃ vacanaṃ na kevalaṃ sāriputtova rājagahaṃ paviṭṭho ahampi pāvisiṃ na kevalañca tassevāyaṃ vitakko uppanno mayhampi uppajji na kevalañca tasseva sā titthiyehi saddhiṃ kathā jātā mayhampi jātapubbāti dassanatthaṃ vuttaṃ
nti ubhayampetaṃ vimhayadīpanameva vacanattho panettha accharaṃ paharituṃ yuttanti acchariyaṃ abhūtapubbaṃ bhūtanti abbhutaṃ ti phassapaccayā dukkhanti iminā ekena padena etena hi sabbavādānaṃ paṭikkhepattho vutto ti esoyeva phassapaccayā dukkhanti paṭiccasamuppādattho ti taññevettha upaṭṭhātu idāni thero jarāmaraṇādikāya paṭiccasamuppādakathāya taṃ atthagambhīrañceva gambhīrāvabhāsañca karonto tiādiṃ vatvā yaṃmūlakā kathā uppannā tadeva padaṃ gahetvā vivaṭṭaṃ dassento tiādimāha sesaṃ uttānamevāti catutthaṃ

 pañcame ti tassa therassa nāmaṃ sesamidhāpi purimasutte vuttanayeneva veditabbaṃ ayaṃ pana viseso  yasmā idaṃ sukhadukkhaṃ na kevalaṃ phassapaccayā uppajjati kāyenapi kariyamānaṃ karīyati vācāyapi manasāpi attanāpi kariyamānaṃ karīyati parenapi kariyamānaṃ karīyati sampajānenapi kariyamānaṃ karīyati asampajānenapi tasmā tassa aparampi paccayavisesaṃ dassetuṃ tiādimāha ti kāyadvāre uppannacetanāhetu vacīsañcetanāmanosañcetanāsupi  eseva nayo ettha ca kāyadvāre kāmāvacarakusalākusalavasena  vīsati cetanā labbhanti tathā vacīdvāre manodvāre navahi rūpārūpacetanāhi saddhiṃ ekūnatiṃsāti tīsu dvāresu ekūnasattati cetanā honti tappaccayaṃ vipākasukhadukkhaṃ dassitaṃ ti idaṃ tāpi cetanā avijjāpaccayā hontīti dassanatthaṃ vuttaṃ yasmā pana taṃ yathāvuttacetanābhedaṃ kāyasaṅkhārañceva vacīsaṅkhārañca manosaṅkhārañca parehi anussāhito sāmaṃ asaṅkhārikacittena karoti parehi kāriyamāno sasaṅkhārikacittenāpi karoti idaṃ nāma kammaṃ karoti tassa evarūpo nāma vipāko bhavissatīti evaṃ kammañca vipākañca jānantopi karoti mātāpitūsu cetiyavandanādīni karontesu anukarontā dārakā viya kevalaṃ kammameva jānanto imassa pana kammassa ayaṃ vipākoti vipākaṃ ajānantopi karoti tasmā taṃ dassetuṃ tiādi vuttaṃ
ti ye ime sāmaṃ vā taṃ ānanda kāyasaṅkhārantiādīsu catūsu  ṭhānesu vuttā chasattati dvesatā cetanādhammā imesu dhammesu avijjā upanissayakoṭiyā anupatitā sabbepi hi te avijjāpaccayā saṅkhārāti ettheva saṅgahaṃ gacchanti idāni vivaṭṭaṃ dassento tiādimāha ti yasmiṃ kāye sati kāyasañcetanāpaccayaṃ ajjhattaṃ sukhadukkhaṃ uppajjati so kāyo na hoti vācāmanesupi eseva nayo apica kāyoti cetanākāyo vācāpi cetanāvācā manopi kammamanoyeva dvārakāyo vā kāyo vācāmanesupi eseva nayo khīṇāsavo cetiyaṃ vandati dhammaṃ bhaṇati kammaṭṭhānaṃ manasi karoti kathamassa kāyādayo na hontīti avipākattā khīṇāsavena hi kataṃ kammaṃ neva kusalaṃ hoti nākusalaṃ avipākaṃ hutvā kiriyāmatte tiṭṭhati tenassa te kāyādayo na hontīti vuttaṃ
tiādīsupi viruhanaṭṭhena taṃ khettaṃ na hoti patiṭṭhānaṭṭhena vatthu na hoti paccayaṭṭhena āyatanaṃ  na hoti kāraṇaṭṭhena adhikaraṇaṃ na hoti sañcetanāmūlakañhi ajjhattaṃ sukhadukkhaṃ  uppajjeyya sā sañcetanā etesaṃ viruhanādīnaṃ atthānaṃ abhāvena tassa sukhadukkhassa neva khettaṃ na vatthu na āyatanaṃ na adhikaraṇaṃ hotīti imasmiṃ sutte vedanādīsu sukhadukkhameva kathitaṃ tañca kho vipākamevāti pañcamaṃ
chaṭṭhaṃ upavāṇasuttaṃ uttānameva ettha pana vaṭṭadukkhameva kathitanti chaṭṭhaṃ

 sattame paṭipāṭiyā vuttesu pariyosānapadaṃ gahetvā ntiādi vuttaṃ ti evaṃ dukkhasaccavasena paccayaṃ jānāti paccayasamudayādayopi samudayasaccādīnaṃyeva vasena veditabbā ti maggadiṭṭhiyā sampanno ti tasseva vevacanaṃ nti maggasaddhammaṃ āgato ti maggasaddhammameva passati ti maggañāṇeneva ti maggavijjāya eva ti maggasaṅkhātameva dhammasotaṃ samāpanno ti puthujjanabhūmiṃ atikkanto ti nibbedhikapaññāya samannāgato ti amataṃ nāma nibbānaṃ tassa dvāraṃ ariyamaggaṃ āhacca tiṭṭhatīti aṭṭhamaṃ uttānameva sattamaaṭṭhamāni

 navamaṃ akkharabhāṇakānaṃ bhikkhūnaṃ ajjhāsayena vuttaṃ te hi ti upasaggaṃ pakkhipitvā vuccamāne paṭivijjhituṃ sakkonti navamaṃ
dasame  sabbaṃ uttānameva imesu dvīsu suttesu catusaccapaṭivedhova kathito dasamaṃ



 kaḷārakhattiyavaggassa  paṭhame ti ajitamāṇavena pucchitapañhe ti saṅkhātadhammā vuccanti ñātadhammā tulitadhammā tīritadhammā ti satta sekkhā ti teyeva satta jane sandhāya puthūti vuttaṃ ti imasmiṃ sāsane ti nepakkaṃ vuccati paññā tāya samannāgatattā nipako tvaṃ paṇḍito pabrūhīti yācati nti vuttiṃ ācāraṃ gocaraṃ vihāraṃ paṭipattiṃ ti bhagavantaṃ ālapati sekkhānañca saṅkhātadhammānañca khīṇāsavānañca paṭipattiṃ mayā pucchito paṇḍita mārisa mayhaṃ kathehīti ayamettha saṅkhepattho
ti kasmā yāva tatiyaṃ puṭṭho tuṇhī ahosi kiṃ pañhe kaṅkhati udāhu ajjhāsayeti ajjhāsaye kaṅkhati no pañhe evaṃ kirassa ahosi  satthā maṃ sekkhāsekkhānaṃ āgamanīyapaṭipadaṃ kathāpetukāmo sā ca khandhavasena dhātuvasena āyatanavasena paccayākāravasenāti  bahūhi kāraṇehi sakkā kathetuṃ kathaṃ kathento nu kho satthu ajjhāsayaṃ gahetvā kathetuṃ sakkhissāmīti atha satthā cintesi  ṭhapetvā maṃ añño pattaṃ ādāya caranto sāvako nāma paññāya sāriputtasamo natthi ayampi mayā pañhaṃ puṭṭho yāva tatiyaṃ tuṇhī eva pañhe nu kho kaṅkhati udāhu ajjhāsayeti atha ajjhāsayeti ñatvā pañhakathanatthāya  nayaṃ dadamāno ti āha
tattha nti jātaṃ nibbattaṃ khandhapañcakassetaṃ nāmaṃ iti satthā pañcakkhandhavasena sāriputta imaṃ pañhaṃ kathehīti therassa nayaṃ deti sahanayadānena pana therassa tīre ṭhitapurisassa vivaṭo ekaṅgaṇo mahāsamuddo viya nayasatena nayasahassena pañhabyākaraṇaṃ upaṭṭhāsi atha naṃ byākaronto tiādimāha tattha nti idaṃ nibbattaṃ khandhapañcakaṃ ti saha vipassanāya maggapaññāya sammā passati ti sīlato paṭṭhāya yāva arahattamaggā nibbidādīnaṃ  atthāya paṭipanno hoti nti idaṃ kasmā ārabhi etaṃ khandhapañcakaṃ āhāraṃ paṭicca ṭhitaṃ tasmā taṃ āhārasambhavaṃ nāma katvā dassetuṃ idaṃ ārabhi iti imināpi pariyāyena sekkhapaṭipadā kathitā hoti ti tesaṃ āhārānaṃ nirodhena idaṃ kasmā ārabhi tañhi khandhapañcakaṃ āhāranirodhā nirujjhati tasmā taṃ āhāranirodhasambhavaṃ nāma katvā dassetuṃ idaṃ ārabhi iti imināpi pariyāyena sekkhasseva paṭipadā kathitā ti ādīni sabbāni kāraṇavacanānīti veditabbāni ti catūhi upādānehi kañci dhammaṃ agahetvā vimutto ti iminā therassa byākaraṇaṃ sampahaṃsetvā sayampi tatheva byākaronto puna bhūtamidantiādimāhāti paṭhamaṃ

 dutiye ti tassa therassa nāmaṃ dantā panassa kaḷārā visamasaṇṭhānā tasmā kaḷāroti vuccati ti hīnassa gihibhāvassa atthāya nivatto ti assāsaṃ avassayaṃ patiṭṭhaṃ na hi nūna alattha tayo magge tīṇi ca phalāni nūna nālatthāti dīpeti yadi hi tāni labheyya na sikkhaṃ paccakkhāya hīnāyāvatteyyāti  ayaṃ therassa adhippāyo ti ahaṃ kho āvuso assāsaṃ  patto na pattoti na kaṅkhāmi therassa hi sāvakapāramīñāṇaṃ avassayo tasmā so na kaṅkhati ti iminā āyatiṃ paṭisandhi tumhākaṃ ugghāṭitā na ugghāṭitāti arahattappattiṃ pucchati ti iminā thero tattha vicikicchābhāvaṃ dīpeti
ti imaṃ sutakāraṇaṃ bhagavato ārocessāmīti upasaṅkami ti arahattaṃ byākataṃ ti na therena evaṃ byākatā ayaṃ pana thero tuṭṭho pasanno evaṃ padabyañjanāni āropetvā āha ti taṃ sutvā satthā cintesi  sāriputto dhīro gambhīro na so kenaci kāraṇena evaṃ byākarissati saṃkhittena pana pañho byākato  bhavissati pakkosāpetvā naṃ pañhaṃ byākarāpessāmīti aññataraṃ bhikkhuṃ āmantesi
ti idaṃ bhagavā na esa attano dhammatāya aññaṃ byākarissati pañhametaṃ pucchissāmi taṃ kathentova aññaṃ byākarissatīti aññaṃ byākarāpetuṃ evaṃ pucchi ti āvuso ayaṃ jāti nāma yaṃpaccayā tassa paccayassa khayā khīṇasmiṃ jātiyā paccaye jātisaṅkhātaṃ phalaṃ khīṇanti viditaṃ idhāpi ca thero pañhe akaṅkhitvā ajjhāsaye kaṅkhati evaṃ kirassa ahosi  aññā nāma taṇhā khīṇā upādānaṃ khīṇaṃ bhavo khīṇo paccayo khīṇo kilesā khīṇātiādīhi bahūhi kāraṇehi sakkā byākātuṃ kathaṃ kathento pana satthu ajjhāsayaṃ gahetuṃ sakkhissāmīti
kiñcāpi evaṃ ajjhāsaye kaṅkhati pañhaṃ pana aṭṭhapetvāva paccayākāravasena byākāsi satthāpi paccayākāravaseneva byākarāpetukāmo tasmā esa byākarontova ajjhāsayaṃ gaṇhi tāvadeva gahito me satthu ajjhāsayoti aññāsi athassa nayasatena nayasahassena pañhabyākaraṇaṃ upaṭṭhāsi yasmā pana bhagavā uttari pañhaṃ pucchati tasmā tena taṃ byākaraṇaṃ anumoditanti veditabbaṃ
ti idaṃ kasmā ārabhi savisaye sīhanādaṃ nadāpetuṃ thero kira sūkaranikhātaleṇadvāre dīghanakhaparibbājakassa vedanāpariggahasutte kathiyamāne tālavaṇṭaṃ gahetvā  satthāraṃ bījayamāno ṭhito tisso vedanā pariggahetvā sāvakapāramīñāṇaṃ adhigato ayamassa savisayo imasmiṃ savisaye ṭhito sīhanādaṃ nadissatīti naṃ sandhāya satthā idaṃ pañhaṃ pucchi ti hutvā abhāvaṭṭhena aniccā nti ettha kiñcāpi sukhā vedanā ṭhitisukhā vipariṇāmadukkhā dukkhā vedanā ṭhitidukkhā vipariṇāmasukhā adukkhamasukhā ñāṇasukhā aññāṇadukkhā vipariṇāmakoṭiyā pana sabbāva dukkhā nāma jātā nti yasmā evaṃ vedanāttayaṃ dukkhanti viditaṃ tasmā yā tattha taṇhā sā na upaṭṭhāsīti dasseti
ti therassa vedanāparicchedajānane sampahaṃsanaṃ thero hi vedanā ekāti vā dve tisso catassoti vā avuttepi vuttanayena tāsaṃ tissoti paricchedaṃ aññāsi tena taṃ bhagavā sampahaṃsanto evamāha nti idaṃ bhagavā iminā adhippāyena āha  sāriputta yaṃ tayā iminā kāraṇena vedanāsu taṇhā na upaṭṭhāsīti byākataṃ taṃ subyākataṃ tisso vedanāti vibhajantena pana te atippapañco kato taṃ dukkhasminti byākarontenapi hi te subyākatameva bhaveyya yaṃkiñci vedayitaṃ taṃ dukkhanti ñātamattepi hi vedanāsu taṇhā na tiṭṭhati
ti katarā vimokkhā katarena vimokkhena tayā aññā byākatāti attho ti ajjhattavimokkhena ajjhattasaṅkhāre pariggahetvā pattaarahattenāti attho tattha catukkaṃ veditabbaṃ  ajjhattaṃ abhiniveso ajjhattaṃ vuṭṭhānaṃ ajjhattaṃ abhiniveso bahiddhā vuṭṭhānaṃ bahiddhā abhiniveso bahiddhā vuṭṭhānaṃ bahiddhā abhiniveso ajjhattaṃ  vuṭṭhānanti ajjhattañhi abhinivesitvā bahiddhādhammāpi daṭṭhabbāyeva bahiddhā abhinivesitvā ajjhattadhammāpi tasmā koci bhikkhu ajjhattaṃ saṅkhāresu ñāṇaṃ otāretvā te vavatthapetvā bahiddhā otāreti bahiddhāpi pariggahetvā puna ajjhattaṃ otāreti tassa ajjhatta saṅkhāre sammasanakāle maggavuṭṭhānaṃ hoti iti ajjhattaṃ abhiniveso ajjhattaṃ vuṭṭhānaṃ nāma koci ajjhattaṃ saṅkhāresu ñāṇaṃ otāretvā te vavatthapetvā bahiddhā otāreti tassa bahiddhā saṅkhāre sammasanakāle maggavuṭṭhānaṃ  hoti iti ajjhattaṃ abhiniveso bahiddhā vuṭṭhānaṃ nāma koci bahiddhā saṅkhāresu ñāṇaṃ otāretvā te vavatthapetvā ajjhattaṃ otāreti ajjhattampi pariggahetvā puna bahiddhā otāreti tassa bahiddhā saṅkhāre sammasanakāle maggavuṭṭhānaṃ hoti iti bahiddhā abhiniveso bahiddhā vuṭṭhānaṃ nāma koci bahiddhā saṅkhāresu ñāṇaṃ otāretvā te vavatthapetvā ajjhattaṃ otāreti tassa ajjhattasaṅkhāre sammasanakāle maggavuṭṭhānaṃ hoti iti bahiddhā abhiniveso ajjhattaṃ vuṭṭhānaṃ nāma tatra thero ajjhattasaṅkhāre pariggahetvā tesaṃ vavatthānakāle maggavuṭṭhānena arahattaṃ pattosmīti dassento ti āha
ti  sabbesaṃ catunnampi upādānānaṃ khayena ti tenākārena satiyā samannāgato viharāmi nti yenākārena maṃ satiyā samannāgataṃ viharantaṃ ti cakkhuto rūpe savanti āsavanti sandanti pavattantīti evaṃ chahi dvārehi chasu ārammaṇesu savanadhammā kāmāsavādayo āsavā nānussavanti nānuppavaḍḍhanti yathā me na uppajjantīti attho ti attānañca na avajānāmi iminā omānapahānaṃ kathitaṃ evañhi sati pajānanā pasannā hoti
ti buddhasamaṇena ti tesu ahaṃ kataro kāmāsavo kataro bhavāsavo kataro diṭṭhāsavo kataro avijjāsavoti evaṃ sarūpabhedatopi cattāro  āsavāti evaṃ gaṇanaparicchedatopi na kaṅkhāmi ti te mayhaṃ pahīnāti vicikicchaṃ na uppādemi idaṃ bhagavā evaṃ byākarontenapi tayā subyākataṃ bhaveyya ajjhattaṃ vimokkhā khvāhaṃ āvusotiādīni pana te vadantena atippapañco katoti dassento āha
ti paññattavarabuddhāsanato uṭṭhahitvā vihāraṃ antomahāgandhakuṭiṃ pāvisi asambhinnāya eva parisāya kasmā buddhā hi aniṭṭhitāya desanāya asambhinnāya parisāya uṭṭhāyāsanā gandhakuṭiṃ pavisantā puggalathomanatthaṃ vā pavisanti dhammathomanatthaṃ vā tattha puggalathomanatthaṃ pavisanto satthā evaṃ cintesi  imaṃ mayā saṃkhittena uddesaṃ uddiṭṭhaṃ vitthārena ca avibhattaṃ dhammapaṭiggāhakā bhikkhū uggahetvā ānandaṃ vā kaccāyanaṃ vā upasaṅkamitvā pucchissanti te mayhaṃ ñāṇena saṃsandetvā kathessanti tatopi dhammapaṭiggāhakā puna maṃ pucchissanti tesamahaṃ sukathitaṃ bhikkhave ānandena sukathitaṃ kaccāyanena maṃ cepi tumhe etamatthaṃ  puccheyyātha ahampi naṃ evameva byākareyyanti evaṃ te puggale thomessāmi tato tesu gāravaṃ janetvā bhikkhū upasaṅkamissanti tepi bhikkhū atthe ca dhamme ca niyojessanti te tehi niyojitā tisso sikkhā paripūretvā dukkhassantaṃ karissantīti
atha  vā panassa evaṃ hoti  esa mayi pakkante attano ānubhāvaṃ karissati atha naṃ ahampi tatheva thomessāmi taṃ mama thomanaṃ sutvā gāravajātā bhikkhū imaṃ upasaṅkamitabbaṃ vacanañcassa sotabbaṃ saddhātabbaṃ maññissanti taṃ tesaṃ bhavissati dīgharattaṃ hitāya sukhāyāti dhammathomanatthaṃ pavisanto evaṃ cintesi yathā dhammadāyādasutte cintesi tatra hissa evaṃ ahosi  mayi vihāraṃ paviṭṭhe āmisadāyādaṃ garahanto dhammadāyādañca thomento imissaṃyeva parisati nisinno sāriputto dhammaṃ desessati evaṃ dvinnampi amhākaṃ ekajjhāsayāya matiyā desitā ayaṃ desanā aggā ca garukā ca bhavissati pāsāṇacchattasadisāti
idha  pana āyasmantaṃ sāriputtaṃ ukkaṃsetvā pakāsetvā ṭhapetukāmo puggalathomanatthaṃ uṭṭhāyāsanā vihāraṃ pāvisi īdisesu ṭhānesu bhagavā nisinnāsaneyeva antarahito cittagatiyā vihāraṃ pavisatīti veditabbo yadi hi kāyagatiyā gaccheyya sabbā parisā bhagavantaṃ parivāretvā gaccheyya sā ekavāraṃ bhinnā puna dussannipātā bhaveyyāti bhagavā adissamānena kāyena cittagatiyā eva pāvisi
evaṃ paviṭṭhe pana bhagavati bhagavato adhippāyānurūpameva sīhanādaṃ naditukāmo nti idaṃ nāma pucchissatīti pubbe mayā aviditaṃ aññātaṃ nti sace taṃ sāriputta evaṃ puccheyyuṃ kathaṃ jānatā pana tayā āvuso sāriputta kathaṃ passatā aññā byākatā khīṇā jātīti imaṃ paṭhamaṃ pañhaṃ nti satthu āsayajānanatthaṃ dandhabhāvo asīghatā ti jāti panāvuso sāriputta kiṃnidānāti imaṃ dutiyaṃ pañhaṃ pucchanto yaṃnidānāvuso jātīti evaṃ vissajjitaṃ paṭhamaṃ pañhaṃ anumodi
ti bhagavatā anumodite nayasatena nayasahassena pañhassa ekaṅgaṇikabhāvena pākaṭībhūtattā  etaṃ ahosi nti sakaladivasampi ahaṃ bhagavato etaṃ paṭiccasamuppādatthaṃ  puṭṭho sakaladivasampi aññamaññehi padabyañjanehi byākareyyaṃ ti evaṃ kirassa ahosi  thero uḷārasīhanādaṃ nadati sukāraṇaṃ etaṃ dasabalassa naṃ ārocessāmīti tasmā yena bhagavā tenupasaṅkami
ti ettha dhammadhātūti paccayākārassa vivaṭabhāvadassanasamatthaṃ sāvakapāramīñāṇaṃ sāvakānañhi sāvakapāramīñāṇaṃ sabbaññutaññāṇagatikameva  hoti yathā buddhānaṃ atītānāgatapaccuppannā dhammā sabbaññutaññāṇassa pākaṭā honti evaṃ therassa sāvakapāramīñāṇaṃ sabbepi sāvakañāṇassa gocaradhamme jānātīti dutiyaṃ

 tatiye ti taṃ ñāṇavatthudesanaṃ suṇātha ti cettha ñāṇameva ñāṇavatthūti veditabbaṃ ntiādīsu catūsu paṭhamaṃ savanamayañāṇaṃ sammasanañāṇaṃ paṭivedhañāṇaṃ paccavekkhaṇañāṇanti catubbidhaṃ vaṭṭati tathā dutiyaṃ tatiyaṃ pana ṭhapetvā sammasanañāṇaṃ tividhameva hoti tathā catutthaṃ lokuttaradhammesu hi sammasanaṃ nāma natthi ntiādīsupi eseva nayo ti iminā catusaccadhammena vā maggañāṇadhammena vā
tiādīsu ti ñāṇacakkhunā diṭṭhena ti paññāya viditena ti kiñci kālaṃ anatikkamitvā paṭivedhānantaraṃyeva phaladāyakena ti adhigatena ti pariyogāhitena paññāya anupaviṭṭhena ti ye kho kecītiādinā nayena atīte ca anāgate ca nayaṃ neti ettha ca na catusaccadhammena vā maggañāṇadhammena vā sakkā atītānāgate nayaṃ netuṃ catusacce pana maggañāṇena paṭividdhe parato paccavekkhaṇañāṇaṃ nāma hoti tena nayaṃ netīti veditabbā ti abhiaññaṃsu jāniṃsu ti yathā ahaṃ etarahi catusaccavasena jānāmi nti anuaye ñāṇaṃ dhammañāṇassa anugamane ñāṇaṃ paccavekkhaṇañāṇassetaṃ  nāmaṃ nti maggañāṇaṃ imasmiṃ sutte khīṇāsavassa sekkhabhūmi kathitā hoti tatiyaṃ

 catutthe ti satta ca sattari ca byañjanabhāṇakā kira te bhikkhū bahubyañjanaṃ katvā vuccamāne paṭivijjhituṃ sakkonti tasmā tesaṃ ajjhāsayena idaṃ suttaṃ vuttaṃ nti paccayākāre ñāṇaṃ paccayākāro hi dhammānaṃ pavattiṭṭhitikāraṇattā dhammaṭṭhitīti vuccati ettha ñāṇaṃ dhammaṭṭhitiñāṇaṃ etasseva chabbidhassa ñāṇassetaṃ adhivacanaṃ nti khayagamanasabhāvaṃ nti vayagamanasabhāvaṃ nti virajjanasabhāvaṃ nti nirujjhanasabhāvaṃ ti ekekasmiṃ satta satta katvā ekādasasu padesu sattasattari imasmiṃ sutte vipassanāpaṭivipassanā kathitā catutthaṃ

 pañcame ti satthā idheva desanaṃ osāpesi kiṃkāraṇāti diṭṭhigatikassa okāsadānatthaṃ tassañhi parisati upārambhacitto diṭṭhigatiko atthi so pañhaṃ pucchissati athassāhaṃ vissajjessāmīti tassa okāsadānatthaṃ desanaṃ osāpesi ti ayutto pañho duppañho esoti attho nanu ca katamaṃ nu kho bhante jarāmaraṇanti idaṃ supucchitanti kiñcāpi supucchitaṃ yathā pana satasahassagghanike suvaṇṇathāle vaḍḍhitassa subhojanassa matthake āmalakamattepi gūthapiṇḍe ṭhapite sabbaṃ bhojanaṃ dubbhojanaṃ hoti chaḍḍetabbaṃ evameva kassa ca panidaṃ jarāmaraṇanti iminā sattūpaladdhivādapadena gūthapiṇḍena taṃ bhojanaṃ dubbhojanaṃ viya ayampi sabbo duppañhova jātoti
ti ariyamaggavāso nti yassa hi ayaṃ diṭṭhi so jīve ucchijjamāne sarīraṃ ucchijjati sarīre ucchijjante jīvitaṃ ucchijjatīti gaṇhāti evaṃ  gaṇhato sā diṭṭhi satto ucchijjatīti gahitattā ucchedadiṭṭhi nāma hoti  sace pana saṅkhārāva uppajjanti ceva nirujjhanti cāti gaṇheyya sāsanāvacarā sammādiṭṭhi nāma bhaveyya ariyamaggo ca nāmeso vaṭṭaṃ nirodhento vaṭṭaṃ samucchindanto uppajjati  tadeva taṃ vaṭṭaṃ ucchedadiṭṭhiyā gahitākārassa sambhave sati vināva maggabhāvanāya nirujjhatīti maggabhāvanā niratthakā hoti tena vuttaṃ brahmacariyavāso na hotīti
dutiyanaye nti yassa ayaṃ diṭṭhi so sarīraṃ idheva ucchijjati na jīvitaṃ jīvitaṃ pana pañjarato sakuṇo viya yathāsukhaṃ gacchatīti gaṇhāti evaṃ gaṇhato sā diṭṭhi imasmā lokā jīvitaṃ paralokaṃ gatanti gahitattā sassatadiṭṭhi nāma hoti ayañca ariyamaggo tebhūmakavaṭṭaṃ vivaṭṭento uppajjati so ekasaṅkhārepi nicce dhuve sassate sati uppannopi vaṭṭaṃ vivaṭṭetuṃ na sakkotīti maggabhāvanā niratthakā hoti tena vuttaṃ aññaṃ jīvaṃ aññaṃ sarīranti vā bhikkhu diṭṭhiyā sati brahmacariyavāso na hotīti
tiādi sabbaṃ micchādiṭṭhivevacanameva sā hi sammādiṭṭhiyā vinivijjhanaṭṭhena visūkamiva attānaṃ āvaraṇato  sammādiṭṭhiṃ ananuvattitvā tassā virodhena pavattanato  kadāci ucchedassa kadāci sassatassa gahaṇato virūpaṃ phanditaṃ nti vuccati ti tālavatthu viya katāni puna aviruhaṇaṭṭhena matthakacchinnatālo viya samūlaṃ tālaṃ uddharitvā tassa patiṭṭhitaṭṭhānaṃ viya ca katānīti attho ti anuabhāvaṃ katānīti pañcamaṃ

 chaṭṭhe ti tassaṃ parisati diṭṭhigatiko pañhaṃ pucchitukāmo atthi so pana avisāradadhātuko uṭṭhāya dasabalaṃ pucchituṃ na sakkoti tasmā tassa ajjhāsayena sayameva pucchitvā vissajjento satthā evamāha chaṭṭhaṃ

 sattame nti attani hi sati attaniyaṃ nāma hoti attāyeva ca natthi tasmā na tumhākanti āha nti añño nāma paresaṃ attā tasmiṃ sati aññesaṃ nāma siyā sopi natthi tasmā napi aññesanti āha nti nayidaṃ purāṇakammameva purāṇakammanibbatto panesa kāyo tasmā paccayavohārena evaṃ vutto ntiādi kammavohārasseva vasena purimaliṅgasabhāgatāya vuttaṃ ayaṃ panettha attho  nti paccayehi katoti daṭṭhabbo nti cetanāvatthuko cetanāmūlakoti daṭṭhabbo nti vedaniyavatthūti daṭṭhabbo sattamaṃ

 aṭṭhame ti yaṃ cetanaṃ ceteti pavattetīti attho ti yaṃ pakappanaṃ pakappeti pavatteticceva attho ti yañca anusayaṃ anuseti pavatteticceva attho ettha ca ti tebhūmakakusalākusalacetanā gahitā ti aṭṭhasu lobhasahagatacittesu taṇhādiṭṭhikappā gahitā ti dvādasannaṃ cetanānaṃ sahajātakoṭiyā ceva upanissayakoṭiyā ca anusayo gahito ti  etaṃ cetanādidhammajātaṃ paccayo hoti paccayo hi idha ārammaṇanti  adhippetā ti kammaviññāṇassa ṭhitatthaṃ ti tasmiṃ paccaye sati ti tassa kammaviññāṇassa patiṭṭhā hoti ti tasmiṃ kammaviññāṇe patiṭṭhite ti kammaṃ javāpetvā paṭisandhiākaḍḍhanasamatthatāya nibbattamūle jāte ti punabbhavasaṅkhātā abhinibbatti
ti iminā tebhūmakacetanāya appavattanakkhaṇo vutto ti iminā taṇhādiṭṭhikappānaṃ appavattanakkhaṇo ti iminā tebhūmakavipākesu parittakiriyāsu rūpeti ettha appahīnakoṭiyā anusayo gahito ti anusaye sati kammaviññāṇassa uppattiyā avāritattā etaṃ anusayajātaṃ paccayova hoti
tiādīsu paṭhamapade tebhūmakakusalākusalacetanā nivattā dutiyapade aṭṭhasu cittesu taṇhādiṭṭhiyo tatiyapade vuttappakāresu dhammesu yo appahīnakoṭiyā anusayito anusayo so nivatto
apicettha asammohatthaṃ ceteti pakappeti anuseti ceteti na pakappeti anuseti na ceteti na pakappeti anuseti na ceteti na pakappeti na anusetīti idampi catukkaṃ veditabbaṃ tattha paṭhamanaye dhammaparicchedo dassito dutiyanaye ti tebhūmakakusalacetanā ceva catasso ca akusalacetanā gahitā ti aṭṭhasu cittesu taṇhādiṭṭhiyo nivattā ti tebhūmakakusale upanissayakoṭiyā catūsu akusalacetanāsu sahajātakoṭiyā ceva upanissayakoṭiyā ca anusayo gahito tatiyanaye ti tebhūmakakusalākusalaṃ nivattaṃ ti aṭṭhasu cittesu taṇhādiṭṭhiyo nivattā ti sutte āgataṃ vāretvā tebhūmakakusalākusalavipākakiriyārūpesu appahīnakoṭiyā upanissayo gahito catutthanayo purimasadisova
ti tasmiṃ appatiṭṭhite ti kammaṃ javāpetvā  paṭisandhiākaḍḍhanasamatthatāya anibbattamūle ettha pana kiṃ kathitanti arahattamaggassa kiccaṃ khīṇāsavassa kiccakaraṇantipi navalokuttaradhammātipi vattuṃ vaṭṭati ettha ca viññāṇassa ceva āyatiṃ punabbhavassa ca antare eko sandhi vedanātaṇhānamantare eko bhavajātīnamantare ekoti aṭṭhamaṃ

 navame  viññāṇanāmarūpānaṃ antare eko sandhi vedanātaṇhānamantare eko bhavajātīnamantare ekoti navamaṃ

 dasame ti taṇhā sā hi piyarūpesu rūpādīsu namanaṭṭhena natīti vuccati ti āgatimhi gati hoti āgate paccupaṭṭhite kamme vā kammanimitte vā gahinimitte vā paṭisandhivasena viññāṇassa gati hoti ti evaṃ viññāṇassa āgate paṭisandhivisaye gatiyā sati ito cavanasaṅkhātā cuti tatthūpapattisaṅkhāto upapātoti ayaṃ cutūpapāto nāma hoti evaṃ imasmiṃ sutte natiyā ca āgatigatiyā ca antare ekova sandhi kathitoti dasamaṃ



 gahapativaggassa paṭhame ti yadā ti bhayaveracetanāyo ti duvidhaṃ sotāpattiyā aṅgaṃ  yaṃ pubbabhāge sotāpattipaṭilābhāya saṃvattati sappurisasaṃsevo saddhammassavanaṃ yonisomanasikāro dhammānudhammappaṭipattīti  evaṃ āgataṃ paṭiladdhaguṇassa ca sotāpattiṃ patvā ṭhitassa aṅgaṃ yaṃ sotāpannassa  aṅgantipi vuccati buddhe aveccappasādādīnaṃ etaṃ adhivacanaṃ idamidha adhippetaṃ ti niddoso nirupārambho ti paṭiccasamuppannaṃ ñatvā ṭhitañāṇampi paṭiccasamuppādopi yathāha  ñāyo vuccati paṭiccasamuppādo ariyopi aṭṭhaṅgiko maggo ñāyoti ti aparāparaṃ uppannāya vipassanāpaññāya ti aparāparaṃ uppajjitvā dassanavasena suṭṭhu diṭṭho
tiādīsu  āyatiṃ tattha anuppajjanatāya khīṇo nirayo mayhanti so ahaṃ khīṇanirayo esa nayo sabbattha ti maggasotaṃ āpanno ti na vinipātasabhāvo  ti paṭhamamaggasaṅkhātena sammattaniyāmena niyato ti uttarimaggattayasaṅkhāto sambodhi paraṃ ayanaṃ mayhanti sohaṃ sambodhiparāyano taṃ sambodhiṃ avassaṃ abhisambujjhanakoti attho
ti pāṇātipātakammakāraṇā nti atthato ekaṃ verañca nāmetaṃ duvidhaṃ hoti bāhiraṃ ajjhattikanti ekena hi ekassa pitā mārito hoti so cintesi etena kira me pitā mārito ahampi taṃyeva māressāmīti nisitaṃ satthaṃ ādāya carati yā tassa abbhantare uppannaveracetanā idaṃ bāhiraṃ veraṃ nāma yā pana itarassa ayaṃ kira maṃ māressāmīti carati ahameva naṃ paṭhamataraṃ māressāmīti cetanā uppajjati idaṃ ajjhattikaṃ veraṃ nāma idaṃ tāva ubhayampi diṭṭhadhammikameva yā pana taṃ niraye uppannaṃ disvā etaṃ paharissāmīti jalitaṃ ayamuggaraṃ gaṇhato nirayapālassa cetanā uppajjati idamassa samparāyikaṃ bāhiraveraṃ yā cassa ayaṃ niddosaṃ maṃ paharissāmīti āgacchati ahameva naṃ paṭhamataraṃ paharissāmīti cetanā uppajjati idamassa samparāyikaṃ ajjhattaveraṃ yaṃ panetaṃ bāhiraveraṃ taṃ aṭṭhakathāyaṃ puggalaveranti vuttaṃ nti atthato ekameva yathā cettha evaṃ sesapadesupi iminā mama bhaṇḍaṃ haṭaṃ  mayhaṃ dāresu cārittaṃ āpannaṃ musā vatvā attho bhaggo surāmadamattena idaṃ nāma katantiādinā nayena veruppatti veditabbā ti adhigatena acalappasādena ti pañcahi sīlehi tāni hi ariyānaṃ kantāni piyāni bhavantaragatāpi ariyā tāni na vijahanti tasmā ariyakantānīti vuccanti sesamettha yaṃ vattabbaṃ siyā taṃ sabbaṃ visuddhimagge anussatiniddese vuttameva paṭhamaṃ

 dutiye bhikkhūnaṃ kathitabhāvamattameva viseso dutiyaṃ

 tatiye ti vaṭṭadukkhassa nti dve samudayā khaṇikasamudayo ca paccayasamudayo  ca paccayasamudayaṃ passantopi bhikkhu khaṇikasamudayaṃ passati khaṇikasamudayaṃ passantopi paccayasamudayaṃ passati atthaṅgamopi accantatthaṅgamo bhedatthaṅgamoti duvidho accantatthaṅgamaṃ passantopi bhedatthaṅgamaṃ passati bhedatthaṅgamaṃ passantopi accantatthaṅgamaṃ passati ti idaṃ vaṭṭadukkhassa samudayaatthaṅgamaṃ nibbattibhedaṃ nāma desessāmi taṃ suṇāthāti attho ti nissayavasena ceva ārammaṇavasena ca paccayaṃ katvā ti tiṇṇaṃ saṅgatiyā phasso ti ayaṃ vaṭṭadukkhassa nibbatti nāma ti bhedo evañhi vaṭṭadukkhaṃ bhinnaṃ hoti appaṭisandhiyaṃ tatiyaṃ

 catutthe ti saṅkhāralokassa ayamettha viseso catutthaṃ

 pañcame ti dvinnaṃ ñātakānaṃ gāme ti iṭṭhakāhi kate mahāpāsāde nti dhammakāraṇaṃ ti upassutiṭṭhānaṃ yaṃ ṭhānaṃ upagatena sakkā hoti bhagavato saddaṃ sotuṃ tattha ṭhitoti attho so kira gandhakuṭipariveṇasammajjanatthaṃ āgato attano kammaṃ pahāya bhagavato dhammaghosaṃ suṇanto aṭṭhāsi ti tadā kira bhagavato āditova paccayākāraṃ manasikarontassa idaṃ iminā paccayena hoti idaṃ imināti āvajjato yāva bhavaggā ekaṅgaṇaṃ ahosi satthā manasikāraṃ pahāya vacasā sajjhāyaṃ karonto yathānusandhinā desanaṃ niṭṭhapetvā api nu kho imaṃ dhammapariyāyaṃ koci assosīti āvajjento taṃ bhikkhumaddasa tena vuttaṃ addasā kho bhagavāti
ti assosi nu atha vā ti amhākaṃ bhāsantānaṃ assosīti tiādīsu sutvā tuṇhībhūtova paguṇaṃ karonto uggaṇhāti nāma padānupadaṃ ghaṭetvā vācāya paricitaṃ karonto pariyāpuṇāti nāma ubhayathāpi paguṇaṃ ādhārappattaṃ karonto dhāreti nāma ti kāraṇanissito ti maggabrahmacariyassa  ādi patiṭṭhānabhūto iti tīsupi imesu suttesu vaṭṭavivaṭṭameva kathitaṃ pañcamaṃ

 chaṭṭhe ti nāmavasena apākaṭo aññataro brāhmaṇo chaṭṭhaṃ

 sattame ti ṭhānantaravasena evaṃladdhanāmo asītikoṭivibhavo mahāpurohito sattamaṃ

 aṭṭhame ti vitaṇḍasatthe lokāyate kataparicayo nti paṭhamaṃ lokāyataṃ nti ca lokasseva āyataṃ bālaputhujjanalokassa āyataṃ mahantaṃ gambhīranti upadhāritabbaṃ parittaṃ bhāvaṃ diṭṭhigataṃ nti ekasabhāvaṃ niccasabhāvamevāti pucchati nti purimasabhāvena nānāsabhāvaṃ devamanussādibhāvena paṭhamaṃ hutvā pacchā na hotīti ucchedaṃ sandhāya pucchati evamettha sabbamatthi sabbamekattanti imā dvepi sassatadiṭṭhiyo sabbaṃ natthi sabbaṃ puthuttanti imā dve ucchedadiṭṭhiyoti veditabbā aṭṭhamaṃ

 navame ti saṃsayuppattiākāradassanaṃ ti uppajjati navamaṃ

 dasame  dvepi nayā ekato vuttā idameva purimena nānattaṃ sesaṃ tādisamevāti dasamaṃ



 dukkhavaggassa paṭhame ti upaparikkhamāno nti kasmā jarāmaraṇaṃ ekameva anekavidhaṃ nānappakārakanti vatvā gahitanti ce tasmiṃ gahite sabbadukkhassa gahitattā yathā hi cūḷāya gahite purise so puriso  gahitova hoti evaṃ jarāmaraṇe gahite sabbadukkhaṃ gahitameva hoti tasmā yaṃ kho idaṃ anekavidhaṃ nānappakārakaṃ dukkhaṃ loke uppajjatīti nhatvā ṭhitaṃ purisaṃ viya sabbadukkhaṃ dassetvā taṃ cūḷāya gaṇhanto viya jarāmaraṇaṃ gaṇhi
ti jarāmaraṇanirodhassa sāruppabhāvena nikkilesatāya parisuddhatāya sadisāva hutvā gāminīti attho ti yathā taṃ paṭipannoti vuccati evaṃ paṭipanno hoti ti nibbānadhammaṃ anugataṃ paṭipattidhammaṃ carati pūretīti attho ti sīlaṃ ādiṃ katvā jarāmaraṇadukkhassa nirodhatthāya paṭipanno ti saṅkhāradukkhassa nirodhatthāya ettāvatā yāva arahattā desanā kathitā
idāni arahattaphalapaccavekkhaṇaṃ satatavihārañca dassetvā desanā nivattetabbā siyā tathā akatvā ti idaṃ kasmā gaṇhātīti khīṇāsavassa samatikkantavaṭṭadukkhadassanatthaṃ  apica puna vaṭṭaṃ ārabhitvā vivaṭṭe kathiyamāne bujjhanakasatto cettha atthi tassa ajjhāsayavasenāpi idaṃ gaṇhātīti veditabbo tattha ti avijjāya  gato upagato samannāgato ti purisoyeva puggalo ubhayenāpi sammutikathaṃ katheti buddhānañhi sammutikathā paramatthakathāti dve kathā honti tattha satto naro puriso puggalo tisso nāgoti evaṃ pavattā sammutikathā nāma khandhā dhātuyo āyatanānīti evaṃ pavattā paramatthakathā nāma paramatthaṃ kathentāpi sammutiṃ amuñcitvā kathenti te sammutiṃ kathentāpi paramatthaṃ kathentāpi saccameva kathenti teneva vuttaṃ 
duve saccāni akkhāsi sambuddho vadataṃ varo
sammutiṃ paramatthañca tatiyaṃ nūpalabbhati
saṅketavacanaṃ saccaṃ lokasammutikāraṇaṃ
paramatthavacanaṃ saccaṃ dhammānaṃ bhūtalakkhaṇanti
nti terasacetanābhedaṃ puññābhisaṅkhāraṃ ti karoti nti kammaviññāṇaṃ kammapuññena upagataṃ sampayuttaṃ hoti vipākaviññāṇaṃ vipākapuññena nti dvādasacetanābhedaṃ apuññābhisaṅkhāraṃ abhisaṅkharoti nti catucetanābhedaṃ āneñjābhisaṅkhāraṃ nti kammāneñjena kammaviññāṇaṃ vipākāneñjena vipākaviññāṇaṃ upagataṃ hoti ettha ca tividhassa kammābhisaṅkhārassa gahitattā dvādasapadiko paccayākāro gahitova hoti ettāvatā vaṭṭaṃ dassitaṃ
idāni vivaṭṭaṃ dassento tiādimāha tattha ti catūsu saccesu aññāṇaṃ ti arahattamaggañāṇaṃ ettha ca paṭhamameva avijjāya pahīnāya vijjā uppajjati yathā pana caturaṅgepi tame rattiṃ padīpujjalena andhakāro pahīyati evaṃ vijjuppādā avijjāya pahānaṃ veditabbaṃ ti loke kiñci dhammaṃ na gaṇhāti na parāmasati ti anupādiyanto agaṇhanto neva taṇhāparitassanāya na bhayaparitassanāya paritassati na taṇhāyati na bhāyatīti attho ti sayameva attanāva parinibbāyati na aññassa ānubhāvena
nti idaṃ kasmā ārabhi khīṇāsavassa paccavekkhaṇañāṇaṃ dassetvā satatavihāraṃ dassetuṃ ārabhi ti taṇhāya gilitvā pariniṭṭhapetvā agahitā atha dukkhavedanā kasmā vuttā kiṃ tampi abhinandanto atthīti āma atthi sukhaṃ abhinandantoyeva hi dukkhaṃ abhinandati nāma dukkhaṃ patvā sukhaṃ patthanato sukhassa ca vipariṇāmadukkhatoti nti kāyaparicchinnaṃ yāva pañcadvārakāyo pavattati tāva pavattaṃ pañcadvārikavedananti attho nti jīvitaparicchinnaṃ  yāva jīvitaṃ pavattati tāva pavattaṃ manodvārikavedananti attho
tattha pañcadvārikavedanā pacchā uppajjitvā paṭhamaṃ nirujjhati manodvārikavedanā paṭhamaṃ uppajjitvā pacchā nirujjhati sā hi paṭisandhikkhaṇe vatthurūpasmiṃyeva patiṭṭhāti pañcadvārikā pavatte pañcadvāravasena pavattamānā paṭhamavaye vīsativassakāle rajjanadussanamuyhanavasena adhimattā balavatī hoti paṇṇāsavassakāle ṭhitā hoti saṭṭhivassakālato paṭṭhāya parihāyamānā asītinavutivassakāle mandā hoti tadā hi sattā cirarattaṃ ekato nisīdimhā nipajjimhāti vadantepi na sañjānāmāti vadanti adhimattānipi rūpādiārammaṇāni na passāma na suṇāma sugandhaṃ duggandhaṃ vā sāduṃ asāduṃ vā thaddhaṃ mudukanti vā na jānāmāti vadanti iti nesaṃ pañcadvārikavedanā bhaggā hoti manodvārikāva pavattati sāpi anupubbena parihāyamānā maraṇasamaye hadayakoṭiṃyeva nissāya pavattati yāva panesā pavattati tāva satto jīvatīti vuccati yadā nappavattati tadā mato niruddhoti vuccati
svāyamattho vāpiyā dīpetabbo 
yathā hi puriso pañcaudakamaggasampannaṃ vāpiṃ kareyya paṭhamaṃ deve vuṭṭhe pañcahi udakamaggehi udakaṃ pavisitvā antovāpiyaṃ āvāṭe pūreyya punappunaṃ deve vassante udakamagge pūretvā gāvutaḍḍhayojanamattaṃ ottharitvā udakaṃ tiṭṭheyya tato tato vissandamānaṃ atha niddhamanatumbe vivaritvā khettesu kamme kariyamāne udakaṃ nikkhamantaṃ sassapākakāle  udakaṃ parihīnaṃ macche gaṇhāmāti vattabbataṃ āpajjeyya tato  katipāhena āvāṭesuyeva udakaṃ saṇṭhaheyya yāva pana taṃ āvāṭesu hoti tāva mahāvāpiyaṃ  udakaṃ atthīti saṅkhaṃ gacchati yadā pana tattha chijjati tadā vāpiyaṃ udakaṃ natthīti vuccati evaṃsampadamidaṃ veditabbaṃ
paṭhamaṃ  deve vassante pañcahi maggehi udake pavisante āvāṭānaṃ pūraṇakālo viya hi paṭhamameva paṭisandhikkhaṇe manodvārikavedanāya vatthurūpe patiṭṭhitakālo punappunaṃ deve vassante pañcannaṃ maggānaṃ pūritakālo viya pavatte pañcadvārikavedanāya pavattikālo gāvutaḍḍhayojanamattaṃ ajjhottharaṇaṃ viya paṭhamavaye vīsativassakāle rajjanādivasena tassā adhimattabalavabhāvo yāva vāpito udakaṃ na niggacchati tāva pūrāya vāpiyā ṭhitakālo viya paññāsavassakāle tassā ṭhitakālo niddhamanatumbesu vivaṭesu kammante kariyamāne udakassa nikkhamanakālo viya saṭṭhivassakālato paṭṭhāya tassā parihāni udake bhaṭṭhe udakamaggesu parittodakassa ṭhitakālo viya asītinavutivassakāle pañcadvārikavedanāya mandakālo āvāṭesuyeva udakassa patiṭṭhānakālo viya hadayavatthukoṭiṃ nissāya manodvārikavedanāya pavattikālo āvāṭesu parittepi udake sati vāpiyaṃ udakaṃ atthīti vattabbakālo viya yāva sā pavattati tāva satto jīvatīti vuccati yathā pana āvāṭesu udake chinne natthi vāpiyaṃ udakanti vuccati evaṃ manodvārikavedanāya appavattamānāya satto matoti vuccati imaṃ vedanaṃ sandhāya vuttaṃ jīvitapariyantikaṃ vedanaṃ vediyamānoti
ti kāyassa bhedena nti jīvitakkhayato uddhaṃ ti paṭisandhivasena parato agantvā idheva ti pavattivipphandadaratharahitāni sītāni appavattanadhammāni bhavissanti ti dhātusarīrāni ti avasiṭṭhāni bhavissanti
ti kumbhakārassa bhājanapacanaṭṭhānato ti ṭhapeyya ti saha mukhavaṭṭiyā ekābaddhāni kumbhakapallāni nti  tiṭṭheyyuṃ ti ettha idaṃ opammasaṃsandanaṃ  ādittakumbhakārapāko viya hi tayo bhavā daṭṭhabbā kumbhakāro viya yogāvacaro pākato kumbhakārabhājanānaṃ nīharaṇadaṇḍako viya arahattamaggañāṇaṃ samo bhūmibhāgo viya asaṅkhataṃ nibbānatalaṃ daṇḍakena uṇhakumbhaṃ ākaḍḍhitvā  same bhūmibhāge kumbhassa ṭhapitakālo viya āraddhavipassakassa rūpasattakaṃ arūpasattakaṃ vipassantassa kammaṭṭhāne ca paguṇe vibhūte upaṭṭhahamāne tathārūpaṃ utusappāyādiṃ labhitvā ekāsane nisinnassa vipassanaṃ vaḍḍhetvā aggaphalaṃ arahattaṃ patvā catūhi apāyehi attabhāvaṃ uddharitvā phalasamāpattivasena asaṅkhate nibbānatale ṭhitakālo daṭṭhabbo khīṇāsavo pana uṇhakumbho viya arahattappattadivaseyeva na parinibbāti sāsanappaveṇiṃ pana ghaṭayamāno paṇṇāsasaṭṭhivassāni ṭhatvā carimakacittappattiyā upādiṇṇakakkhandhabhedā anupādisesāya nibbānadhātuyā parinibbāti athassa kumbhassa viya kapallāni anupādiṇṇakasarīrāneva avasissantīti ti idaṃ pana khīṇāsavassa anuyogāropanatthaṃ vuttaṃ
ti paṭisandhiviññāṇaṃ paññāyetha ti therānaṃ byākaraṇaṃ sampahaṃsati nti yadetaṃ tividhe abhisaṅkhāre asati paṭisandhiviññāṇassa appaññāṇantiādi evameva etaṃ ti sanniṭṭhānasaṅkhātaṃ adhimokkhaṃ paṭilabhatha ti ayameva vaṭṭadukkhassa anto ayaṃ paricchedo yadidaṃ nibbānanti paṭhamaṃ

 dutiye ti catunnaṃ upādānānaṃ paccayesu tebhūmakadhammesu ti assādaṃ anupassantassa ti tasmiṃ aggikkhandhe ti taṃpaccayo ti tasseva vevacanaṃ ti ettha aggikkhandho viya hi tayo bhavā tebhūmakavaṭṭantipi etadeva aggijaggakapuriso viya vaṭṭanissito bālaputhujjano sukkhatiṇagomayādipakkhipanaṃ viya assādānupassino puthujjanassa  taṇhādivasena chahi dvārehi kusalākusalakammakaraṇaṃ tiṇagomayādīsu khīṇesu punappunaṃ tesaṃ pakkhipanena aggikkhandhassa vaḍḍhanaṃ viya bālaputhujjanassa uṭṭhāya samuṭṭhāya yathāvuttakammāyūhanena aparāparaṃ vaṭṭadukkhanibbattanaṃ
ti tañhi koci atthakāmo evaṃ vadeyya   bho kasmā uṭṭhāya samuṭṭhāya kalāpe bandhitvā sukkhatiṇakaṭṭhānaṃ pacchiyañca pūretvā sukkhagomayāni pakkhipanto etaṃ aggiṃ jālesi api nu te atthi itonidānaṃ kāci vaḍḍhīti vaṃsāgatametaṃ bho amhākaṃ itonidānaṃ pana me avaḍḍhiyeva kuto vaḍḍhi ahañhi imaṃ aggiṃ jagganto neva nhāyituṃ na bhuñjituṃ na nipajjituṃ labhāmīti tena hi bho kiṃ te iminā niratthakena aggijālanena ehi tvaṃ etāni ābhatāni tiṇādīni ettha nikkhipa tāni sayameva jhāyissanti tvaṃ pana asukasmiṃ ṭhāne sītodakā pokkharaṇī atthi tattha nhatvā mālāgandhavilepanehi attānaṃ maṇḍetvā sunivattho supārutova pādukāhi nagaraṃ pavisitvā pāsādavaramāruyha vātapānaṃ vivaritvā mahāvīthiyaṃ virocamāno nisīda ekaggo sukhasamappito hutvā tattha te nisinnassa tiṇādīnaṃ khayena sayameva ayaṃ aggi appaṇṇattibhāvaṃ gamissatīti so tathā kareyya tatheva ca tattha nisinnassa so aggi upādānakkhayena appaṇṇattibhāvaṃ gaccheyya idaṃ sandhāyetaṃ na kālena kālantiādi vuttaṃ
ti ettha pana idaṃ opammasaṃsandanaṃ  cattālīsāya kaṭṭhavāhānaṃ jalamāno mahāaggikkhandho viya hi tebhūmakavaṭṭaṃ daṭṭhabbaṃ aggijagganakapuriso viya vaṭṭasannissitako yogāvacaro atthakāmo puriso viya sammāsambuddho tena purisena tassa dinnaovādo viya tathāgatena  ehi tvaṃ bhikkhu tebhūmakadhammesu nibbinda evaṃ vaṭṭadukkhā muccissasīti tassa tebhūmakadhammesu kammaṭṭhānassa kathitakālo tassa purisassa yathānusiṭṭhaṃ paṭipajjitvā pāsāde nisinnakālo viya yogino  sugatovādaṃ sampaṭicchitvā suññāgāraṃ paviṭṭhassa tebhūmakadhammesu vipassanaṃ paṭṭhapetvā anukkamena yathānurūpaṃ āhārasappāyādiṃ labhitvā ekāsane nisinnassa aggaphale patiṭṭhitakālo tassa nhānavilepanādīhi sudhotamaṇḍitakāyattā tasmiṃ nisinnassa ekaggasukhasamappitakālo viya yogino ariyamaggapokkharaṇiyaṃ maggañāṇodakena sunhātasudhotakilesamalassa hirottappasāṭake nivāsetvā sīlavilepanānulittassa arahattamaṇḍanena attabhāvaṃ maṇḍetvā vimuttipupphadāmaṃ piḷandhitvā iddhipādapādukā āruyha nibbānanagaraṃ pavisitvā dhammapāsādaṃ āruyha satipaṭṭhānamahāvīthiyaṃ virocamānassa nibbānārammaṇaṃ phalasamāpattiṃ appetvā nisinnakālo tassa pana purisassa tasmiṃ nisinnassa tiṇādīnaṃ khayena aggikkhandhassa appaṇṇattigamanakālo viya khīṇāsavassa yāvatāyukaṃ ṭhatvā upādiṇṇakakkhandhabhedena anupādisesāya nibbānadhātuyā parinibbutassa mahāvaṭṭavūpasamo daṭṭhabbo dutiyaṃ

 tatiye ti dasannaṃ saṃyojanānaṃ paccayesu ti jaleyya ti dīpapaṭijagganatthaṃ telabhājanañca mahantañca vaṭṭikapālaṃ gahetvā samīpe niccaṃ ṭhitova tele khīṇe telaṃ āsiñceyya vaṭṭiyā khīṇāya vaṭṭiṃ upasaṃhareyya sesamettha saddhiṃ opammasaṃsandanena purimanayeneva veditabbaṃ tatiyaṃ

 catutthe upamaṃ paṭhamaṃ katvā pacchā attho vutto sesaṃ tādisameva catutthaṃ

 pañcame ti pathavīrasañca āporasañca upari āropenti ojāya āropitattā hatthasatubbedhassa rukkhassa aṅkuraggesu bindubindūni viya hutvā sineho tiṭṭhati idaṃ panettha opammasaṃsandanaṃ   mahārukkho viya hi tebhūmakavaṭṭaṃ mūlāni viya āyatanāni mūlehi ojāya ārohanaṃ viya chahi dvārehi kammārohanaṃ ojāya abhiruḷhattā mahārukkhassa yāvakappaṭṭhānaṃ viya vaṭṭanissitabālaputhujjanassa chahi dvārehi kammaṃ āyūhantassa aparāparaṃ vaṭṭassa vaḍḍhanavasena dīgharattaṃ ṭhānaṃ
nti kuddālañceva pacchibhājanañca ti khuddakamahantāni khaṇḍākhaṇḍāni karonto chindeyya idaṃ panettha opammasaṃsandanaṃ  idhāpi hi mahārukkho viya tebhūmakavaṭṭaṃ rukkhaṃ nāsetukāmo puriso viya yogāvacaro kuddālo viya ñāṇaṃ pacchi viya samādhi rukkhacchedanapharasu viya ñāṇaṃ rukkhassa mūle chinnakālo viya yogino ācariyasantike kammaṭṭhānaṃ gahetvā manasikarontassa paññā khaṇḍākhaṇḍikaṃ chindanakālo viya saṅkhepato catunnaṃ mahābhūtānaṃ manasikāro phālanaṃ viya dvecattālīsāya koṭṭhāsesu vitthāramanasikāro sakalikaṃ sakalikaṃ karaṇakālo viya upādārūpassa ceva rūpakkhandhārammaṇassa viññāṇassa cāti imesaṃ vasena nāmarūpapariggaho mūlānaṃ upacchedanaṃ viya tasseva nāmarūpassa paccayapariyesanaṃ vātātape  visosetvā agginā ḍahanakālo viya anupubbena vipassanaṃ vaḍḍhetvā aññataraṃ sappāyaṃ labhitvā kammaṭṭhāne vibhūte upaṭṭhahamāne ekapallaṅke nisinnassa samaṇadhammaṃ karontassa aggaphalappatti masikaraṇaṃ viya arahattappattadivaseyeva aparinibbāyantassa yāvatāyukaṃ ṭhita kālo mahāvāte opunanaṃ nadiyā pavāhanaṃ viya ca upādiṇṇakakkhandhabhedena anupādisesāya nibbānadhātuyā parinibbutassa vaṭṭavūpasamo veditabbo pañcamaṃ

 chaṭṭhepi  upamaṃ paṭhamaṃ vatvā pacchā attho vutto idameva nānattaṃ chaṭṭhaṃ

 sattame ti ajātaphalo ti sodheyya ti thaddhapharusapaṃsuṃ haritvā mudugomayacuṇṇamissaṃ madhurapaṃsuṃ pakkhipeyya nti vuddhiṃ āpajjitvā pupphūpago pupphaṃ phalūpago phalaṃ gaṇheyya idaṃ panettha opammasaṃsandanaṃ  taruṇarukkho viya hi tebhūmakavaṭṭaṃ rukkhajaggako puriso viya vaṭṭanissito puthujjano mūlaphalasantānādīni viya tīhi dvārehi kusalākusalakammāyūhanaṃ rukkhassa vuḍḍhiāpajjanaṃ viya puthujjanassa tīhi dvārehi kammaṃ āyūhato aparāparaṃ vaṭṭappavatti vivaṭṭaṃ vuttanayeneva veditabbaṃ aṭṭhamanavamāni uttānatthāneva sattamādīni

 dasame ti kurūti evaṃ bahuvacanavasena laddhavohāre janapade viharati ti evaṃnāmako kurūnaṃ nigamo taṃ gocaragāmaṃ katvāti attho ti piyavacanametaṃ garuvacanametaṃ ti  tassa therassa nāmaṃ ti cha nisajjadose vivajjento dakkhiṇajāṇumaṇḍalassa abhimukhaṭṭhāne chabbaṇṇānaṃ buddharasmīnaṃ anto pavisitvā pasannalākhārasaṃ vigāhanto viya suvaṇṇapaṭaṃ pārupanto  viya rattakambalavitānamajjhaṃ pavisanto viya dhammabhaṇḍāgāriko āyasmā ānando nisīdi tena vuttaṃ ekamantaṃ nisīdīti
kāya pana velāya kena kāraṇena ayamāyasmā bhagavantaṃ upasaṅkamantoti sāyanhavelāya paccayākārapañhaṃ pucchanakāraṇena taṃ divasaṃ kira ayamāyasmā kulasaṅgahatthāya gharadvāre gharadvāre sahassabhaṇḍikaṃ nikkhipanto viya kammāsadhammaṃ piṇḍāya caritvā piṇḍapātapaṭikkanto satthu vattaṃ dassetvā satthari gandhakuṭiṃ paviṭṭhe satthāraṃ vanditvā attano divāṭṭhānaṃ gantvā antevāsikesu vattaṃ dassetvā paṭikkantesu divāṭṭhānaṃ paṭisammajjitvā cammakkhaṇḍaṃ paññapetvā udakatumbato udakena hatthapāde  sītalaṃ katvā pallaṅkaṃ ābhujitvā nisinno sotāpattiphalasamāpattiṃ samāpajjitvā atha paricchinnakālavasena samāpattito vuṭṭhāya paccayākāre ñāṇaṃ otāresi so avijjāpaccayā saṅkhārātiādito paṭṭhāya antaṃ antato paṭṭhāya ādiṃ ubhayantato paṭṭhāya majjhaṃ majjhato paṭṭhāya ubho ante pāpento tikkhattuṃ dvādasapadaṃ paccayākāraṃ sammasi tassevaṃ sammasantassa paccayākāro vibhūto hutvā uttānakuttānako viya upaṭṭhāsi tato cintesi  ayaṃ paccayākāro sabbabuddhehi gambhīro ceva gambhīrāvabhāso cāti kathito mayhaṃ kho pana padesañāṇe ṭhitassa sāvakassa sato uttāno viya vibhūto pākaṭo hutvā upaṭṭhāti mayhaṃyeva nu kho esa uttānako viya upaṭṭhāti udāhu aññesampīti attano upaṭṭhānakāraṇaṃ satthu ārocessāmīti nisinnaṭṭhānato uṭṭhāya cammakkhaṇḍaṃ papphoṭetvā ādāya sāyanhasamaye bhagavantaṃ upasaṅkami tena vuttaṃ  sāyanhavelāyaṃ paccayākārapañhaṃ pucchanakāraṇena upasaṅkamantoti
ti ettha saddo pamāṇātikkame atikkamma pamāṇaṃ gambhīro atigambhīroti attho ti  gambhīrova hutvā avabhāsati dissatīti attho ekañhi uttānameva gambhīrāvabhāsaṃ hoti pūtipaṇṇarasavasena kāḷavaṇṇaṃ purāṇaudakaṃ viya tañhi jāṇuppamāṇampi sataporisaṃ viya dissati ekaṃ gambhīraṃ uttānāvabhāsaṃ hoti maṇibhāsaṃ vippasannaudakaṃ viya tañhi sataporisampi jāṇuppamāṇaṃ viya khāyati ekaṃ uttānaṃ uttānāvabhāsaṃ hoti pātiādīsu udakaṃ viya ekaṃ gambhīraṃ gambhīrāvabhāsaṃ hoti sinerupādakamahāsamudde udakaṃ viya evaṃ udakameva cattāri nāmāni labhati paṭiccasamuppāde panetaṃ natthi ayañhi gambhīro ca gambhīrāvabhāso cāti ekameva nāmaṃ labhati  evarūpo samānopi atha ca pana me uttānakuttānako viya khāyati tadidaṃ acchariyaṃ bhante abbhutaṃ bhanteti evaṃ attano vimhayaṃ pakāsento pañhaṃ pucchitvā tuṇhībhūto nisīdi
bhagavā  tassa vacanaṃ sutvā ānando bhavaggagahaṇāya hatthaṃ pasārento viya sineruṃ bhinditvā miñjaṃ nīharituṃ vāyamamāno viya vinā nāvāya mahāsamuddaṃ taritukāmo viya pathaviṃ parivattetvā pathavojaṃ gahetuṃ vāyamamāno viya buddhavisayaṃ pañhaṃ attano uttānuttānanti vadati handassa gambhīrabhāvaṃ ācikkhāmīti cintetvā ntiādimāha
tattha nti -kāro nipātamattaṃ evaṃ mā bhaṇīti attho mā hevanti ca idaṃ vacanaṃ bhagavā āyasmantaṃ ānandaṃ ussādentopi bhaṇati apasādentopi tattha ussādentopīti ānanda tvaṃ mahāpañño visadañāṇo tena te gambhīropi paṭiccasamuppādo uttānako viya khāyati aññesaṃ panesa uttānakoti na sallakkhetabbo gambhīroyeva ca so gambhīrāvabhāso ca
tattha catasso upamā vadanti  cha māse subhojanarasapuṭṭhassa kira katayogassa mahāmallassa samajjasamaye katamallapāsāṇaparicayassa yuddhabhūmiṃ gacchantassa antarā mallapāsāṇaṃ dassesuṃ so kiṃ etanti āha mallapāsāṇoti āharatha nanti ukkhipituṃ na  sakkomāti vutte sayaṃ gantvā kuhiṃ imassa bhāriyaṭṭhānanti vatvā dvīhi hatthehi dve pāsāṇe ukkhipitvā kīḷāguḷe viya khipitvā agamāsi tattha mallassa mallapāsāṇo lahukoti na aññesampi lahukoti vattabbo cha māse subhojanarasapuṭṭho mallo viya hi kappasatasahassaṃ abhinīhārasampanno āyasmā ānando yathā mallassa mahābalatāya mallapāsāṇo lahuko evaṃ therassa mahāpaññatāya paṭiccasamuppādo uttānoti vattabbo so aññesaṃ uttānoti na vattabbo
mahāsamudde ca timi nāma mahāmaccho dviyojanasatiko timiṅgalo tiyojanasatiko timirapiṅgalo pañcayojanasatiko ānando timinando ajjhāroho mahātimīti ime cattāro yojanasahassikā tattha timirapiṅgaleneva dīpenti tassa kira dakkhiṇakaṇṇaṃ cālentassa pañcayojanasate  padese udakaṃ calati tathā vāmakaṇṇaṃ tathā naṅguṭṭhaṃ tathā sīsaṃ dve pana kaṇṇe cāletvā naṅguṭṭhena  paharitvā sīsaṃ aparāparaṃ katvā kīḷituṃ āraddhassa sattaṭṭhayojanasate ṭhāne bhājane pakkhipitvā uddhane āropitaṃ viya udakaṃ pakkuthati yojanasatamatte padese udakaṃ piṭṭhiṃ chādetuṃ na sakkoti so evaṃ vadeyya  ayaṃ mahāsamuddo gambhīroti vadanti kutassa gambhīratā mayaṃ piṭṭhimattacchādanampi udakaṃ na labhāmāti tattha kāyūpapannassa timirapiṅgalassa mahāsamuddo uttānoti aññesañca khuddakamacchānaṃ uttānoti na vattabbo evameva ñāṇūpapannassa therassa paṭiccasamuppādo uttānoti aññesampi uttānoti na vattabbo supaṇṇarājā ca diyaḍḍhayojanasatiko hoti tassa dakkhiṇapakkho paññāsayojaniko hoti tathā vāmapakkho piñchavaṭṭi ca saṭṭhiyojanikā gīvā tiṃsayojanikā mukhaṃ navayojanaṃ pādā dvādasayojanikā tasmiṃ supaṇṇavātaṃ  dassetuṃ āraddhe sattaṭṭhayojanasataṃ ṭhānaṃ nappahoti so evaṃ vadeyya  ayaṃ ākāso anantoti vadanti kutassa anantatā mayaṃ pakkhavātappattharaṇokāsampi na labhāmāti tattha kāyūpapannassa supaṇṇarañño ākāso parittoti aññesañca khuddakapakkhīnaṃ parittoti na vattabbo evameva ñāṇūpapannassa therassa paṭiccasamuppādo uttānoti aññesampi uttānoti na vattabbo
rāhu asurindo pana pādantato yāva kesantā yojanānaṃ cattāri sahassāni aṭṭha ca satāni honti tassa dvinnaṃ bāhānaṃ antare dvādasayojanasatikaṃ bahalattena chayojanasatikaṃ hatthapādatalāni tiyojanasatikāni tathā mukhaṃ ekaṅgulipabbaṃ paññāsayojanaṃ tathā bhamukantaraṃ nalāṭaṃ tiyojanasatikaṃ sīsaṃ navayojanasatikaṃ tassa mahāsamuddaṃ otiṇṇassa gambhīraṃ udakaṃ jāṇuppamāṇaṃ hoti so evaṃ vadeyya  ayaṃ mahāsamuddo gambhīroti vadanti kutassa gambhīratā mayaṃ jāṇuppaṭicchādanamattampi udakaṃ na labhāmāti tattha kāyūpapannassa rāhuno mahāsamuddo uttānoti aññesañca uttānoti na vattabbo evameva ñāṇūpapannassa therassa paṭiccasamuppādo uttānoti  aññesampi uttānoti na vattabbo etamatthaṃ sandhāya bhagavā ti āha
therassa hi catūhi kāraṇehi gambhīro paṭiccasamuppādo uttānoti upaṭṭhāsi katamehi catūhi pubbūpanissayasampattiyā titthavāsena sotāpannatāya bahussutabhāvenāti
ito  kira satasahassime kappe padumuttaro nāma satthā loke uppajji tassa haṃsavatī nāma nagaraṃ ahosi ānando nāma rājā pitā sumedhā nāma devī mātā bodhisatto uttarakumāro nāma ahosi so puttassa jātadivase mahābhinikkhamanaṃ nikkhamma pabbajitvā padhānamanuyutto anukkamena sabbaññutaṃ patvā anekajātisaṃsāranti udānaṃ udānetvā sattāhaṃ bodhipallaṅke vītināmetvā pathaviyaṃ pādaṃ ṭhapessāmīti pādaṃ abhinīhari atha pathaviṃ bhinditvā  mahantaṃ padumaṃ uṭṭhāsi tassa dhurapattāni navutihatthāni kesaraṃ tiṃsahatthaṃ kaṇṇikā dvādasahatthā navaghaṭappamāṇā reṇu ahosi
satthā pana ubbedhato aṭṭhapaññāsahattho ahosi tassa ubhinnaṃ bāhānamantaraṃ aṭṭhārasahatthaṃ nalāṭaṃ pañcahatthaṃ hatthapādā ekādasahatthā tassa ekādasahatthena pādena dvādasahatthāya kaṇṇikāya akkantamattāya navaghaṭappamāṇā reṇu uṭṭhāya aṭṭhapaññāsahatthaṃ padesaṃ uggantvā okiṇṇamanosilācuṇṇaṃ viya paccokiṇṇaṃ tadupādāya bhagavā padumuttarotveva paññāyittha tassa devilo ca sujāto ca dve aggasāvakā ahesuṃ amitā ca asamā ca dve aggasāvikā sumano nāma upaṭṭhāko padumuttaro bhagavā pitusaṅgahaṃ kurumāno bhikkhusatasahassaparivāro haṃsavatiyā rājadhāniyā vasati
kaniṭṭhabhātā panassa sumanakumāro nāma tassa rājā haṃsavatito vīsayojanasate bhogaṃ adāsi so kadāci āgantvā pitarañca satthārañca passati athekadivasaṃ paccanto kupito sumano rañño sāsanaṃ pesesi rājā tvaṃ mayā tāta kasmā ṭhapitoti paṭipesesi so core vūpasametvā upasanto deva janapadoti rañño pesesi rājā tuṭṭho sīghaṃ mama putto āgacchatūti āha tassa  sahassamattā amaccā honti so tehi saddhiṃ antarāmagge mantesi  mayhaṃ pitā tuṭṭho sace me varaṃ deti kiṃ gaṇhāmīti atha naṃ ekacce hatthiṃ gaṇhatha assaṃ gaṇhatha janapadaṃ gaṇhatha sattaratanāni gaṇhathāti āhaṃsu apare tumhe pathavissarassa puttā na tumhākaṃ dhanaṃ dullabhaṃ laddhampi cetaṃ sabbaṃ pahāya gamanīyaṃ puññameva ekaṃ ādāya gamanīyaṃ tasmā deve varaṃ dadamāne temāsaṃ padumuttaraṃ bhagavantaṃ upaṭṭhātuṃ varaṃ gaṇhathāti so tumhe mayhaṃ kalyāṇamittā nāma mametaṃ cittaṃ  natthi tumhehi pana uppāditaṃ evaṃ karissāmīti gantvā pitaraṃ vanditvā pitarā āliṅgetvā matthake cumbitvā varaṃ te putta demīti vutte icchāmahaṃ mahārāja bhagavantaṃ temāsaṃ  catūhi paccayehi upaṭṭhahanto jīvitaṃ avañjhaṃ kātuṃ idaṃ me varaṃ dehīti āha na sakkā tāta aññaṃ varehīti deva khattiyānaṃ nāma dvekathā natthi etameva me dehi na mamaññena atthoti tāta buddhānaṃ nāma cittaṃ dujjānaṃ sace bhagavā na icchissati mayā dinnampi kiṃ bhavissatīti sādhu deva ahaṃ bhagavato cittaṃ jānissāmīti vihāraṃ gato
tena ca samayena bhattakiccaṃ niṭṭhāpetvā bhagavā gandhakuṭiṃ paviṭṭho hoti so maṇḍalamāḷe sannisinnānaṃ bhikkhūnaṃ santikaṃ agamāsi te naṃ āhaṃsu  rājaputta kasmā āgatosīti bhagavantaṃ dassanāya dassetha me bhagavantanti na mayaṃ rājaputta icchiticchitakkhaṇe satthāraṃ daṭṭhuṃ labhāmāti ko pana bhante labhatīti sumanatthero nāma rājaputtāti so kuhiṃ bhante theroti therassa nisinnaṭṭhānaṃ pucchitvā gantvā vanditvā  icchāmahaṃ bhante bhagavantaṃ passituṃ dassetha me bhagavantanti āha thero ehi rājaputtāti taṃ gahetvā gandhakuṭipariveṇe ṭhapetvā gandhakuṭiṃ āruhi atha naṃ bhagavā sumana kasmā āgatosīti āha rājaputto bhante bhagavantaṃ dassanāya āgatoti tena hi bhikkhu āsanaṃ paññapehīti thero āsanaṃ paññapesi nisīdi bhagavā paññatte āsane rājaputto bhagavantaṃ vanditvā paṭisanthāraṃ akāsi kadā āgatosi rājaputtāti bhante tumhesu gandhakuṭiṃ paviṭṭhesu bhikkhū pana na mayaṃ icchiticchitakkhaṇe bhagavantaṃ daṭṭhuṃ labhāmāti maṃ therassa santikaṃ pāhesuṃ thero pana ekavacaneneva dassesi thero bhante tumhākaṃ  sāsane  vallabho maññeti āma rājakumāra vallabho esa bhikkhu mayhaṃ sāsaneti bhante buddhānaṃ sāsane kiṃ katvā vallabho hotīti dānaṃ datvā sīlaṃ samādiyitvā uposathakammaṃ katvā kumārāti bhagavā ahampi thero viya buddhasāsane vallabho hotukāmo temāsaṃ me vassāvāsaṃ adhivāsethāti bhagavā atthi nu kho gatena atthoti oloketvā atthīti disvā suññāgāre kho rājakumāra tathāgatā abhiramantīti āha kumāro aññātaṃ bhagavā aññātaṃ sugatāti vatvā  ahaṃ bhante purimataraṃ gantvā vihāraṃ kāremi mayā pesite bhikkhusatasahassena saddhiṃ āgacchathāti paṭiññaṃ gahetvā pitu santikaṃ gantvā dinnā me deva bhagavatā paṭiññā mayā pahite tumhe bhagavantaṃ peseyyāthāti pitaraṃ vanditvā nikkhamitvā yojane yojane vihāraṃ kāretvā vīsayojanasataṃ addhānaṃ gato gantvā attano nagare vihāraṭṭhānaṃ vicinanto sobhanassa nāma kuṭumbikassa  uyyānaṃ disvā satasahassena kiṇitvā satasahassaṃ vissajjetvā vihāraṃ kāresi tattha bhagavato gandhakuṭiṃ sesabhikkhūnañca rattiṭṭhānadivāṭṭhānatthāya kuṭileṇamaṇḍape kārāpetvā pākāraparikkhepaṃ dvārakoṭṭhakañca niṭṭhāpetvā pitu santikaṃ pesesi niṭṭhitaṃ mayhaṃ kiccaṃ satthāraṃ pahiṇathāti
rājā bhagavantaṃ bhojetvā bhagavā sumanassa kiccaṃ niṭṭhitaṃ tumhākaṃ āgamanaṃ paccāsīsatīti bhagavā satasahassabhikkhuparivāro yojane yojane vihāresu vasamāno agamāsi kumāro satthā āgacchatīti sutvā yojanaṃ paccuggantvā gandhamālādīhi pūjayamāno vihāraṃ pavesetvā 
satasahassena me kītaṃ satasahassena māpitaṃ
sobhanaṃ nāma uyyānaṃ paṭiggaṇha mahāmunīti 
vihāraṃ niyyātesi so vassūpanāyikadivase dānaṃ datvā attano puttadāre ca amacce ca pakkosāpetvā āha satthā amhākaṃ santikaṃ dūrato āgato buddhā ca nāma dhammagarunova nāmisagarukā tasmā ahaṃ imaṃ temāsaṃ dve sāṭake  nivāsetvā dasa sīlāni samādiyitvā idheva  vasissāmi tumhe khīṇāsavasatasahassassa imināva nīhārena temāsaṃ dānaṃ dadeyyāthāti
so sumanattherassa vasanaṭṭhānasabhāgeyeva ṭhāne vasanto yaṃ thero bhagavato vattaṃ karoti taṃ sabbaṃ disvā imasmiṃ ṭhāne ekantavallabho esa thero etasseva ṭhānantaraṃ patthetuṃ vaṭṭatīti cintetvā upakaṭṭhāya pavāraṇāya gāmaṃ pavisitvā sattāhaṃ mahādānaṃ datvā sattame divase bhikkhūsatasahassassa pādamūle ticīvaraṃ ṭhapetvā bhagavantaṃ vanditvā bhante yadetaṃ mayā magge yojanantarikavihārakārāpanato paṭṭhāya puññaṃ kataṃ taṃ neva sakkasampattiṃ na mārabrahmasampattiṃ patthayantena buddhassa pana upaṭṭhākabhāvaṃ patthentena kataṃ tasmā ahampi bhagavā anāgate sumanatthero viya ekassa buddhassa upaṭṭhāko homīti pañcapatiṭṭhitena patitvā vanditvā nipanno bhagavā mahantaṃ kulaputtassa cittaṃ ijjhissati nu kho noti olokento  anāgate ito satasahassime kappe gotamo nāma buddho uppajjissati tasseva upaṭṭhāko bhavissatīti ñatvā 
icchitaṃ patthitaṃ tuyhaṃ sabbameva samijjhatu
sabbe pūrentu saṅkappā cando pannaraso yathāti 
āha kumāro sutvā buddhā nāma advejjhakathā hontīti dutiyadivaseyeva tassa bhagavato pattacīvaraṃ gahetvā piṭṭhito piṭṭhito gacchanto viya ahosi so tasmiṃ buddhuppāde vassasatasahassaṃ dānaṃ datvā sagge nibbattitvā kassapabuddhakālepi piṇḍāya carato therassa pattaggahaṇatthaṃ uttarisāṭakaṃ datvā pūjaṃ akāsi puna sagge nibbattitvā tato cuto bārāṇasirājā hutvā aṭṭhannaṃ paccekabuddhānaṃ paṇṇasālāyo kāretvā maṇiādhārake upaṭṭhapetvā catūhi paccayehi dasavassasahassāni upaṭṭhānaṃ akāsi etāni pākaṭaṭṭhānāni
kappasatasahassaṃ pana dānaṃ dadamānova amhākaṃ bodhisattena saddhiṃ tusitapure nibbattitvā  tato cuto amitodanasakkassa gehe paṭisandhiṃ gahetvā anupubbena katābhinikkhamano sammāsambodhiṃ patvā paṭhamagamanena kapilavatthuṃ āgantvā tato nikkhamante bhagavati bhagavato parivāratthaṃ  rājakumāresu pabbajantesu bhaddiyādīhi saddhiṃ nikkhamitvā bhagavato santike pabbajitvā nacirasseva āyasmato puṇṇassa mantāṇiputtassa santike dhammakathaṃ sutvā sotāpattiphale patiṭṭhahi evamesa āyasmā pubbūpanissayasampanno tassimāya pubbūpanissayasampattiyā gambhīropi paṭiccasamuppādo uttānako viya upaṭṭhāsi
ti pana garūnaṃ santike uggahaṇasavanaparipucchanadhāraṇāni vuccanti so therassa ativiya parisuddho tenāpissāyaṃ gambhīropi uttānako viya upaṭṭhāsi sotāpannānañca nāma paccayākāro uttānako hutvā upaṭṭhāti ayañca āyasmā sotāpanno bahussutānaṃ catuhatthe ovarake padīpe jalamāne mañcapīṭhaṃ viya nāmarūpaparicchedo pākaṭo hoti ayañca āyasmā bahussutānaṃ aggo iti pissa gambhīropi paccayākāro uttānako viya upaṭṭhāsi paṭiccasamuppādo catūhi gambhīratāhi gambhīro sā panassa gambhīratā visuddhimagge vitthāritāva sā sabbāpi therassa uttānakā viya upaṭṭhāsi tena  bhagavā āyasmantaṃ ānandaṃ ussādento ntiādimāha ayañhettha adhippāyo  ānanda tvaṃ mahāpañño visadañāṇo tena te gambhīropi paṭiccasamuppādo uttānako viya khāyati tasmā mayhameva nu kho esa uttānako viya hutvā upaṭṭhāti udāhu aññesampīti mā evaṃ avaca
yaṃ pana vuttaṃ apasādentoti tatthāyamadhippāyo  ānanda atha ca pana me uttānakuttānako viya khāyatīti mā hevaṃ avaca yadi hi te esa uttānakuttānako viya khāyati kasmā tvaṃ attano dhammatāya sotāpanno nāhosi mayā dinnanaye ṭhatvā sotāpattimaggaṃ paṭivijjhi ānanda  idaṃ nibbānameva gambhīraṃ paccayākāro pana uttānako jāto atha kasmā oḷārikaṃ kāmarāgasaṃyojanaṃ paṭighasaṃyojanaṃ oḷārikaṃ kāmarāgānusayaṃ paṭighānusayanti ime cattāro kilese samugghātetvā sakadāgāmiphalaṃ na sacchikarosi teyeva aṇusahagate cattāro kilese samugghātetvā anāgāmiphalaṃ na sacchikarosi rūparāgādīni  pañca saṃyojanāni mānānusayaṃ bhavarāgānusayaṃ avijjānusayanti ime aṭṭha kilese samugghātetvā arahattaṃ na sacchikarosi kasmā vā satasahassakappādhikaṃ ekaṃ asaṅkhyeyyaṃ pūritapāramino sāriputtamoggallānā viya sāvakapāramīñāṇaṃ na paṭivijjhasi satasahassakappādhikāni dve asaṅkhyeyyāni pūritapāramino paccekabuddhā viya ca paccekabodhiñāṇaṃ na paṭivijjhasi yadi vā te sabbathāva esa uttānako hutvā upaṭṭhāsi atha kasmā satasahassakappādhikāni cattāri aṭṭha soḷasa vā asaṅkhyeyyāni pūritapāramino buddhā viya sabbaññutaññāṇaṃ na sacchikarosi kiṃ anatthikosi etehi visesādhigamehi passa yāva ca te aparaddhaṃ tvaṃ nāma sāvakapadesañāṇe ṭhito atigambhīraṃ paccayākāraṃ uttānako viya me upaṭṭhātīti vadasi tassa te idaṃ vacanaṃ buddhānaṃ kathāya paccanīkaṃ hoti tādisena nāma bhikkhunā buddhānaṃ kathāya paccanīkaṃ kathetabbanti na yuttametaṃ nanu mayhaṃ ānanda imaṃ paccayākāraṃ paṭivijjhituṃ vāyamantasseva kappasatasahassādhikāni cattāri asaṅkhyeyyāni atikkantāni paccayākārapaṭivijjhanatthāya ca pana me adinnadānaṃ nāma natthi apūritapāramī nāma natthi ajja paccayākāraṃ paṭivijjhissāmīti pana me nirussāhaṃ viya mārabalaṃ vidhamantassa ayaṃ mahāpathavī dvaṅgulamattampi nākampi tathā paṭhamayāme pubbenivāsaṃ majjhimayāme dibbacakkhuṃ sampādentassa pacchimayāme pana me balavapaccūsasamaye avijjā saṅkhārānaṃ navahi ākārehi paccayo hotīti diṭṭhamatteyeva dasasahassilokadhātu ayadaṇḍena  ākoṭitakaṃsathālo viya viravasataṃ viravasahassaṃ muñcamānā vātāhate paduminipaṇṇe udakabindu viya pakampittha evaṃ  gambhīro cāyaṃ ānanda paṭiccasamuppādo gambhīrāvabhāso ca etassa ānanda dhammassa ananubodhā nātivattatīti
ti etassa paccayadhammassa ti ñātapariññāvasena ananubujjhanā ti tīraṇappahānapariññāvasena appaṭivijjhanā ti tantaṃ viya ākulajātā yathā nāma dunnikkhittaṃ mūsikacchinnaṃ pesakārānaṃ tantaṃ tahiṃ tahiṃ ākulaṃ hoti idaṃ aggaṃ idaṃ mūlanti aggena vā aggaṃ mūlena vā mūlaṃ samānetuṃ dukkaraṃ hoti evameva sattā imasmiṃ paccayākāre khalitā ākulā byākulā honti  na sakkonti paccayākāraṃ ujuṃ kātuṃ tattha tantaṃ paccattapurisakāre ṭhatvā sakkāpi bhaveyya ujuṃ kātuṃ ṭhapetvā pana dve bodhisatte añño satto attano dhammatāya paccayākāraṃ ujuṃ kātuṃ samattho nāma natthi yathā pana ākulaṃ tantaṃ kañjiyaṃ datvā kocchena pahaṭaṃ tattha tattha guḷakajātaṃ hoti gaṇṭhibaddhaṃ evamime sattā paccayesu pakkhalitvā paccaye ujuṃ kātuṃ asakkontā dvāsaṭṭhidiṭṭhigatavasena guḷakajātā honti gaṇṭhibaddhā ye hi keci diṭṭhiyo sannissitā sabbe te paccayaṃ ujuṃ kātuṃ asakkontāyeva
ti kulāgaṇṭhikaṃ vuccati pesakārakañjiyasuttaṃ kulā nāma sakuṇikā tassā kulāvakotipi eke yathā hi tadubhayampi ākulaṃ aggena vā aggaṃ mūlena vā mūlaṃ samānetuṃ dukkaranti purimanayeneva yojetabbaṃ
ti muñjatiṇaṃ viya pabbajatiṇaṃ viya ca bhūtā tādisā jātā yathā hi tāni tiṇāni koṭṭetvā katarajju jiṇṇakāle katthaci patitaṃ gahetvā tesaṃ tiṇānaṃ idaṃ aggaṃ idaṃ mūlanti aggena vā aggaṃ mūlena vā mūlaṃ samānetuṃ dukkaraṃ tampi paccattapurisakāre ṭhatvā sakkā bhaveyya ujuṃ kātuṃ ṭhapetvā pana dve bodhisatte  añño satto attano dhammatāya paccayākāraṃ ujuṃ kātuṃ samattho nāma natthi evamayaṃ pajā paccayaṃ ujuṃ kātuṃ asakkontī diṭṭhigatavasena gaṇṭhikajātā hutvā apāyaṃ duggatiṃ vinipātaṃ saṃsāraṃ nātivattati
tattha ti nirayatiracchānayonipettivisayaasurakāyā sabbepi hi te vaḍḍhisaṅkhātassa ayassa abhāvato apāyoti vuccati tathā dukkhassa gatibhāvato  sukhasamussayato vinipatitattā  itaro pana 
khandhānañca paṭipāṭi dhātuāyatanāna ca
abbhocchinnaṃ vattamānā ti pavuccati
taṃ sabbampi nātivattati nātikkamati atha kho cutito paṭisandhiṃ paṭisandhito cutinti evaṃ punappunaṃ cutipaṭisandhiyo gaṇhamānā tīsu bhavesu catūsu  yonīsu pañcasu gatīsu sattasu viññāṇaṭṭhitīsu navasu sattāvāsesu mahāsamudde vātakkhittā nāvā viya yante yuttagoṇo viya ca paribbhamatiyeva iti sabbametaṃ bhagavā āyasmantaṃ ānandaṃ apasādento āha sesamettha vuttanayamevāti dasamaṃ



 mahāvaggassa paṭhame ti khandhadhātuāyatanapaccayākārasatipaṭṭhānādīsu uggahaparipucchāvinicchayarahito ti puthūnaṃ nānappakārānaṃ kilesādīnaṃ jananādikāraṇehi puthujjano vuttañhetaṃ  puthu kilese janentīti puthujjanāti sabbaṃ vitthāretabbaṃ apica puthūnaṃ gaṇanapathamatītānaṃ ariyadhammaparammukhānaṃ nīcadhammasamācārānaṃ janānaṃ antogadhattāpi puthujjano puthu vā ayaṃ visuṃyeva saṅkhaṃ gato visaṃsaṭṭho sīlasutādiguṇayuttehi ariyehi janoti puthujjano evametehi  assutavā puthujjanoti dvīhipi padehi ye te 
duve  puthujjanā vuttā buddhenādiccabandhunā
andho puthujjano eko kalyāṇeko puthujjanoti  
dve puthujjanā vuttā tesu andhaputhujjano gahito nti paccuppannapaccakkhakāyaṃ dasseti nti catumahābhūtakāye catumahābhūtehi nibbatte catumahābhūtamayeti attho ti ukkaṇṭheyya ti na rajjeyya ti muccitukāmo bhaveyya ti vuḍḍhi ti parihāni nti nibbatti nti bhedo
ti yasmā ime cattāro vuḍḍhihāninibbattibhedā paññāyanti tasmā taṃkāraṇāti attho iti bhagavā cātumahābhūtike kāye rūpaṃ  pariggahetuṃ ayuttarūpaṃ katvā arūpaṃ pariggahetuṃ yuttarūpaṃ karoti kasmā tesañhi bhikkhūnaṃ rūpasmiṃ gāho balavā adhimatto tena tesaṃ rūpe gāhassa pariggahetabbarūpataṃ dassetvā nikkaḍḍhanto arūpe patiṭṭhāpanatthaṃ evamāha
ntiādi sabbaṃ manāyatanasseva nāmaṃ tañhi cittavatthutāya cittagocaratāya sampayuttadhammacittatāya ca  mananaṭṭhena  vijānanaṭṭhena nti vuccati nti na samattho nti taṇhāya gilitvā pariniṭṭhapetvā gahitaṃ nti taṇhāmamattena mama idanti gahitaṃ nti diṭṭhiyā parāmasitvā gahitaṃ ti taṇhāgāho tena aṭṭhasatataṇhāvicaritaṃ gahitaṃ hoti ti mānagāho tena nava mānā gahitā honti ti diṭṭhigāho tena dvāsaṭṭhi diṭṭhiyo gahitā honti ti yasmā evaṃ dīgharattaṃ gahitaṃ tasmā nibbindituṃ na samattho
ti idaṃ kasmā āha paṭhamañhi tena rūpaṃ pariggahetuṃ ayuttarūpaṃ kataṃ arūpaṃ yuttarūpaṃ atha tesaṃ bhikkhūnaṃ rūpato gāho nikkhamitvā arūpaṃ gatoti ñatvā taṃ nikkaḍḍhituṃ imaṃ desanaṃ ārabhi tattha ti attāti gaṇheyya ti vassasatato uddhampi kasmā pana bhagavā evamāha kiṃ atirekavassasataṃ tiṭṭhamānaṃ rūpaṃ nāma atthi nanu paṭhamavaye pavattaṃ rūpaṃ majjhimavayaṃ na pāpuṇāti majjhimavaye pavattaṃ pacchimavayaṃ purebhatte pavattaṃ pacchābhattaṃ pacchābhatte pavattaṃ paṭhamayāmaṃ paṭhamayāme  pavattaṃ majjhimayāmaṃ majjhimayāme pavattaṃ pacchimayāmaṃ na pāpuṇāti tathā gamane pavattaṃ ṭhānaṃ ṭhāne pavattaṃ nisajjaṃ nisajjāya pavattaṃ sayanaṃ na pāpuṇāti ekairiyāpathepi pādassa uddharaṇe pavattaṃ atiharaṇaṃ atiharaṇe pavattaṃ vītiharaṇaṃ vītiharaṇe pavattaṃ vossajjanaṃ vossajjane pavattaṃ sannikkhepanaṃ sannikkhepane pavattaṃ sannirujjhanaṃ na pāpuṇāti tattha tattheva odhi odhi pabbaṃ pabbaṃ hutvā tattakapāle pakkhittatilā viya paṭapaṭāyantā saṅkhārā bhijjantīti saccametaṃ yathā pana padīpassa jalato jātā taṃ taṃ vaṭṭippadesaṃ anatikkamitvā tattha tattheva bhijjati atha ca pana paveṇisambandhavasena sabbarattiṃ jalito padīpoti  vuccati evamidhāpi paveṇivasena ayampi kāyo evaṃ ciraṭṭhitiko viya katvā dassito
ti rattimhi ca divase ca bhummatthe hetaṃ sāmivacanaṃ ti yaṃ rattiṃ uppajjati ca nirujjhati ca tato aññadeva divā uppajjati ca nirujjhati cāti attho aññaṃ uppajjati anuppannameva aññaṃ nirujjhatīti evaṃ pana attho na gahetabbo rattiyā ca divasassa cāti idaṃ purimapaveṇito parittakaṃ paveṇiṃ gahetvā paveṇivaseneva vuttaṃ ekarattiṃ pana ekadivasaṃ vā ekameva cittaṃ ṭhātuṃ samatthaṃ nāma natthi ekasmiñhi accharākkhaṇe anekāni cittakoṭisatasahassāni uppajjanti vuttampi cetaṃ milindapañhe 
vāhasataṃ kho mahārāja  vīhīnaṃ aḍḍhacūḷañca vāhā vīhisattambaṇāni dve ca tumbā ekaccharākkhaṇe pavattassa cittassa ettakā vīhī lakkhaṃ ṭhapīyamānā parikkhayaṃ pariyādānaṃ gaccheyyunti
ti mahāvane ti iminā na so gaṇhitabbasākhaṃ alabhitvā bhūmiṃ otarati atha kho tasmiṃ mahāvane vicaranto taṃ taṃ sākhaṃ gaṇhantoyeva caratīti ayamattho dassito
ti ettha idaṃ opammasaṃsandanaṃ  araññamahāvanaṃ viya hi ārammaṇavanaṃ veditabbaṃ tasmiṃ vane vicaraṇamakkaṭo viya ārammaṇavane uppajjanakacittaṃ sākhāgahaṇaṃ viya  ārammaṇe lubbhanaṃ yathā so araññe vicaranto makkaṭo taṃ taṃ sākhaṃ pahāya taṃ taṃ sākhaṃ gaṇhāti evamidaṃ ārammaṇavane vicarantaṃ cittampi kadāci rūpārammaṇaṃ gahetvā uppajjati kadāci saddādīsu aññataraṃ kadāci atītaṃ kadāci anāgataṃ vā paccuppannaṃ vā tathā kadāci ajjhattaṃ kadāci bāhiraṃ yathā ca so araññe vicaranto makkaṭo sākhaṃ alabhitvā oruyha bhūmiyaṃ nisinnoti na vattabbo ekaṃ pana paṇṇasākhaṃ  gahetvāva nisīdati evameva ārammaṇavane vicarantaṃ cittampi ekaṃ olubbhārammaṇaṃ alabhitvā uppannanti na vattabbaṃ ekajātiyaṃ pana ārammaṇaṃ gahetvāva uppajjatīti veditabbaṃ ettāvatā ca pana bhagavatā rūpato nīharitvā arūpe gāho patiṭṭhāpito arūpato nīharitvā rūpe
idāni taṃ ubhayato nikkaḍḍhitukāmo ti desanaṃ ārabhi ayaṃ panattho āsīvisadaṭṭhūpamāya dīpetabbo  eko kira puriso āsīvisena daṭṭho athassa visaṃ harissāmīti cheko bhisakko āgantvā vamanaṃ kāretvā heṭṭhā garuḷo upari nāgoti mantaṃ parivattetvā visaṃ upari āropesi so yāva akkhippadesā āruḷhabhāvaṃ ñatvā ito paraṃ abhiruhituṃ na dassāmi daṭṭhaṭṭhāneyeva ṭhapessāmīti  upari garuḷo heṭṭhā nāgoti mantaṃ parivattetvā kaṇṇe dhumetvā daṇḍakena paharitvā visaṃ otāretvā daṭṭhaṭṭhāneyeva ṭhapesi tatrassa ṭhitabhāvaṃ ñatvā agadalepena visaṃ nimmathetvā nhāpetvā sukhī hohīti vatvā yenakāmaṃ pakkāmi
tattha āsīvisena daṭṭhassa kāye visapatiṭṭhānaṃ viya imesaṃ bhikkhūnaṃ rūpe adhimattagāhakālo cheko bhisakko viya tathāgato mantaṃ parivattetvā upari visassa āropitakālo viya tathāgatena tesaṃ bhikkhūnaṃ rūpato gāhaṃ nīharitvā arūpe patiṭṭhāpitakālo yāva akkhippadesā āruḷhavisassa upari abhiruhituṃ adatvā puna mantabalena otāretvā daṭṭhaṭṭhāneyeva ṭhapanaṃ viya satthārā tesaṃ bhikkhūnaṃ arūpato gāhaṃ nīharitvā rūpe patiṭṭhāpitakālo daṭṭhaṭṭhāne ṭhitassa visassa agadalepena nimmathanaṃ viya ubhayato gāhaṃ nīharaṇatthāya imissā desanāya āraddhakālo veditabbo tattha ti iminā maggo kathito ti phalaṃ ntiādinā paccavekkhaṇā paṭhamaṃ

 dutiye nti sukhavedanāya paccayaṃ nti cakkhusamphassādiṃ nanu ca cakkhusamphasso sukhavedanāya paccayo na hotīti sahajātapaccayena na hoti upanissayapaccayena pana javanavedanāya hoti  taṃ sandhāyetaṃ vuttaṃ sotasamphassādīsupi eseva nayo nti tajjātikaṃ tassāruppaṃ tassa phassassa anurūpanti attho ntiādi vuttanayeneva veditabbaṃ ti saṅghaṭṭanena ceva samodhānena ca saṅghaṭṭanasampiṇḍanenāti attho ti uṇhākāro ti aggicuṇṇo nikkhamatīti na gahetabbaṃ usmākārasseva pana etaṃ vevacanaṃ tattha nti dvinnaṃ araṇīnaṃ tattha adhoaraṇī viya vatthu uttarāraṇī viya ārammaṇaṃ saṅghaṭṭanaṃ viya phasso usmādhātu viya vedanā dutiyaṃ

 tatiye tiādi vuttanayameva yasmā panassa aṭṭhuppattiko nikkhepo tasmā taṃ dassetvāvettha anupubbapadavaṇṇanaṃ karissāmi katarāya pana idaṃ aṭṭhuppattiyā nikkhittanti lābhasakkārena bhagavato kira mahālābhasakkāro uppajji yathā taṃ cattāro asaṅkhyeyye pūritadānapāramīsañcayassa sabbadisāsu hissa yamakamahāmegho vuṭṭhahitvā mahoghaṃ viya sabbapāramiyo ekasmiṃ attabhāve vipākaṃ dassāmāti sampiṇḍitā viya lābhasakkāramahoghaṃ nibbattayiṃsu tato tato annapānayānavatthamālāgandhavilepanādihatthā khattiyabrāhmaṇādayo āgantvā kahaṃ buddho kahaṃ bhagavā kahaṃ devadevo narāsabho purisasīhoti bhagavantaṃ pariyesanti sakaṭasatehipi paccaye āharitvā okāsaṃ alabhamānā samantā gāvutappamāṇampi sakaṭadhurena sakaṭadhuraṃ āhacca tiṭṭhanti ceva anuppavattanti ca andhakavindabrāhmaṇādayo viya sabbaṃ khandhake tesu tesu suttesu ca āgatanayena veditabbaṃ
yathā bhagavato evaṃ bhikkhusaṅghassāpi vuttañcetaṃ 
tena  kho pana samayena bhagavā sakkato hoti garukato mānito pūjito apacito lābhī cīvara-piṇḍapāta-senāsana-gilāna-paccaya-bhesajja-parikkhārānaṃ bhikkhusaṅghopi kho sakkato hoti parikkhārānanti 
tathā  yāvatā kho cunda etarahi saṅgho vā gaṇo vā loke uppanno nāhaṃ cunda aññaṃ ekasaṅghampi samanupassāmi evaṃ lābhaggayasaggapattaṃ yatharivāyaṃ cunda bhikkhusaṅghoti 
svāyaṃ bhagavato ca saṅghassa ca uppanno lābhasakkāro ekato hutvā dvinnaṃ mahānadīnaṃ udakaṃ viya appameyyo ahosi atha satthā rahogato cintesi  mahālābhasakkāro atītabuddhānampi evarūpo ahosi anāgatānampi evarūpo bhavissati  kiṃ nu kho bhikkhū āhārapariggāhakena satisampajaññena samannāgatā majjhattā nicchandarāgā hutvā āhāraṃ paribhuñjituṃ sakkonti na sakkontīti
so addasa ekacce adhunā pabbajite kulaputte apaccavekkhitvā āhāraṃ paribhuñjamāne disvānassa etadahosi  mayā kappasatasahassādhikāni cattāri asaṅkhyeyyāni pāramiyo pūrentena na cīvarādihetu pūritā uttamaphalassa pana arahattassatthāya pūritā imepi bhikkhū mama santike pabbajantā na cīvarādihetu pabbajitā arahattasseva pana atthāya pabbajitā te idāni asārameva sāraṃ anatthameva ca atthaṃ karontīti evamassa dhammasaṃvego udapādi tato cintesi  sace pañcamaṃ pārājikaṃ paññapetuṃ sakkā abhavissa apaccavekkhitāhāraparibhogo pañcamaṃ pārājikaṃ katvā paññapetabbo bhaveyya na pana sakkā evaṃ kātuṃ dhuvapaṭisevanaṭṭhānañhetaṃ sattānaṃ yathā pana kathite pañcamaṃ pārājikaṃ viya naṃ passissanti evaṃ dhammādāsaṃ saṃvaraṃ mariyādaṃ ṭhapessāmi yaṃ āvajjitvā āvajjitvā anāgate bhikkhū cattāro paccaye paccavekkhitvā paribhuñjissantīti imāya aṭṭhuppattiyā imaṃ puttamaṃsūpamasuttantaṃ nikkhipi tattha tiādi heṭṭhā vuttatthameva
cattāro  pana āhāre vitthāretvā idāni tesu ādīnavaṃ dassetuṃ tiādimāha tattha ti jāyā ceva pati ca nti puṭabhattasattumodakādīnaṃ aññataraṃ appamattakaṃ pātheyyaṃ nti kantārabhūtaṃ maggaṃ kantāre vā maggaṃ nti corakantāraṃ vāḷakantāraṃ amanussakantāraṃ nirudakakantāraṃ appabhakkhakantāranti pañcavidhaṃ tesu yattha corabhayaṃ atthi  taṃ corakantāraṃ yattha sīhabyagghādayo vāḷā atthi taṃ vāḷakantāraṃ yattha balavāmukhayakkhiniādīnaṃ amanussānaṃ vasena bhayaṃ atthi taṃ amanussakantāraṃ yattha pātuṃ vā nhāyituṃ vā udakaṃ natthi taṃ nirudakakantāraṃ yattha khāditabbaṃ vā bhuñjitabbaṃ vā antamaso kandamūlādimattampi  natthi taṃ appabhakkhakantāraṃ nāma yattha panetaṃ pañcavidhampi bhayaṃ atthi taṃ kantārameva taṃ panetaṃ ekāhadvīhatīhādivasena nittharitabbampi atthi na taṃ idha adhippetaṃ idha pana nirudakaṃ appabhakkhaṃ yojanasatikakantāraṃ adhippetaṃ evarūpe kantāre maggaṃ nti chātakabhayena ceva rogabhayena ca rājabhayena ca upaddutā paṭipajjeyyuṃ etaṃ kantāraṃ nittharitvā dhammikassa rañño nirupaddave raṭṭhe sukhaṃ vasissāmāti maññamānā
ti ukkhipitvā gahito anukampitabbayutto athirasarīro ekaputtako ti ghanaghanaṭṭhānato gahetvā vallūraṃ aṭṭhinissitasirānissitaṭṭhānāni gahetvā sūlamaṃsañcāti attho nti pahareyyuṃ ti ayaṃ tesaṃ paridevanākāro
ayaṃ panettha bhūtamatthaṃ katvā ādito paṭṭhāya saṅkhepato atthavaṇṇanā  dve kira jāyampatikā puttaṃ gahetvā parittena pātheyyena yojanasatikaṃ kantāramaggaṃ paṭipajjiṃsu tesaṃ paññāsayojanāni gantvā pātheyyaṃ niṭṭhāsi te khuppipāsāturā viraḷacchāyāyaṃ nisīdiṃsu tato puriso bhariyaṃ āha  bhadde ito samantā paññāsayojanāni gāmo vā nigamo vā natthi tasmā yaṃ taṃ purisena kātabbaṃ bahumpi kasigorakkhādikammaṃ na dāni sakkā taṃ mayā kātuṃ ehi maṃ māretvā upaḍḍhamaṃsaṃ khāditvā upaḍḍhaṃ pātheyyaṃ katvā puttena saddhiṃ kantāraṃ nittharāhīti puna sāpi taṃ āha  sāmi mayā dāni yaṃ taṃ itthiyā kātabbaṃ bahumpi suttakantanādikammaṃ taṃ kātuṃ na sakkā ehi maṃ māretvā upaḍḍhamaṃsaṃ khāditvā upaḍḍhaṃ pātheyyaṃ katvā puttena saddhiṃ kantāraṃ nittharāhīti puna sopi taṃ āha  bhadde mātugāmamaraṇena dvinnaṃ  maraṇaṃ paññāyati  na hi mando kumāro mātarā vinā  jīvituṃ sakkoti yadi pana mayaṃ jīvāma puna dārakaṃ labheyyāma handa dāni puttakaṃ māretvā maṃsaṃ gahetvā kantāraṃ nittharāmāti tato mātā puttamāha  tāta pitusantikaṃ gacchāti so agamāsi athassa pitā mayā puttakaṃ posessāmīti kasigorakkhādīhi anappakaṃ dukkhamanubhūtaṃ na sakkomi ahaṃ puttaṃ māretuṃ tvaṃyeva tava puttaṃ mārehīti vatvā tāta mātusantikaṃ gacchāti āha so agamāsi athassa mātāpi mayā puttaṃ patthentiyā govatakukkuravatadevatāyācanādīhipi tāva anappakaṃ dukkhamanubhūtaṃ ko pana vādo kucchinā pariharantiyā na sakkomi ahaṃ puttaṃ māretunti vatvā tāta pitusantikameva gacchāti āha evaṃ so dvinnamantarā gacchantoyeva mato te taṃ disvā paridevitvā vuttanayena maṃsāni gahetvā khādantā pakkamiṃsu
tesaṃ so puttamaṃsāhāro navahi kāraṇehi paṭikūlattā neva davāya hoti na madāya na maṇḍanāya na vibhūsanāya kevalaṃ kantāranittharaṇatthāyeva hoti katamehi navahi kāraṇehi paṭikūloti ce sajātimaṃsatāya ñātimaṃsatāya puttamaṃsatāya piyaputtamaṃsatāya taruṇamaṃsatāya āmakamaṃsatāya abhogamaṃsatāya aloṇatāya adhūpitatāyāti evañhi te navahi kāraṇehi paṭikūlaṃ taṃ puttamaṃsaṃ khādantā na sārattā giddhamānasā hutvā khādiṃsu majjhattabhāveyeva pana nicchandarāgaparibhoge ṭhitā khādiṃsu na aṭṭhinhārucammanissitaṭṭhānāni apanetvā thūlathūlaṃ varamaṃsameva khādiṃsu hatthasampattaṃ maṃsameva pana khādiṃsu na yāvadatthaṃ kaṇṭhappamāṇaṃ katvā khādiṃsu thokaṃ thokaṃ pana ekadivasaṃ yāpanamattameva khādiṃsu na aññamaññaṃ maccharāyantā khādiṃsu vigatamaccheramalena pana parisuddheneva cetasā khādiṃsu na aññaṃ kiñci migamaṃsaṃ vā moramaṃsādīnaṃ vā aññataraṃ khādāmāti sammūḷhā khādiṃsu piyaputtamaṃsabhāvaṃ pana jānantāva  khādiṃsu na aho vata mayaṃ punapi evarūpaṃ puttamaṃsaṃ khādeyyāmāti patthanaṃ katvā khādiṃsu patthanaṃ pana vītivattāva hutvā khādiṃsu na ettakaṃ kantāre khāditvā avasiṭṭhaṃ kantāraṃ atikkamma loṇambilādīhi yojetvā khādissāmāti sannidhiṃ akaṃsu kantārapariyosāne pana pure mahājano passatīti bhūmiyaṃ vā nikhaṇiṃsu agginā  vā jhāpayiṃsu na koci añño amhe viya evarūpaṃ puttamaṃsaṃ khādituṃ na labhatīti mānaṃ vā dappaṃ vā akaṃsu nihatamānā pana nihatadappā hutvā khādiṃsu kiṃ iminā aloṇena anambilena adhūpitena duggandhenāti na hīḷetvā khādiṃsu hīḷanaṃ pana vītivattā hutvā khādiṃsu  na tuyhaṃ bhāgo mayhaṃ bhāgo tava putto mama puttoti aññamaññaṃ atimaññiṃsu samaggā pana sammodamānā hutvā khādiṃsu imaṃ nesaṃ evarūpaṃ nicchandarāgādiparibhogaṃ sampassamāno satthā bhikkhusaṅghampi taṃ kāraṇaṃ anujānāpento ntiādimāha tattha tiādīni visuddhimagge  vitthāritāneva ti nittiṇṇāvasesassa kantārassa
ti navannaṃ pāṭikulyānaṃ vasena piyaputtamaṃsasadiso katvā daṭṭhabboti attho katamesaṃ navannaṃ gamanapāṭikulyatādīnaṃ gamanapāṭikulyataṃ paccavekkhantopi kabaḷīkārāhāraṃ pariggaṇhāti pariyesanapāṭikulyataṃ paccavekkhantopi paribhoganidhānaāsayaparipakkāparipakkasammakkhaṇanissandapāṭikulyataṃ paccavekkhantopi tāni panetāni gamanapāṭikulyatādīni visuddhimagge  āhārapāṭikulyatāniddese vitthāritāneva iti imesaṃ navannaṃ pāṭikulyānaṃ vasena puttamaṃsūpamaṃ katvā āhāro paribhuñjitabbo
yathā te jāyampatikā pāṭikulyaṃ piyaputtamaṃsaṃ khādantā na sārattā giddhamānasā hutvā khādiṃsu majjhattabhāveyeva nicchandarāgaparibhoge ṭhitā khādiṃsu evaṃ nicchandarāgaparibhogaṃ katvā paribhuñjitabbo yathā ca te na aṭṭhinhārucammanissitaṃ apanetvā thūlathūlaṃ varamaṃsameva khādiṃsu hatthasampattameva  pana khādiṃsu evaṃ sukkhabhattamandabyañjanādīni piṭṭhihatthena apaṭikkhipitvā vaṭṭakena viya kukkuṭena viya ca odhiṃ adassetvā tato tato sappimaṃsādisaṃsaṭṭhavarabhojanaṃyeva vicinitvā abhuñjantena sīhena viya sapadānaṃ paribhuñjitabbo
yathā ca te na yāvadatthaṃ kaṇṭhappamāṇaṃ khādiṃsu thokaṃ thokaṃ pana ekekadivasaṃ yāpanamattameva khādiṃsu evameva āharahatthakādibrāhmaṇānaṃ aññatarena viya yāvadatthaṃ udarāvadehakaṃ abhuñjantena catunnaṃ pañcannaṃ vā  ālopānaṃ okāsaṃ ṭhapetvāva dhammasenāpatinā viya paribhuñjitabbo so kira pañcacattālīsa vassāni tiṭṭhamāno pacchābhatte ambiluggārasamuṭṭhāpakaṃ katvā ekadivasampi āhāraṃ na āhāresinti vatvā sīhanādaṃ nadanto imaṃ gāthamāha 
cattāro  pañca ālope abhutvā udakaṃ pive
alaṃ phāsuvihārāya pahitattassa bhikkhunoti 
yathā ca te na aññamaññaṃ maccharāyantā khādiṃsu vigatamalamaccherena pana parisuddheneva cetasā khādiṃsu evameva piṇḍapātaṃ labhitvā amaccharāyitvā imaṃ sabbaṃ gaṇhantassa sabbaṃ dassāmi upaḍḍhaṃ gaṇhantassa upaḍḍhaṃ sace gahitāvaseso bhavissati attanā paribhuñjissāmīti sāraṇīyadhamme ṭhiteneva paribhuñjitabbo yathā ca te na aññaṃ kiñci mayaṃ migamaṃsaṃ vā moramaṃsādīnaṃ vā aññataraṃ khādāmāti sammūḷhā khādiṃsu piyaputtamaṃsabhāvaṃ pana jānantāva khādiṃsu evameva piṇḍapātaṃ labhitvā ahaṃ khādāmi bhuñjāmīti attūpaladdhisammohaṃ anuppādetvā kabaḷīkārāhāro na jānāti cātumahābhūtikakāyaṃ vaḍḍhemīti kāyopi na jānāti kabaḷīkārāhāro maṃ vaḍḍhetīti evaṃ sammohaṃ pahāya paribhuñjitabbo satisampajaññavasenāpi cesa asammūḷheneva hutvā paribhuñjitabbo
yathā ca te na aho vata mayaṃ punapi evarūpaṃ puttamaṃsaṃ khādeyyāmāti patthanaṃ katvā khādiṃsu patthanaṃ pana vītivattāva hutvā khādiṃsu evameva paṇītabhojanaṃ  laddhā aho vatāhaṃ svepi punadivasepi evarūpaṃ labheyyaṃ lūkhaṃ vā pana laddhā hiyyo viya me ajja paṇītabhojanaṃ na laddhanti patthanaṃ vā anusocanaṃ vā akatvā nittaṇhena 
atītaṃ nānusocāmi nappajappāmināgataṃ
paccuppannena yāpemi tena vaṇṇo pasīdatīti  
imaṃ ovādaṃ anussarantena paccuppanneneva yāpessāmīti paribhuñjitabbo
yathā ca te na ettakaṃ kantāre khāditvā avasiṭṭhaṃ kantāraṃ atikkamma loṇambilādīhi yojetvā khādissāmāti sannidhiṃ akaṃsu kantārapariyosāne  pana pure mahājano passatīti bhūmiyaṃ vā nikhaṇiṃsu agginā vā jhāpayiṃsu evameva 
annānamatho  pānānaṃ
khādanīyānaṃ athopi vatthānaṃ
laddhā na sannidhiṃ kayirā
na ca parittase tāni alabhamānoti  
imaṃ ovādaṃ anussarantena catūsu paccayesu yaṃ yaṃ labhati tato tato attano yāpanamattaṃ gahetvā sesaṃ sabrahmacārīnaṃ vissajjetvā sannidhiṃ parivajjantena paribhuñjitabbo yathā ca te na koci añño amhe viya evarūpaṃ puttamaṃsaṃ khādituṃ na labhatīti mānaṃ vā dappaṃ vā akaṃsu nihatamānā pana nihatadappā hutvā khādiṃsu evameva paṇītabhojanaṃ labhitvā ahamasmi lābhī cīvarapiṇḍapātādīnanti na māno vā dappo vā kātabbo nāyaṃ pabbajjā cīvarādihetu arahattahetu panāyaṃ pabbajjāti paccavekkhitvā nihatamānadappeneva paribhuñjitabbo
yathā ca te kiṃ iminā aloṇena anambilena adhūpitena duggandhenāti  hīḷetvā na khādiṃsu hīḷanaṃ pana vītivattā hutvā khādiṃsu evameva piṇḍapātaṃ labhitvā kiṃ iminā assagoṇabhattasadisena lūkhena nirasena suvānadoṇiyaṃ taṃ pakkhipathāti evaṃ piṇḍapātaṃ vā ko imaṃ bhuñjissati kākasunakhādīnaṃ dehīti evaṃ dāyakaṃ vā ahīḷentena 
sa pattapāṇi vicaranto amūgo mūgasammato
appaṃ dānaṃ na hīḷeyya dātāraṃ nāvajāniyāti  
imaṃ ovādaṃ anussarantena paribhuñjitabbo yathā ca te na tuyhaṃ bhāgo mayhaṃ bhāgo tava putto mama puttoti aññamaññaṃ atimaññiṃsu samaggā pana sammodamānā hutvā khādiṃsu evamevaṃ piṇḍapātaṃ labhitvā yathā ekacco ko tumhādisānaṃ dassati nikkāraṇā ummāresu pakkhalantānaṃ āhiṇḍantānaṃ vijātamātāpi vo dātabbaṃ na maññati mayaṃ pana  gatagataṭṭhāne paṇītāni cīvarādīni labhāmāti sīlavante sabrahmacārī atimaññati yaṃ sandhāya vuttaṃ 
so  tena lābhasakkārasilokena abhibhūto pariyādiṇṇacitto aññe pesale bhikkhū atimaññati tañhi tassa bhikkhave moghapurisassa hoti dīgharattaṃ ahitāya dukkhāyāti 
evaṃ kañci anatimaññitvā sabbehi sabrahmacārīhi saddhiṃ samaggena sammodamānena hutvā paribhuñjitabbaṃ
ti ñātapariññā tīraṇapariññā pahānapariññāti imāhi tīhi pariññāhi pariññāte kathaṃ idha bhikkhu kabaḷīkārāhāro nāma ayaṃ savatthukavasena ojaṭṭhamakarūpaṃ hoti ojaṭṭhamakarūpaṃ kattha paṭihaññati jivhāpasāde jivhāpasādo kinnissito catumahābhūtanissito iti ojaṭṭhamakaṃ jivhāpasādo tassa paccayāni mahābhūtānīti ime dhammā rūpakkhandho nāma taṃ pariggaṇhato uppannā phassapañcamakā dhammā cattāro arūpakkhandhā iti sabbepime pañcakkhandhā saṅkhepato nāmarūpamattaṃ hotīti pajānāti so te dhamme sarasalakkhaṇato vavatthapetvā  tesaṃ paccayaṃ pariyesanto anulomapaṭilomaṃ paṭiccasamuppādaṃ passati ettāvatānena kabaḷīkārāhāramukhena sappaccayassa nāmarūpassa yāthāvato diṭṭhattā kabaḷīkārāhāro ñātapariññāya pariññāto hoti so tadeva sappaccayaṃ nāmarūpaṃ aniccaṃ dukkhaṃ anattāti tīṇi lakkhaṇāni āropetvā sattannaṃ anupassanānaṃ vasena sammasati ettāvatānena so tilakkhaṇapaṭivedhasammasanañāṇasaṅkhātāya tīraṇapariññāya pariññāto hoti tasmiṃyeva nāmarūpe chandarāgāvakaḍḍhanena anāgāmimaggena parijānatā pahānapariññāya pariññāto hotīti
ti pañcakāmaguṇasambhavo rāgo pariññāto hoti ettha pana tisso pariññā ekapariññā sabbapariññā mūlapariññāti katamā  yo bhikkhu jivhādvāre ekarasataṇhaṃ parijānāti tena pañcakāmaguṇiko rāgo pariññātova hotīti kasmā tassāyeva tattha uppajjanato sāyeva hi taṇhā cakkhudvāre uppannā rūparāgo  nāma hoti sotadvārādīsu uppannā saddarāgādayo iti yathā ekasseva corassa pañcamagge hanato ekasmiṃ magge gahetvā sīse chinne pañcapi maggā khemā honti evaṃ jivhādvāre rasataṇhāya pariññātāya pañcakāmaguṇiko rāgo pariññāto hotīti ayaṃ ekapariññā nāma
katamā  patte pakkhittapiṇḍapātasmiñhi ekasmiṃyeva pañcakāmaguṇikarāgo labbhati kathaṃ parisuddhaṃ tāvassa vaṇṇaṃ olokayato rūparāgo hoti uṇhe sappimhi tattha āsiñcante paṭapaṭāti saddo uṭṭhahati tathārūpaṃ khādanīyaṃ vā khādantassa murumurūti saddo uppajjati taṃ assādayato saddarāgo jīrakādivasagandhaṃ assādentassa gandharāgo sādurasavasena rasarāgo mudubhojanaṃ phassavantanti assādayato phoṭṭhabbarāgo iti imasmiṃ āhāre satisampajaññena pariggahetvā nicchandarāgaparibhogena paribhutte sabbopi so pariññāto hotīti ayaṃ sabbapariññā nāma
katamā  pañcakāmaguṇikarāgassa hi kabaḷīkārāhāro mūlaṃ kasmā tasmiṃ sati tassuppattito  brāhmaṇatissabhaye kira dvādasa vassāni jāyampatikānaṃ upanijjhānacittaṃ nāma nāhosi kasmā āhāramandatāya bhaye pana vūpasante yojanasatiko tambapaṇṇidīpo dārakānaṃ jātamaṅgalehi ekamaṅgalo ahosi iti mūlabhūte āhāre pariññāte pañcakāmaguṇiko rāgo pariññātova hotīti ayaṃ mūlapariññā nāma
nti tena rāgena saddhiṃ pahānekaṭṭhatāya pahīnattā natthi evamayaṃ desanā yāva anāgāmimaggā kathitā ettakena pana mā vosānaṃ āpajjiṃsūti etesaṃyeva rūpādīnaṃ vasena pañcasu khandhesu vipassanaṃ vaḍḍhetvā yāva arahattā kathetuṃ vaṭṭatīti paṭhamāhāro 
dutiye ti khurato paṭṭhāya yāva siṅgamūlā sakalasarīrato uddālitacammā kiṃsukarāsivaṇṇā kasmā pana aññaṃ hatthiassagoṇādiupamaṃ agahetvā niccammagāvūpamā gahitāti titikkhituṃ asamatthabhāvadīpanatthaṃ mātugāmo hi uppannaṃ dukkhavedanaṃ titikkhituṃ adhivāsetuṃ na sakkoti evameva phassāhāro abalo dubbaloti dassanatthaṃ sadisameva upamaṃ āhari nti silākuṭṭādīnaṃ aññataraṃ  pāṇā nāma uṇṇanābhisarabūmūsikādayo ti uccāliṅgapāṇakādayo ti macchasuṃsumārādayo ti ḍaṃsamakasakākakulalādayo nti luñcitvā khādeyyuṃ sā tasmiṃ tasmiṃ ṭhāne taṃ taṃṭhānasannissayamūlikaṃ pāṇakhādanabhayaṃ sampassamānā neva attano  sakkārasammānaṃ na piṭṭhiparikammasarīrasambāhanauṇhodakāni icchati evameva bhikkhu phassāhāramūlakaṃ kilesapāṇakakhādanabhayaṃ sampassamāno tebhūmakaphassena anatthiko hoti
ti tīhi pariññāhi pariññāte idhāpi tisso pariññā tattha phasso saṅkhārakkhandho  taṃsampayuttā vedanā vedanākkhandho saññā saññākkhandho cittaṃ viññāṇakkhandho tesaṃ vatthārammaṇāni rūpakkhandhoti evaṃ sappaccayassa nāmarūpassa yāthāvato dassanaṃ ñātapariññā tattheva tilakkhaṇaṃ āropetvā sattannaṃ anupassanānaṃ vasena aniccādito tulanaṃ tīraṇapariññā tasmiṃyeva pana nāmarūpe chandarāganikkaḍḍhano arahattamaggo pahānapariññā ti evaṃ phassāhāre tīhi pariññāhi pariññāte tisso vedanā pariññātāva honti tammūlakattā taṃsampayuttattā ca iti phassāhāravasena desanā yāva arahattā kathitā dutiyāhāro
tatiye ti aṅgārānaṃ kāsu ti rāsipi vuccati āvāṭopi
aṅgārakāsuṃ  apare phuṇanti
narā rudantā paridaḍḍhagattā
bhayañhi maṃ vindati sūta disvā
pucchāmi taṃ mātali devasārathīti  
ettha rāsi kāsūti vutto
kinnu santaramānova kāsuṃ khanasi sārathīti  
ettha āvāṭo idhāpi ayameva adhippeto ti atirekaporisā pañcaratanappamāṇā nti etenassa mahāpariḷāhataṃ dasseti jālāya vā hi dhūme vā sati vāto samuṭṭhāti pariḷāho mahā na hoti tadabhāve vātābhāvato pariḷāho mahā hoti ti dūreyeva bhaveyya
ti ettha idaṃ opammasaṃsandanaṃ  aṅgārakāsu viya hi tebhūmakavaṭṭaṃ daṭṭhabbaṃ jīvitukāmo puriso viya vaṭṭanissito bālaputhujjano dve balavanto purisā viya kusalākusalakammaṃ tesaṃ taṃ purisaṃ nānābāhāsu gahetvā aṅgārakāsuṃ upakaḍḍhanakālo viya  puthujjanassa kammāyūhanakālo kammañhi āyūhiyamānameva paṭisandhiṃ ākaḍḍhati nāma aṅgārakāsunidānaṃ dukkhaṃ viya kammanidānaṃ vaṭṭadukkhaṃ veditabbaṃ
ti tīhi pariññāhi pariññāte pariññāyojanā panettha phasse vuttanayeneva veditabbā ti kāmataṇhā bhavataṇhā vibhavataṇhāti imā pariññātā honti kasmā taṇhāmūlakattā manosañcetanāya na hi hetumhi appahīne phalaṃ pahīyati iti manosañcetanāhāravasenapi yāva arahattā desanā kathitā tatiyāhāro
catutthe nti pāpacāriṃ dosakārakaṃ ti so puriso kathaṃbhūto kiṃ yāpeti na yāpetīti pucchati ti yathā pubbe idānipi tatheva jīvati
ti idhāpi idaṃ opammasaṃsandanaṃ  rājā viya hi kammaṃ daṭṭhabbaṃ āgucārī puriso viya vaṭṭasannissito bālaputhujjano tīṇi sattisatāni viya paṭisandhiviññāṇaṃ āgucāriṃ purisaṃ tīhi sattisatehi hanathāti raññā āṇattakālo viya kammaraññā vaṭṭasannissitaputhujjanaṃ gahetvā paṭisandhiyaṃ pakkhipanakālo tattha kiñcāpi tīṇi sattisatāni viya paṭisandhiviññāṇaṃ sattīsu pana dukkhaṃ natthi sattīhi pahaṭavaṇamūlakaṃ dukkhaṃ evameva paṭisandhiyampi dukkhaṃ natthi dinnāya pana paṭisandhiyā pavatte vipākadukkhaṃ sattipahaṭavaṇamūlakaṃ dukkhaṃ viya hoti
ti tīheva pariññāhi pariññāte idhāpi pariññāyojanā phassāhāre vuttanayeneva veditabbā nti viññāṇapaccayā nāmarūpaṃ viññāṇasmiñhi pariññāte taṃ pariññātameva hoti tammūlakattā sahuppannattā ca iti viññāṇāhāravasenapi yāva arahattā desanā kathitāti catutthāhāro tatiyaṃ

 catutthe tiādīni lobhasseva nāmāni so hi rañjanavasena rāgo nandanavasena nandī taṇhāyanavasena taṇhāti vuccati nti kammaṃ javāpetvā paṭisandhiākaḍḍhanasamatthatāya patiṭṭhitañceva virūḷhañca ti tebhūmakavaṭṭe bhummaṃ sabbattha vā purimapurimapade etaṃ bhummaṃ ti idaṃ imasmiṃ vipākavaṭṭe ṭhitassa āyativaṭṭahetuke saṅkhāre sandhāya vuttaṃ ti yasmiṃ ṭhāne āyatiṃ punabbhavābhinibbatti atthi
ti ettha idaṃ opammasaṃsandanaṃ  rajakacittakārā viya hi sahakammasambhāraṃ kammaṃ phalakabhittidussapaṭā viya tebhūmakavaṭṭaṃ yathā rajakacittakārā parisuddhesu phalakādīsu rūpaṃ samuṭṭhāpenti evameva sasambhārakakammaṃ bhavesu rūpaṃ samuṭṭhāpeti tattha yathā akusalena cittakārena samuṭṭhāpitaṃ rūpaṃ virūpaṃ hoti dussaṇṭhitaṃ amanāpaṃ evameva ekacco  kammaṃ karonto ñāṇavippayuttena cittena karoti taṃ kammaṃ rūpaṃ samuṭṭhāpentaṃ cakkhādīnaṃ sampattiṃ adatvā dubbaṇṇaṃ dussaṇṭhitaṃ mātāpitūnampi amanāpaṃ rūpaṃ samuṭṭhāpeti yathā pana kusalena cittakārena samuṭṭhāpitaṃ rūpaṃ surūpaṃ hoti susaṇṭhitaṃ manāpaṃ evameva ekacco kammaṃ karonto ñāṇasampayuttena cittena karoti taṃ kammaṃ rūpaṃ samuṭṭhāpentaṃ cakkhādīnaṃ sampattiṃ datvā suvaṇṇaṃ susaṇṭhitaṃ alaṅkatapaṭiyattaṃ viya rūpaṃ samuṭṭhāpeti
ettha ca āhāraṃ viññāṇena saddhiṃ saṅkhipitvā āhāranāmarūpānaṃ antare eko sandhi vipākavidhiṃ nāmarūpena saṅkhipitvā nāmarūpasaṅkhārānaṃ antare eko sandhi saṅkhārānañca āyatibhavassa ca antare eko sandhīti veditabbo
nti ekakaṇṇikaṃ gāhāpetvā kataṃ agāraṃ ti dve kaṇṇike gahetvā katasālā ti ettha khīṇāsavassa kammaṃ sūriyarasmisamaṃ  veditabbaṃ sūriyarasmi pana atthi sā kevalaṃ patiṭṭhāya abhāvena appatiṭṭhā nāma jātā khīṇāsavassa kammaṃ natthitāya eva appatiṭṭhaṃ tassa hi kāyādayo atthi tehi pana katakammaṃ kusalākusalaṃ  nāma na hoti kiriyamatte ṭhatvā avipākaṃ hoti evamassa kammaṃ natthitāya eva appatiṭṭhaṃ nāma jātanti catutthaṃ

 pañcame nti ettha saṅkhāresu sati viññāṇanti ca avijjāya sati saṅkhārāti ca vattabbaṃ bhaveyya tadubhayampi na vuttaṃ kasmā avijjāsaṅkhārā hi tatiyo bhavo tehi saddhiṃ ayaṃ vipassanā na ghaṭīyati mahāpuriso hi paccuppannapañcavokāravasena abhiniviṭṭhoti
nanu ca avijjāsaṅkhāresu adiṭṭhesu na sakkā buddhena bhavitunti saccaṃ na sakkā iminā pana te bhavaupādānataṇhāvasena diṭṭhāva tasmā yathā nāma godhaṃ anubandhanto puriso taṃ kūpaṃ paviṭṭhaṃ disvā otaritvā paviṭṭhaṭṭhānaṃ khaṇitvā godhaṃ gahetvā pakkameyya na parabhāgaṃ khaneyya  kasmā kassaci natthitāya evaṃ mahāpurisopi godhaṃ anubandhanto puriso viya bodhipallaṅke nisinno jarāmaraṇato paṭṭhāya imassa ayaṃ paccayo imassa ayaṃ paccayoti pariyesanto yāva nāmarūpadhammānaṃ paccayaṃ disvā tassapi paccayaṃ pariyesanto viññāṇameva addasa tato ettako pañcavokārabhavavasena sammasanacāroti vipassanaṃ paṭinivattesi parato tucchakūpassa abhinnaṭṭhānaṃ viya avijjāsaṅkhāradvayaṃ atthi tadetaṃ heṭṭhā vipassanāya gahitattā pāṭiyekkaṃ sammasanūpagaṃ na hotīti na aggahesi
ti paṭinivattati katamaṃ panettha viññāṇaṃ paccudāvattatīti paṭisandhiviññāṇampi vipassanāviññāṇampi tattha paṭisandhiviññāṇaṃ paccayato paṭinivattati vipassanāviññāṇaṃ ārammaṇato ubhayampi nāmarūpaṃ nātikkamati nāmarūpato paraṃ na gacchati tiādīsu viññāṇe nāmarūpassa paccaye honte nāmarūpe viññāṇassa paccaye honte dvīsupi aññamaññapaccayesu  hontesu ettakena jāyetha vā upapajjetha vā ito hi paraṃ kimaññaṃ jāyetha vā upapajjetha vā nanu etadeva jāyati ca upapajjati cāti
evaṃ  saddhiṃ aparāparacutipaṭisandhīhi pañca padāni dassetvā puna taṃ ettāvatāti vuttamatthaṃ niyyātento nti vatvā tato paraṃ anulomapaccayākāravasena viññāṇapaccayā nāmarūpamūlakaṃ āyatijarāmaraṇaṃ dassetuṃ ntiādimāha
nti maggasseva vevacanaṃ nti āpato uggatattā uddhāpanti laddhavohārena pākāravatthunā samannāgataṃ nti samantā catunnaṃ dvārānaṃ abbhantare ca nānābhaṇḍānaṃ sampattiyā ramaṇīyaṃ ti mahājanaṃ pesetvā vāsaṃ kārehi ti vāsaṃ kāreyya kārento ca paṭhamaṃ aṭṭhārasa manussakoṭiyo pesetvā sampuṇṇanti pucchitvā na tāva sampuṇṇanti vutte aparāni pañcakulāni peseyya puna pucchitvā na tāva sampuṇṇanti vutte aparāni pañcapaññāsakulāni peseyya puna pucchitvā na tāva sampuṇṇanti vutte aparāni tiṃsa  kulāni peseyya puna pucchitvā na tāva sampuṇṇanti vutte aparaṃ kulasahassaṃ peseyya puna pucchitvā na tāva sampuṇṇanti vutte aparāni ekādasanahutāni kulāni peseyya puna pucchitvā na tāva sampuṇṇanti vutte aparāni caturāsītikulasahassāni peseyya puna sampuṇṇanti pucchite mahārāja kiṃ vadesi mahantaṃ nagaraṃ asambādhaṃ iminā nayena kulāni pesetvā na sakkā pūretuṃ bheriṃ pana carāpetvā amhākaṃ nagaraṃ imāya ca imāya ca sampattiyā sampannaṃ ye tattha vasitukāmā yathāsukhaṃ gacchantu imañcimañca parihāraṃ labhissantīti nagarassa ceva vaṇṇaṃ lokassa ca parihāralābhaṃ ghosāpethāti vadeyya so evaṃ kareyya tato manussā nagaraguṇañceva parihāralābhañca sutvā sabbadisāhi samosaritvā nagaraṃ pūreyyuṃ taṃ aparena samayena  iddhañceva assa phītañca taṃ sandhāya tiādi vuttaṃ
tattha nti samiddhaṃ subhikkhaṃ nti sabbasampattīhi pupphitaṃ nti bahūhi ñātabbaṃ bahujanānaṃ hitaṃ vā bahujanantipi pāṭho nti manussehi ākiṇṇaṃ nirantaraṃ phuṭṭhaṃ nti vuḍḍhippattañceva vepullappattañca seṭṭhabhāvañceva vipulabhāvañca pattaṃ dasasahassacakkavāḷe agganagaraṃ jātanti attho
ti ettha idaṃ opammasaṃsandanaṃ  araññapavane caramānapuriso viya hi dīpaṅkarapādamūlato paṭṭhāya pāramiyo pūrayamāno mahāpuriso daṭṭhabbo tassa purisassa pubbakehi manussehi anuyātamaggadassanaṃ viya mahāsattassa anupubbena bodhipallaṅke nisinnassa pubbabhāge aṭṭhaṅgikassa vipassanāmaggassa dassanaṃ purisassa taṃ ekapadikamaggaṃ anugacchato aparabhāge mahāmaggadassanaṃ viya mahāsattassa uparivipassanāya ciṇṇante lokuttaramaggadassanaṃ purisassa teneva maggena gacchato purato nagaradassanaṃ viya tathāgatassa nibbānanagaradassanaṃ bahinagaraṃ panettha aññena diṭṭhaṃ aññena manussavāsaṃ kataṃ nibbānanagaraṃ satthā sayameva passi sayaṃ vāsamakāsi tassa purisassa catunnaṃ dvārānaṃ diṭṭhakālo viya tathāgatassa catunnaṃ maggānaṃ diṭṭhakālo tassa catūhi dvārehi nagaraṃ paviṭṭhakālo viya tathāgatassa catūhi maggehi  nibbānaṃ paviṭṭhakālo tassa nagarabbhantare bhaṇḍavavatthānakālo viya tathāgatassa paccavekkhaṇañāṇena paropaṇṇāsakusaladhammavavatthānakālo nagarassa agārakaraṇatthaṃ kulapariyesanakālo viya satthu phalasamāpattito vuṭṭhāya veneyyasatte volokanakālo tena purisena yācitassa rañño ekaṃ mahākuṭumbikaṃ diṭṭhakālo viya mahābrahmunā yācitassa bhagavato aññāsikoṇḍaññattheraṃ diṭṭhakālo rañño mahākuṭumbikaṃ pakkosāpetvā nagaravāsaṃ karohīti pahitakālo  viya bhagavato ekasmiṃ pacchābhatte aṭṭhārasayojanamaggaṃ gantvā āsāḷhipuṇṇamadivase bārāṇasiyaṃ isipatanaṃ pavisitvā theraṃ kāyasakkhiṃ katvā dhammaṃ desitakālo mahākuṭumbikena aṭṭhārasa purisakoṭiyo gahetvā nagaraṃ ajjhāvuṭṭhakālo viya tathāgatena dhammacakke pavattite therassa aṭṭhārasahi brahmakoṭīhi saddhiṃ sotāpattiphale patiṭṭhitakālo evaṃ nibbānanagaraṃ paṭhamaṃ āvāsitaṃ tato sampuṇṇaṃ nagaranti pucchitvā na tāvāti vutte pañca kulāni ādiṃ katvā yāva caturāsītikulasahassapesanaṃ viya tathāgatassa pañcamadivasato paṭṭhāya anattalakkhaṇasuttādīni desetvā pañcavaggiye ādiṃ katvā yasapamukhā pañcapaṇṇāsa kulaputtā tiṃsa bhaddavaggiyā sahassapurāṇajaṭilā bimbisārapamukhāni ekādasapurisanahutāni tirokuṭṭānumodane caturāsītisahassānīti ettakassa janassa ariyamaggaṃ otāretvā nibbānanagaraṃ pesitakālo atha tena nayena nagare apūriyamāne bheriṃ carāpetvā nagarassa vaṇṇaghosanaṃ kulānaṃ parihāralābhaghosanaṃ viya ca māsassa aṭṭha divase tattha tattha nisīditvā dhammakathikānaṃ nibbānavaṇṇassa ceva nibbānappattānaṃ jātikantārādinittharaṇānisaṃsassa ca ghosanaṃ tato sabbadisāhi āgantvā manussānaṃ nagarasamosaraṇaṃ viya tattha tattha dhammakathaṃ sutvā  tato tato nikkhamitvā pabbajjaṃ ādiṃ katvā anulomapaṭipadaṃ paṭipannānaṃ aparimāṇānaṃ kulaputtānaṃ nibbānasamosaraṇaṃ daṭṭhabbaṃ
nti ariyaṃ aṭṭhaṅgikaṃ maggaṃ ayañhi ariyamaggo pavāraṇasutte  avattamānakaṭṭhena anuppannamaggoti vutto imasmiṃ sutte avaḷañjanaṭṭhena purāṇamaggoti nti sikkhattayasaṅgahaṃ sakalasāsanaṃ nti jhānassādena  samiddhaṃ subhikkhaṃ nti abhiññābharaṇehi pupphitaṃ nti vitthiṇṇaṃ nti bahujanaviññeyyaṃ nti yāva dasasahassacakkavāḷe devamanussehi paricchedo atthi etasmiṃ antare suppakāsitaṃ sudesitaṃ tathāgatenāti pañcamaṃ

 chaṭṭhe ti kasmā āmantesi yasmāssa sukhumā tilakkhaṇāhatā dhammadesanā upaṭṭhāsi tasmiṃ kira janapade manussā sahetukā paññavanto siniddhāni kirettha bhojanāni tānisevato janassa paññā vaḍḍhati te gambhīraṃ tilakkhaṇāhataṃ dhammakathaṃ paṭivijjhituṃ samatthā honti teneva bhagavā dīghamajjhimesu mahāsatipaṭṭhānāni  mahānidānaṃ  āneñjasappāyaṃ  saṃyuttake cūḷanidānādisuttanti evamādīni aññāni gambhīrāni suttāni tattheva kathesi ti sammasatha nu nti abbhantaraṃ paccayasammasanaṃ ti paccayākāravasena byākārāpetukāmassa bhagavato tathā abyākaritvā dvattiṃsākāravasena byākaronto ajjhāsayaṃ gahetuṃ nāsakkhi
ti desanā yathānusandhiṃ na gatā desanāya yathānusandhigamanatthaṃ etadavoca ti idaṃ tepiṭake buddhavacane asambhinnapadaṃ aññattha hi evaṃ vuttaṃ nāma natthi nti khandhupadhinidānaṃ khandhapañcakañhettha upadhīti adhippetaṃ ti jāyati ti punappunaṃ pavattivasena patiṭṭhahati
nti yaṃ lokasmiṃ piyasabhāvañceva madhurasabhāvañca tiādīsu  lokasmiñhi cakkhādīsu mamattena abhiniviṭṭhā sattā sampattiyaṃ patiṭṭhitā attano cakkhuṃ ādāsādīsu nimittaggahaṇānusārena vippasannapañcapasādaṃ suvaṇṇavimāne ugghāṭitamaṇisīhapañjaraṃ viya maññanti sotaṃ rajatapanāḷikaṃ viya pāmaṅgasuttaṃ  viya  ca maññanti tuṅganāsāti laddhavohāraṃ ghānaṃ vaṭṭetvā ṭhapitaharitālavaṭṭiṃ viya maññanti jivhaṃ rattakambalapaṭalaṃ viya mudusiniddhamadhurarasadaṃ maññanti kāyaṃ sālalaṭṭhiṃ viya suvaṇṇatoraṇaṃ viya ca maññanti manaṃ aññesaṃ manena asadisaṃ uḷāraṃ maññanti
nti niccanti addasaṃsu sesapadesupi eseva nayo ti sakalasmāpi vaṭṭadukkhā na parimucciṃsu ti passissanti ti sarakassa nāmaṃ yasmā panettha āpaṃ pivanti tasmā āpānīyoti vuccati āpānīyo ca so kaṃso cāti āpānīyakaṃso surāmaṇḍasarakassetaṃ nāmaṃ vaṇṇasampannotiādivacanato pana kaṃse ṭhitapānameva evaṃ vuttaṃ ti ghammena abhitatto ti ghammena phuṭṭho anugatoti attho ti pivantassa taṃ pānīyaṃ vaṇṇādisampattiyā ruccissati sakalasarīraṃ vā pharitvā tuṭṭhiṃ uppādayamānaṃ ṭhassati ti apaccavekkhitvā
ti ettha idaṃ opammasaṃsandanaṃ  āpānīyakaṃso viya hi loke piyarūpaṃ sātarūpaṃ ārammaṇaṃ daṭṭhabbaṃ ghammābhitattapuriso viya vaṭṭanissito puthujjano āpānīyakaṃsena nimantanapuriso viya loke piyarūpena sātarūpena ārammaṇena nimantakajano āpānīyakaṃse sampattiñca ādīnavañca ārocento āpānakamanusso viya ācariyupajjhāyādiko kalyāṇamitto yatheva hi tassa purisassa apalokitamanusso āpānīyakaṃse guṇañca ādīnavañca āroceti evameva ācariyo vā upajjhāyo vā bhikkhuno pañcasu kāmaguṇesu assādañca nissaraṇañca katheti
tattha yathā āpānīyakaṃsamhi guṇe ca ādīnave ca ārocite so  puriso piyavaṇṇādisampadāyameva sañjātavego sace maraṇaṃ bhavissati pacchā jānissāmīti sahasā appaṭisaṅkhāya taṃ pivitvā maraṇaṃ vā maraṇamattaṃ vā dukkhaṃ nigacchati evameva bhikkhu pañcasu kāmaguṇesu dassanādivasena uppannasomanassamattameva assādo ādīnavo pana  diṭṭhadhammikasamparāyiko bahu nānappakāro appassādā kāmā bahudukkhā bahupāyāsāti  evaṃ ācariyupajjhāyehi ānisaṃsañca ādīnavañca kathetvā  samaṇapaṭipadaṃ paṭipajja indriyesu guttadvāro bhava bhojane mattaññū jāgariyaṃ anuyuttoti evaṃ ovaditopi assādabaddhacittatāya sace vuttappakāro ādīnavo bhavissati pacchā jānissāmīti ācariyupajjhāye apasādetvā uddesaparipucchādīni ceva vattapaṭipattiñca pahāya lokāmisakathaṃ kathento kāme paribhuñjitukāmatāya sikkhaṃ paccakkhāya hīnāyāvattati tato duccaritāni pūrento sandhicchedanādikāle coro ayanti gahetvā rañño dassito idheva hatthapādādichedanaṃ patvā samparāye catūsu apāyesu mahādukkhaṃ anubhoti
nti sītena vārinā harituṃ ti dadhimaṇḍanamattena ti saloṇena sattupānīyena ti sabbadhaññaphalakaḷīrādīni pakkhipitvā loṇasovīrakaṃ nāma karonti tena
opammasaṃsandanaṃ panettha  ghammābhitattapuriso viya vaṭṭasannissitakāle yogāvacaro daṭṭhabbo tassa purisassa paṭisaṅkhā āpānīyakaṃsaṃ pahāya pānīyādīhi pipāsassa vinodanaṃ viya bhikkhuno ācariyupajjhāyānaṃ ovāde ṭhatvā chadvārādīni pariggahetvā anukkamena vipassanaṃ vaḍḍhentassa arahattaphalādhigamo pānīyādīni cattāri pānāni viya hi cattāro maggā tesu aññataraṃ pivitvā surāpipāsitaṃ vinodetvā sukhino yena kāmaṃ gamanaṃ viya khīṇāsavassa catumaggapānaṃ pivitvā taṇhaṃ vinodetvā agatapubbaṃ nibbānadisaṃ gamanakālo veditabbo chaṭṭhaṃ

 sattame ti kasmā pucchati evaṃ puṭṭho kathaṃ nu kho byākareyyāti therassa ajjhāsayajānanatthaṃ apica atīte dve aggasāvakā imaṃ pañhaṃ vinicchayiṃsūti anāgate bhikkhū jānissantītipi pucchati nti idaṃ thero yassa nāmarūpassa viññāṇaṃ paccayoti vuttaṃ tadeva nāmarūpaṃ viññāṇassa paccayoti  vuttattā āha  ti idha pana ayakalāpādivasena upamaṃ anāharitvā viññāṇanāmarūpānaṃ abaladubbalabhāvadassanatthaṃ ayaṃ upamā ābhatā
ti ettake ṭhāne paccayuppannapañcavokārabhavavasena desanā kathitā ti heṭṭhā vissajjitesu dvādasasu padesu ekekasmiṃ tiṇṇaṃ tiṇṇaṃ vasena chattiṃsāya kāraṇehi ettha ca paṭhamo dhammakathikaguṇo dutiyā paṭipatti tatiyaṃ paṭipattiphalaṃ tattha paṭhamanayena desanāsampatti kathitā dutiyena sekkhabhūmi tatiyena asekkhabhūmīti sattamaṃ

 aṭṭhame ti ekacco hi parassa saddahitvā yaṃ esa bhaṇati taṃ bhūtanti gaṇhāti aparassa nisīditvā cintentassa yaṃ kāraṇaṃ ruccati so atthi etanti ruciyā gaṇhāti eko cirakālato paṭṭhāya evaṃ anussavo atthi bhūtametanti anussavena gaṇhāti aññassa vitakkayato ekaṃ kāraṇaṃ upaṭṭhāti so atthetanti ākāraparivitakkena gaṇhāti aparassa cintayato ekā diṭṭhi uppajjati yāyassa taṃ kāraṇaṃ nijjhāyantassa khamati so atthetanti diṭṭhinijjhānakkhantiyā gaṇhāti thero pana pañcapi etāni kāraṇāni paṭikkhipitvā paccakkhañāṇena paṭividdhabhāvaṃ pucchanto tiādimāha tattha ti saddhādīni kāraṇāni ṭhapetvā vinā etehi  kāraṇehīti attho nti pañcakkhandhanirodho nibbānaṃ
ti thero khīṇāsavo ahaṃ pana khīṇāsavoti vā na vāti vā avatvā tuṇhīyeva ahosi ti kasmā avoca so kira cintesi  bhavanirodho nibbānaṃ nāmāti sekhehipi jānitabbo pañho esa ayaṃ pana thero imaṃ theraṃ asekhabhūmiyā kāreti imaṃ ṭhānaṃ jānāpessāmīti etaṃ avoca
nti saha vipassanāya maggapaññāya suṭṭhu diṭṭhaṃ nti anāgāmimagge ṭhitattā arahaṃ na homīti dīpeti yaṃ panassa idāni bhavanirodho nibbānanti  ñāṇaṃ taṃ ekūnavīsatiyā paccavekkhaṇañāṇehi vimuttaṃ paccavekkhaṇañāṇaṃ ti vīsatiṃsahatthagambhīro pānīyakūpo ti udakaussiñcanavārako ti tīre ṭhitassa olokayato evaṃ ñāṇaṃ bhaveyya ti udakaṃ pana nīharitvā kāyena phusitvā viharituṃ na sakkuṇeyya udapāne udakadassanaṃ viya hi anāgāmino nibbānadassanaṃ ghammābhitattapuriso viya anāgāmī udakavārako viya arahattamaggo yathā ghammābhitattapuriso udapāne udakaṃ passati evaṃ anāgāmī paccavekkhaṇañāṇena upari arahattaphalasamayo nāma atthīti jānāti yathā pana so puriso udakavārakassa natthitāya udakaṃ nīharitvā kāyena phusituṃ na labhati evaṃ anāgāmī arahattamaggassa natthitāya nibbānaṃ ārammaṇaṃ katvā arahattaphalasamāpattiṃ appetvā nisīdituṃ na labhati aṭṭhamaṃ

 navame ti udakavaḍḍhanasamaye upari gacchanto ti gaṅgāyamunādikā mahāsaritāyo ti upari yāpeti vaḍḍheti pūretīti attho ti avijjā upari gacchantī saṅkhārānaṃ paccayo bhavituṃ sakkuṇantī ti saṅkhāre upari yāpeti vaḍḍheti evaṃ sabbapadesu attho veditabbo ti apagacchanto osaranto ti avijjā apagacchamānā osaramānā upari saṅkhārānaṃ paccayo bhavituṃ na sakkuṇantīti attho ti saṅkhāre apagacchāpeti esa nayo sabbapadesu navamaṃ

 dasame ti sabbehi devamanussehi pāsāṇacchattaṃ viya cittena garukato ti manena piyāyito ti catupaccayapūjāya  pūjito ti nīcavuttikaraṇena apacito satthārañhi disvā manussā hatthikkhandhādīhi otaranti maggaṃ denti aṃsakūṭato sāṭakaṃ apanenti āsanato vuṭṭhahanti vandanti evaṃ so tehi apacito nāma hoti ti evaṃnāmako vedaṅgesu kusalo paṇḍitaparibbājako nti tesaṃ kira etadahosi   samaṇo gotamo na jātigottādīni āgamma lābhaggappatto jāto kaviseṭṭho panesa uttamakavitāya sāvakānaṃ ganthaṃ bandhitvā deti taṃ te uggaṇhitvā upaṭṭhākānaṃ upanisinnakathampi anumodanampi sarabhaññampīti evamādīni kathenti te tesaṃ pasannā lābhaṃ upasaṃharanti sace mayaṃ yaṃ samaṇo gotamo jānāti tato thokaṃ jāneyyāma attano samayaṃ tattha pakkhipitvā  mayampi upaṭṭhākānaṃ katheyyāma tato etehi lābhitarā bhaveyyāma ko nu kho samaṇassa gotamassa santike pabbajitvā khippameva uggaṇhituṃ sakkhissatīti te evaṃ cintetvā susimo paṭibaloti disvā taṃ upasaṅkamitvā evamāhaṃsu
ti kasmā upasaṅkami evaṃ kirassa ahosi kassa nu kho santikaṃ gantvā ahaṃ imaṃ dhammaṃ khippaṃ laddhuṃ sakkhissāmīti tato cintesi  samaṇo gotamo garu tejussado niyamamanuyutto na sakkā akāle upasaṅkamituṃ aññepi bahū khattiyādayo samaṇaṃ gotamaṃ upasaṅkamanti tasmimpi samaye na sakkā upasaṅkamituṃ sāvakesupissa sāriputto mahāpañño vipassanālakkhaṇamhi etadagge ṭhapito mahāmoggallāno samādhilakkhaṇasmiṃ etadagge ṭhapito mahākassapo dhutaṅgadharesu anuruddho dibbacakkhukesu puṇṇo mantāṇiputto dhammakathikesu upālitthero vinayadharesu etadagge ṭhapito ayaṃ pana ānando bahussuto tipiṭakadharo satthāpissa tattha tattha kathitaṃ dhammaṃ āharitvā katheti pañcasu ṭhānesu etadagge ṭhapito aṭṭhannaṃ varānaṃ lābhī catūhi acchariyabbhutadhammehi samannāgato tassa samīpaṃ gato khippaṃ dhammaṃ laddhuṃ sakkhissāmīti tasmā yenāyasmā ānando tenupasaṅkami
ti kasmā sayaṃ apabbājetvā upasaṅkami evaṃ kirassa ahosi  ayaṃ titthiyasamaye pāṭiyekko ahaṃ satthāti paṭijānanto carati pabbajitvā sāsanassa alābhāyapi parisakkeyya na kho panassāhaṃ ajjhāsayaṃ ājānāmi satthā jānissatīti tasmā taṃ ādāya yena bhagavā tenupasaṅkami ti satthā kira cintesi  ayaṃ paribbājako titthiyasamaye ahaṃ pāṭiyekko satthāti paṭijānamāno carati idha maggabrahmacariyaṃ carituṃ icchāmīti kira vadati kiṃ nu kho mayi pasanno udāhu mayhaṃ sāvakesu udāhu mayhaṃ vā mama sāvakānaṃ vā dhammakathāya pasannoti athassa ekaṭṭhānepi pasādābhāvaṃ  ñatvā ayaṃ mama sāsane dhammaṃ thenessāmīti pabbajati itissa āgamanaṃ aparisuddhaṃ nipphatti nu kho kīdisāti olokento kiñcāpi  dhammaṃ thenessāmīti pabbajati katipāheneva pana ghaṭetvā arahattaṃ gaṇhissatīti ñatvā tenahānanda susimaṃ pabbājethāti āha
ti te kira bhikkhū satthu santike kammaṭṭhānaṃ gahetvā temāsaṃ vassaṃ vasantā tasmiṃyeva antotemāse ghaṭentā vāyamantā arahattaṃ paṭilabhiṃsu te paṭiladdhaguṇaṃ satthu ārocessāmāti pavāritapavāraṇā senāsanaṃ saṃsāmetvā satthu santikaṃ āgantvā attano paṭiladdhaguṇaṃ ārocesuṃ taṃ sandhāyetaṃ vuttaṃ ti arahattassa nāmaṃ ti ārocitā ti so kira ohitasoto hutvā tesaṃ tesaṃ bhikkhūnaṃ ṭhitaṭṭhānaṃ gacchati taṃ taṃ kathaṃ suṇitukāmo ti kasmā upasaṅkami taṃ kirassa pavattiṃ sutvā etadahosi  aññā nāma imasmiṃ sāsane paramappamāṇaṃ sārabhūtā ācariyamuṭṭhi maññe bhavissati pucchitvā naṃ jānissāmīti tasmā upasaṅkami
nti anekavidhaṃ nti iddhikoṭṭhāsaṃ nti āvibhāvaṃ gahetvā tirobhāvaṃ tirobhāvaṃ gahetvā āvibhāvaṃ kātuṃ sakkothāti pucchati nti parakuṭṭaṃ itarapadadvayepi  eseva nayo nti ummujjanañca nimujjanañca ti pallaṅkabandhanena ti nisīdituṃ vā gantuṃ vā sakkothāti pucchati ti pakkhayutto sakuṇo ayamettha saṅkhepo vitthārato pana imassa iddhividhassa ito paresaṃ dibbasotādīnañca vaṇṇanānayo visuddhimagge vuttanayena veditabboti
ti aṅgasantatāya ceva ārammaṇasantatāya ca santā āruppavimokkhā ti nāmakāyena phusitvā paṭilabhitvā ti āvuso mayaṃ nijjhānakā  sukkhavipassakā paññāmatteneva vimuttāti dasseti ti kasmā evamāhaṃsu evaṃ kira nesaṃ ahosi  mayaṃ imassa ajjhāsayaṃ gahetvā kathetuṃ na sakkhissāma dasabalaṃ pana pucchitvā nikkaṅkho bhavissatīti nti vipassanāñāṇaṃ taṃ paṭhamataraṃ uppajjati nti vipassanāya ciṇṇante pavattamaggañāṇaṃ taṃ pacchā uppajjati tasmā bhagavā evamāha
tiādi kasmā vuttaṃ vināpi samādhiṃ evaṃ ñāṇuppattidassanatthaṃ idañhi  vuttaṃ hoti  susima maggo vā phalaṃ vā na samādhinissando na samādhiānisaṃso na samādhissa nipphatti vipassanāya paneso nissando vipassanāya ānisaṃso vipassanāya nipphatti tasmā jāneyyāsi vā tvaṃ na vā tvaṃ jāneyyāsi atha kho dhammaṭṭhitiñāṇaṃ pubbe pacchā nibbāne ñāṇanti
idānissa paṭivedhabhabbataṃ ñatvā teparivaṭṭaṃ dhammadesanaṃ desento tiādimāha te parivaṭṭadesanāvasāne pana thero arahattaṃ patto idānissa anuyogaṃ āropento tiādimāha ti idaṃ kasmā ārabhi nijjhānakānaṃ sukkhavipassakabhikkhūnaṃ pākaṭakaraṇatthaṃ ayañhettha adhippāyo  na kevalaṃ tvameva nijjhānako sukkhavipassako etepi bhikkhū evarūpāyevāti sesaṃ sabbattha pākaṭamevāti dasamaṃ



 samaṇabrāhmaṇavagge  jarāmaraṇādīsu ekekapadavasena ekekaṃ katvā ekādasa suttāni vuttāni tāni uttānatthānevāti



 ito  paraṃ satthā pariyesitabbotiādinayappavattā dvādasa antarapeyyālavaggā nāma honti te sabbepi tathā tathā bujjhanakānaṃ veneyyapuggalānaṃ ajjhāsayavasena vuttā tattha ti buddho vā hotu sāvako vā yaṃ nissāya maggañāṇaṃ labhati ayaṃ satthā nāma so pariyesitabbo ti tividhāpi sikkhā kātabbā yogādīsu ti payogo ti kattukamyatākusalacchando ti sabbasahaṃ adhimattavīriyaṃ ti anivattanā nti kilesatāpanavīriyameva nti satatakiriyaṃ ti jarāmaraṇādivasena catusaccapariggāhikā sati nti tādisameva ñāṇaṃ ti saccabhāvanāya appamādo sesaṃ sabbattha uttānamevāti


