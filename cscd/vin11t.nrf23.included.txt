
 purimikāya vassaṃ upagantvā yāva mahāpavāraṇā tāva ratticchedaṃ akatvā vutthavassānaṃ  ekassa vā dvinnaṃ tiṇṇaṃ catunnaṃ pañcannaṃ atirekānaṃ vā bhikkhūnaṃ  vakkhamānānaṃ anāmantacārādīnaṃ pañcannaṃ ānisaṃsānaṃ paṭilābha sabbesaṃ agārikādimunīnaṃ sakalaguṇagaṇehi uttamo bhagavā kathinatthāraṃ anujānāmi bhikkhave vassaṃvutthānaṃ bhikkhūnaṃ kathinaṃ attharitunti   kathesīti yojanā
etthāyaṃ vinicchayo  kathinatthāraṃ ke labhanti ke na labhantīti gaṇanavasena tāva pacchimakoṭiyā pañca janā labhanti uddhaṃ satasahassampi pañcannaṃ heṭṭhā na labhantīti  idaṃ  atthārakassa bhikkhuno saṅghassa kathinadussadānakammaṃ sandhāya vuttaṃ vutthavassavasena purimikāya vassaṃ upagantvā paṭhamapavāraṇāya pavāritā labhanti chinnavassā vā pacchimikāya upagatā vā na labhanti aññasmiṃ vihāre vutthavassāpi na labhantīti mahāpaccariyaṃ vuttanti  idaṃ  ānisaṃsalābhaṃ sandhāya vuttaṃ na kammaṃ
idāni tadubhayaṃ vibhajitvā dasseti 
purimikāya  upagatānaṃ pana sabbe gaṇapūrakā honti ānisaṃsaṃ na labhanti ānisaṃso itaresaṃyeva hoti sace purimikāya upagatā cattāro vā honti tayo vā dve vā eko vā itare gaṇapūrake katvā kathinaṃ attharitabbaṃ atha cattāro bhikkhū upagatā eko paripuṇṇavasso sāmaṇero so ce pacchimikāya upasampajjati gaṇapūrako ceva hoti ānisaṃsañca labhati  tayo bhikkhū dve sāmaṇerā dve bhikkhū tayo sāmaṇerā eko bhikkhu cattāro sāmaṇerāti etthāpi eseva nayo sace purimikāya upagatā kathinatthārakusalā na honti atthārakusalā khandhakabhāṇakattherā pariyesitvā ānetabbā kammavācaṃ sāvetvā kathinaṃ attharāpetvā dānañca bhuñjitvā gamissanti ānisaṃso pana itaresaṃyeva hotīti 
kathinaṃ kena dinnaṃ vaṭṭatīti yena kenaci devena vā manussena vā pañcannaṃ vā sahadhammikānaṃ aññatarena dinnaṃ vaṭṭati kathinadāyakassa vattaṃ atthi sace so taṃ ajānanto pucchati bhante kathaṃ kathinaṃ dātabbanti tassa evaṃ ācikkhitabbaṃ tiṇṇaṃ cīvarānaṃ aññatarappahonakaṃ sūriyuggamanasamaye vatthaṃ kathinacīvaraṃ demāti dātuṃ vaṭṭati tassa parikammatthaṃ ettakā nāma sūciyo ettakaṃ suttaṃ ettakaṃ rajanaṃ parikammaṃ karontānaṃ ettakānaṃ bhikkhūnaṃ yāgubhattañca dātuṃ vaṭṭatīti
kathinatthārakenāpi dhammena samena uppannaṃ kathinaṃ attharantena vattaṃ jānitabbaṃ tantavāyagehato hi ābhatasantāneneva khalimakkhitasāṭakopi na vaṭṭati malīnasāṭakopi na vaṭṭati tasmā kathinatthārasāṭakaṃ labhitvā suddhaṃ dhovitvā sūciādīni cīvarakammūpakaraṇāni sajjetvā bahūhi bhikkhūhi saddhiṃ tadaheva sibbitvā niṭṭhitasūcikammaṃ rajitvā kappabinduṃ datvā kathinaṃ attharitabbaṃ sace tasmiṃ anatthateyeva añño kathinasāṭakaṃ attharitabbakaṃ āharati aññāni ca bahūni kathinānisaṃsavatthāni deti yo  ānisaṃsaṃ bahuṃ deti tassa santakeneva attharitabbaṃ itaro yathā tathā ovaditvā saññāpetabbo
kathinaṃ pana kena attharitabbaṃ yassa saṅgho kathinacīvaraṃ deti saṅghena pana kassa dātabbaṃ yo jiṇṇacīvaro hoti sace bahū jiṇṇacīvarā honti vuḍḍhassa dātabbaṃ vuḍḍhesupi yo mahāparivāro tadaheva cīvaraṃ katvā attharituṃ sakkoti tassa dātabbaṃ sace vuḍḍho  na sakkoti navakataro sakkoti tassa dātabbaṃ api ca saṅghena mahātherassa saṅgahaṃ kātuṃ vaṭṭati tasmā tumhe bhante gaṇhatha mayaṃ katvā dassāmāti vattabbaṃ
tīsu cīvaresu yaṃ jiṇṇaṃ hoti tadatthāya dātabbaṃ pakatiyā dupaṭṭacīvarassa dupaṭṭatthāyeva dātabbaṃ sacepissa ekapaṭṭacīvaraṃ ghanaṃ hoti kathinasāṭako ca pelavo sāruppatthāya dupaṭṭappahonakameva dātabbaṃ ahaṃ alabhanto ekapaṭṭaṃ pārupāmīti vadantassāpi dupaṭṭaṃ dātuṃ vaṭṭati yo pana lobhapakatiko hoti tassa na dātabbaṃ tenāpi kathinaṃ attharitvā pacchā visibbitvā dve cīvarāni karissāmīti na gahetabbaṃ
yassa pana diyyati tassa 
suṇātu me bhante saṅgho idaṃ saṅghassa kathinadussaṃ uppannaṃ yadi saṅghassa pattakallaṃ saṅgho imaṃ kathinadussaṃ itthannāmassa bhikkhuno dadeyya kathinaṃ attharituṃ esā ñatti
suṇātu me bhante saṅgho idaṃ saṅghassa kathinadussaṃ uppannaṃ saṅgho imaṃ kathinadussaṃ itthannāmassa bhikkhuno deti kathinaṃ attharituṃ yassāyasmato khamati  imassa kathinadussassa itthannāmassa bhikkhuno dānaṃ kathinaṃ attharituṃ so tuṇhassa yassa nakkhamati so bhāseyya
dinnaṃ idaṃ saṅghena kathinadussaṃ itthannāmassa bhikkhuno kathinaṃ attharituṃ khamati saṅghassa tasmā tuṇhī evametaṃ dhārayāmīti  
evaṃ ñattidutiyāya kammavācāya dātabbanti evaṃ dinnaṃ
nti  āgatehi na ullikhitamattena atthataṃ hoti kathinanti  ullikhitamattādīhi catuvīsatiyā ākārehi vajjitaṃ nti ahatena atthataṃ hoti kathinanti   āgatānaṃ soḷasannaṃ ākārānaṃ aññatarena yuttaṃ katapariyositaṃ dinnaṃ kappabinduṃ tiṇṇaṃ cīvarānaṃ aññataracīvaraṃ te pana catuvīsati ākārā soḷasākārā ca     ca gahetabbā ganthagāravaparihāratthamidha na vuttā
 vakkhamāne aṭṭhadhamme jānantena attharakena  gahetvā  attanā paribhuñjiyamānaṃ attharitabbacīvarena ekanāmakaṃ purāṇacīvaraṃ  paccuddharitvā  attharitabbaṃ cīvaraṃ  purāṇapaccuddhaṭacīvarassa nāmena adhiṭṭhahitvāva taṃ antaravāsakaṃ ce iminā antaravāsakena kathinaṃ attharāmiiti vacasā vattabbanti yojanā sace uttarāsaṅgo hoti iminā uttarāsaṅgena kathinaṃ attharāmi sace saṅghāṭi hoti imāya saṅghāṭiyā kathinaṃ attharāmīti vattabbaṃ
 iccevaṃ  tikkhattuṃ vutte kathinaṃ atthataṃ hotīti yojanā  navakena kathinacīvaraṃ  saṅghaṃ upasaṅkamma atthataṃ bhante saṅghassa kathinaṃ dhammiko kathinatthāro anumodathaiti vattabbanti yojanā
 anumodakesu ca therehi atthataṃ āvuso saṅghassa kathinaṃ dhammiko kathinatthāro anumodāmāti vattabbaṃ navena pana atthataṃ bhante saṅghassa kathinaṃ dhammiko kathinatthāro anumodāmīti iti puna  katheyyāti yojanā gāthāya pana anumodanapāṭhassa atthadassanamukhena ti vuttaṃ na pāṭhakkamadassanavasenāti veditabbaṃ
atthārakesu ca anumodakesu ca navehi vuḍḍhānaṃ vacanakkamo vutto vuḍḍhehi navānaṃ vacanakkamo pana tadanusārena yathārahaṃ yojetvā vattabboti gāthāsu na vuttoti veditabbo atthārakena therena vā navena vā gaṇapuggalānaṃ vacanakkamo ca gaṇapuggalehi atthārakassa vacanakkamo ca vuttanayena yathārahaṃ yojetuṃ sakkāti na vutto
evaṃ atthate pana kathine sace kathinacīvarena saddhiṃ ābhataṃ ānisaṃsaṃ dāyakā yena amhākaṃ  kathinaṃ gahitaṃ tasseva ca demāti denti bhikkhusaṅgho anissaro atha avicāretvāva datvā gacchanti bhikkhusaṅgho issaro tasmā sace kathinatthārakassa sesacīvarānipi dubbalāni honti saṅghena apaloketvā tesampi atthāya vatthāni dātabbāni kammavācāya pana ekāyeva vaṭṭati avasese  kathinānisaṃse balavavatthāni vassāvāsikaṭhitikāya dātabbāni ṭhitikāya abhāve therāsanato paṭṭhāya dātabbāni garubhaṇḍaṃ na bhājetabbaṃ sace pana ekasīmāya bahū vihārā honti sabbe bhikkhū sannipātetvā ekattha kathinaṃ attharitabbaṃ visuṃ visuṃ attharituṃ na vaṭṭati
ntiādīni sayameva vivarissati
 aṭṭhadhammuddesagāthāya pubbakiccaṃ vacaneneva uttarapadalopena vuttaṃ teneva vakkhati pubbakiccanti vuccatīti paccuddhāraiti vattabbe iti gāthābandhavasena rasso teneva vakkhati ti adhiṭṭhahanaṃ  paccuddhāro ca adhiṭṭhānañca  itarītarayogena dvandasamāso ti ettha kathinatthāroti pakaraṇato labbhati
ti iminā aṭṭha kathinubbhāramātikāti pakaraṇato viññāyati yathāha  aṭṭhimā bhikkhave mātikā kathinassa ubbhārāyāti  ti mātaro janettiyo kathinubbhāraṃ etā aṭṭha janentīti attho ti kathinassa uddhāro ti ettha kathinassāti pakaraṇato labbhati kathinassa ānisaṃsāti  dhammāti yojanā yathāha atthatakathinānaṃ vo bhikkhave pañca kappissantītiādi  tipi pāṭho ānisaṃsena saha ime aṭṭha dhammāti yojanā
 na ullikhitamattādicatuvīsativajjitantiādinā kathinaṃ attharituṃ katapariyositaṃ cīvaraṃ ce laddhaṃ tattha  paṭipajjanavidhiṃ dassetvā sace akatasibbanādikammaṃ vatthameva laddhaṃ tattha paṭipajjanavidhiṃ pubbakiccavasena dassetumāha ntiādi tattha nti kathinadussassa setabhāvakaraṇaṃ ti pañcakaṃ vā sattakaṃ vā navakaṃ vā ekādasakaṃ  vā hotūti vicāraṇaṃ nti yathāvicāritassa vatthassa chedanaṃ nti moghasuttakāropanaṃ nti sabbasūcikammaṃ nti rajanakammaṃ nti kappabindudānaṃ  idaṃ sabbaṃ kathinatthārassa paṭhamameva kattabbattā
ti ettha saddo luttaniddiṭṭho saṅghāṭi uttarāsaṅgo atho antaravāsakoti esameva tu paccuddhāropi adhiṭṭhānampi atthāropi vuttoti yojanā
 aṭṭhamātikā  dassetumāha tiādi pakkamanaṃ anto etassāti pakkamanantikāti vattabbe uttarapadalopena pakkamananti vuttaṃ esa nayo sabbattha ti ettha mātikāti pakaraṇato labbhati imā aṭṭha mātikāti yojanā
 uddesānukkamena niddisitumāha tiādi ti iminā cīvarapalibodhupacchedo dassito ti iminā dutiyo āvāsapalibodhupacchedo dassito ettha sabbavākyesu atthatakathino yo bhikkhu sace pakkamatīti seso ti vihārasīmāya atikkantāya ti ettha tassa bhikkhunoti seso tassa bhikkhuno pakkamanantikā nāma mātikā hotīti attho
 nāma vutthavassena laddhaṃ akatasūcikammavatthaṃ teneva vakkhati karotītiādi ti iminā ettha paṭhamaṃ āvāsapalibodhupacchedo dassito sukhaviharaṇaṃ payojanamassāti  vihāroti  tasmiṃ vihāre viharantova taṃ cīvaraṃ yadi karoti tasmiṃ cīvare niṭṭhite  niṭṭhānantikāti vuccatīti yojanā ti iminā cīvarapalibodhupacchedo dassito
nti taṃ vutthavassāvāsaṃ ti ubhayadhuranikkhepavasena cittappavattakkhaṇe  nāma dhuranikkhepo ettha palibodhadvayassa ekakkhaṇeyeva upacchedo  vutto sanniṭṭhānantike dvepi palibodhā nevimaṃ cīvaraṃ kāressaṃ na paccessanti cintitamatteyeva ekato chijjantīti 
nti kathinānisaṃsaṃ cīvaravatthuṃ nti na paccāgamissāmi ti ettha cīvaranti pakaraṇato labbhati nti idaṃ vā sambandhanīyaṃ ti anādare sāmivacanaṃ nti corehi haṭattā vā upacikādīhi khāditattā vā naṭṭhaṃ ti agginā daḍḍhaṃ vā ti evaṃ cīvarassa nāsanante labbhamānā ayaṃ mātikā nāsanantikā nāmāti attho ettha na paccessanti iminā paṭhamaṃ āvāsapalibodhupacchedo dassito karontassevāti iminā dutiyaṃ cīvarapalibodhupacchedo dassito
ti laddhakathinānisaṃsacīvaro ānisaṃse cīvare  apekkhavā  vassaṃvutthasīmāya  bahisīmagato taṃ cīvaraṃ karoti  katacīvaro  antarā ubbhāraṃ suṇāti ce savanantikā nāma hotīti yojanā bahisīmagatotiādinā dutiyapalibodhupacchedo dassito ettha katacīvaroti vuttattā cīvarapalibodhupacchedo paṭhamaṃ hoti itaro pana saha savanena āvāsapalibodho chijjatīti   vuttattā pacchā hoti
 cīvarāsāya vassaṃvuttho āvāsato  tuyhaṃ cīvaraṃ dassāmīti kenaci vutto bahisīmagato pana savati puna tava cīvaraṃ dātuṃ na sakkomīti vutto  cīvare paccāsāya upacchinnamattāya  nāma mātikāti  ñātāti yojanā āsāvacchādike kathinubbhāre āvāsapalibodho paṭhamaṃ chijjati cīvarāsāya upacchinnāya cīvarapalibodho chijjati
 yo vassaṃvutthavihāramhā aññaṃ vihāraṃ gato hoti so  āgacchanto antarāmagge kathinuddhāraṃ atikkameyya tassa so kathinuddhāro sīmātikkantiko matoti yojanā tattha sīmātikkantike kathinubbhāre cīvarapalibodho paṭhamaṃ chijjati tassa bahisīme āvāsapalibodho chijjati
ettha  ca sīmātikkantiko nāma cīvarakālasīmātikkantikoti  vuttaṃ bahisīmāyaṃ cīvarakālasamayassa atikkantattā sīmātikkantikoti   vuttaṃ āgacchaṃ antarāmagge taduddhāramatikkameti vuttattā pana saṅghena  kariyamānaṃ antarubbhāraṃ āgacchanto vihārasīmaṃ asampatteyeva kathinubbhārassa jātattā taṃ na sambhuṇeyya tassevaṃ sīmamatikkantasseva sato puna āgacchato antarāmagge jāto kathinubbhāro sīmātikkantikoti amhākaṃ khanti
cīvaraṃ ādāya sace āvāse sāpekkhova gato hoti puna āgantvā  kathinassa antarubbhārameva  yadi pāpuṇeyya tassa so kathinuddhāro hoti so sahubbhāroti vuccatīti yojanā sahubbhāre dve palibodhā apubbaṃ acarimaṃ chijjanti
 sīmātikkantikenāti vattabbe uttarapadalopena ti vuttaṃ pakkamanañca niṭṭhānañca sanniṭṭhānañca  sīmātikkantikena saha ime  kathinubbhārā  puggalāyattā sahubbhārasaṅkhāto  saṅghādhīnoti yojanā ti gāthābandhavasena rassattaṃ
nti nāsanantiko nti savanantiko āsāvacchedikāpi cāti tayopi kathinubbhārā ti saṅghatopi na honti puggalatopi na hontīti attho cīvarassa vināso saṅghassa vā cīvarasāmikassa vā payogena na jātoti nāsanako tāva kathinubbhāro ubhatopi na hotīti vutto savanañca ubhayesaṃ payogato na jātanti tathā vuttaṃ tathā āsāvacchedikāpi
 āvāsoyeva palibodhoti viggaho ti ettha ti bhedavacanicchāya nimittatthe  bhummaṃ cīvaranimittapalibodhoti attho cīvarasaṅkhāto palibodhoti vuttaṃ hoti saccādiguṇayuttaṃ musāvādādidosavimuttaṃ atthaṃ vadati sīlenāti  tena
nti bahisīmagatānaṃ vasena vuttā pakkamanantikādayo satta mātikā bahisīmaṃ gantvā antarubbhāraṃ sambhuṇantassa vasena vutto sahubbhāroti imāsaṃ aṭṭhannaṃ mātikānaṃ vasena ca ti bahisīmaṃ agantvā tattheva vasitvā kathinubbhārakammena ubbhārakathinānaṃ vasena labbhanato antarubbhārato cāti mahesinā kathinassa duve ubbhārāpi vuttāti yojanā bahisīmaṃ gantvā āgatassa vasena sahubbhāro bahisīmaṃ āgatānaṃ vasena antarubbhāroti ekoyeva ubbhāro dvidhā vutto tasmā antarubbhāraṃ visuṃ aggahetvā aṭṭheva mātikā   vibhattāti veditabbā
 anāmantacāro uttarapadalopavasena  iti vutto yāva kathinaṃ na uddharīyati tāva anāmantetvā caraṇaṃ kappissati cārittasikkhāpadena anāpatti bhavissatīti attho
asamādānacāro nti uttarapadalopena vutto ti ticīvaraṃ asamādāya caraṇaṃ cīvaravippavāso kappissatīti attho
ti iminā uttarapadalopena gaṇabhojanaṃ dassitaṃ gaṇabhojanampi kappissati taṃ sarūpato pācittiyakaṇḍe vuttaṃ
nti  iminā yāvadatthacīvaraṃ vuttaṃ nti yāvatakena cīvarena attho tāvatakaṃ anadhiṭṭhitaṃ avikappitaṃ kappissatīti attho
ti iminā yo ca tattha cīvaruppādoti  vutto ānisaṃso dassito ti tattha kathinatthatasīmāyaṃ matakacīvaraṃ vā hotu saṅghassa uddissa dinnaṃ vā saṅghikena tatruppādena ābhataṃ vā yena kenaci ākārena yaṃ saṅghikaṃ cīvaraṃ uppajjati taṃ tesaṃ bhavissatīti attho ime pañca kathinānisaṃsā ca vuttāti sambandho

