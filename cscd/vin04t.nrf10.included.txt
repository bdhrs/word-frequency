

sekhiyesu  paṭhame nti samantato maṇḍalaṃ ti evaṃ nivāsessāmīti ārāmepi antaragharepi sabbattha sikkhā  kātabbā ettha ca yasmā vattakkhandhake vuttavattānipi sikkhitabbattā sekhiyāneva honti tasmā pārājikādīsu viya paricchedo na kato cārittavinayadassanatthañca yo pana bhikkhu olambento nivāseyya dukkaṭanti evaṃ āpattināmena avatvā sikkhā karaṇīyāti evaṃ sabbasikkhāpadesu pāḷi āropitā padabhājane  pana āpatti dukkaṭassāti vuttattā sabbattha anādariyakaraṇe dukkaṭaṃ veditabbaṃ
idāni nti ettha nābhimaṇḍalaṃ paṭicchādetvā jāṇumaṇḍalassa heṭṭhā jaṅghaṭṭhikato paṭṭhāya aṭṭhaṅgulamattaṃ nivāsanaṃ otāretvā nivāsentena parimaṇḍalaṃ nivatthaṃ nāma hoti evaṃ anivāsetvā anādariyena purato vā pacchato vā olambetvā nivāsentassa dukkaṭaṃ na kevalañca tasseva ye caññe tena kho pana samayena chabbaggiyā gihinivatthaṃ nivāsenti hatthisoṇḍakaṃ macchavālakaṃ catukkaṇṇakaṃ tālavaṇṭakaṃ satavalikaṃ nivāsenti saṃvalliyaṃ nivāsentīti khandhake  nivāsanadosā vuttā tathā nivāsentassapi dukkaṭameva
tattha  nāma nābhimūlato hatthisoṇḍasaṇṭhānaṃ olambakaṃ katvā nivatthaṃ coḷikaitthīnaṃ nivāsanaṃ viya  nāma ekatodasantaṃ ekato pāsantaṃ olambetvā nivatthaṃ  nāma upari dve heṭṭhato dveti evaṃ cattāro kaṇṇe dassetvā nivatthaṃ  nāma tālavaṇṭākārena sāṭakaṃ olambetvā nivatthaṃ  nāma dīghasāṭakaṃ anekakkhattuṃ  obhujitvā ovaṭṭikaṃ karontena nivatthaṃ vāmadakkhiṇapassesu vā nirantaraṃ valiyo dassetvā nivatthaṃ sace pana jāṇuto paṭṭhāya ekā vā dve vā valiyo paññāyanti vaṭṭati nti  mallakammakārādīhi viya kacchaṃ bandhitvā nivatthaṃ evaṃ nivāsetuṃ gilānassāpi maggappaṭipannassāpi na vaṭṭati yampi maggaṃ gacchantā ekaṃ vā dve vā kaṇṇe ukkhipitvā antaravāsakassa upari lagganti anto vā ekaṃ kāsāvaṃ tathā nivāsetvā bahi aparaṃ nivāsenti sabbaṃ na vaṭṭati
gilāno pana antokāsāvassa ovaṭṭikaṃ dassetvā aparaṃ upari nivāsetuṃ labhati agilānena dve nivāsentena saguṇaṃ katvā nivāsetabbāni iti imaṃ khandhake paṭikkhittañca olambakañca sabbaṃ vivajjetvā vuttalakkhaṇasampannaṃ nibbikāraṃ parimaṇḍalaṃ nivāsetabbaṃ tathā anivāsetvā yaṃkiñci vikāraṃ karontassa dukkaṭaṃ
nidānaṃ puggalaṃ vatthuntiādike  pana vinicchaye surusurukārakaṃ kosambiyaṃ paññattaṃ sāmisena hatthena pānīyathālakasasitthakapattadhovanapaṭisaṃyuttadvayaṃ bhaggesu sambahule bhikkhū ārabbha sesāni sabbāneva sāvatthiyaṃ chabbaggiye ārabbha olambetvā nivāsanādivatthusmiṃ paññattāni sūpodanaviññattiyaṃ dhammadesanādīsu ca gilānavasena ekā anupaññatti sabbāni sādhāraṇapaññattiyo anāṇattikāni sabbesu dukkaṭameva añño  āpattibhedo natthi vipattivicāraṇā vuttāyeva samuṭṭhānādīni sabbesaṃ avasāne dassayissāma anāpattimattaṃ pana aṅgañca sabbattha vattabbaṃ tayidaṃ vuccati imasmiṃ tāva sikkhāpade asañcicca assatiyā ajānantassa gilānassa āpadāsu ummattakādīnañca anāpatti
tattha ti aparimaṇḍalaṃ nivāsessāmīti evaṃ asañcicca atha kho parimaṇḍalaṃyeva nivāsessāmīti virajjhitvā aparimaṇḍalaṃ nivāsentassa anāpatti ti aññāvihitassāpi tathā nivāsentassa anāpatti ti parimaṇḍalaṃ nivāsetuṃ ajānantassa anāpatti apica nivāsanavattaṃ uggahetabbaṃ yo pana sukkhajaṅgho vā hoti mahāpiṇḍikamaṃso vā tassa sāruppatthāya aṭṭhaṅgulādhikampi otāretvā nivāsetuṃ vaṭṭati ti yassa jaṅghāya vā pāde vā vaṇo hoti tassa ukkhipitvā vā otāretvā vā nivāsetuṃ vaṭṭati ti vāḷā vā corā vā anubandhanti evarūpāsu āpadāsu anāpatti  dayo vuttanayā eva anādariyaṃ anāpattikāraṇābhāvo aparimaṇḍalanivāsananti  imānettha tīṇi aṅgāni yathā cettha evaṃ sabbattha purimāni dve tattha tattha vuttappaṭipakkhakaraṇañcāti tīṇiyeva honti tasmā ito paraṃ tānipi avatvā anāpattimattameva vakkhāmāti

dutiye na bhikkhave gihipārutaṃ pārupitabbanti  evaṃ paṭikkhittaṃ gihipārutaṃ apārupitvā ubho kaṇṇe samaṃ katvā pārupanaṃ  nāma tattha yaṃkiñci setapaṭapārutaṃ paribbājakapārutaṃ ekasāṭakapārutaṃ surāsoṇḍapārutaṃ antepurikapārutaṃ mahājeṭṭhapārutaṃ kuṭippavesakapārutaṃ brāhmaṇapārutaṃ pāḷikārakapārutanti evamādi parimaṇḍalalakkhaṇato aññathā pārutaṃ sabbametaṃ  nāma tasmā yathā setapaṭā aḍḍhapālakanigaṇṭhā pārupanti yathā ca ekacce paribbājakā uraṃ vivaritvā dvīsu aṃsakūṭesu pāvuraṇaṃ ṭhapenti yathā ca ekasāṭakā manussā nivatthasāṭakassa ekena antena piṭṭhiṃ pārupitvā ubho kaṇṇe ubhosu aṃsakūṭesu ṭhapenti yathā ca surāsoṇḍādayo sāṭakena gīvaṃ parikkhipitvā ubho ante ure vā olambenti piṭṭhiyaṃ vā khipanti yathā ca antepurikāyo akkhitārakamattaṃ dassetvā oguṇṭhitaṃ pārupanti yathā ca mahājeṭṭhā dīghasāṭakaṃ nivāsetvā tasseva ekenantena sakalasarīraṃ pārupanti yathā ca kassakā khettakuṭiṃ pavisantā sāṭakaṃ paliveṭhetvā upakacchake pakkhipitvā tasseva ekenantena sarīraṃ pārupanti yathā ca brāhmaṇā ubhinnaṃ upakacchakānaṃ antare sāṭakaṃ pavesetvā aṃsakūṭesu pakkhipanti yathā ca pāḷikārako bhikkhu ekaṃsapārupanena pārutaṃ vāmabāhuṃ vivaritvā cīvaraṃ aṃsakūṭe āropeti evaṃ apārupitvā  sabbepi ete aññe ca evarūpe pārupanadose vajjetvā nibbikāraṃ parimaṇḍalaṃ pārupitabbaṃ tathā apārupitvā ārāme vā antaraghare vā anādarena yaṃkiñci vikāraṃ karontassa dukkaṭaṃ anāpatti purimasadisāyeva yathā cettha evaṃ sabbattha yattha pana viseso bhavissati tattha vakkhāmāti

tatiye ti suṭṭhu paṭicchanno gaṇṭhikaṃ paṭimuñcitvā anuvātantena gīvaṃ paṭicchādetvā ubho kaṇṇe samaṃ katvā paṭisaṅgharitvā yāva maṇibandhaṃ paṭicchādetvā antaraghare gamissāmīti attho tathā akatvā pana jāṇuṃ vā uraṃ vā vivaritvā gacchantassa dukkaṭaṃ
catutthe  galavāṭakato paṭṭhāya sīsaṃ maṇibandhato paṭṭhāya hatthe piṇḍikamaṃsato paṭṭhāya pāde vivaritvā sesaṃ chādetvā nisinno  nāma hoti ettha pana vāsūpagatassa anāpatti

pañcame ti hatthaṃ vā pādaṃ vā akīḷāpento suvinītoti attho chaṭṭhepi eseva nayo

sattame ti heṭṭhā khittacakkhu hutvā purato yugamattaṃ bhūmibhāgaṃ pekkhamāno ekasmiṃ pana ṭhāne ṭhatvā hatthiassādiparissayābhāvaṃ oloketuṃ vaṭṭati aṭṭhamepi eseva nayo

navame ti ukkhepena itthambhūtalakkhaṇe karaṇavacanaṃ ekato vā ubhato vā ukkhittacīvaro hutvāti attho anto indakhīlato paṭṭhāya evaṃ na gantabbaṃ
dasame nisinnakāle dhamakaraṇaṃ nīharantenāpi cīvaraṃ anukkhipitvāva nīharitabbaṃ vāsūpagatassa pana anāpatti

ekādasame ti mahāhasitaṃ hasantoti attho idhāpi hi itthambhūtalakkhaṇeyeva karaṇavacanaṃ
dvādasamepi eseva nayo ubhayattha hasanīyasmiṃ vatthusmiṃ mihitamattaṃ karontassa anāpatti

terasame ti na uccāsaddamahāsaddo hutvā cuddasamepi eseva nayo ayaṃ panettha appasaddatāparicchedo  sace dvādasahatthe gehe ādimhi saṅghatthero majjhe dutiyatthero  ante tatiyattheroti evaṃ nisinnesu yaṃ saṅghatthero dutiyattherena saddhiṃ manteti dutiyatthero ca tassa saddaṃ suṇāti kathañca vavatthapeti tatiyatthero pana saddameva suṇāti kathaṃ na vavatthapeti ettāvatā  hoti sace pana tatiyatthero kathañca vavatthapeti  nāma hoti

ito paresu chasu nti kāyaṃ cāletvā cāletvā esa nayo sabbattha tasmā kāyādīni paggahetvā niccalāni ujukāni ṭhapetvā gantabbañceva nisīditabbañca nisīdanappaṭisaṃyuttesu tīsu vāsūpagatassa anāpatti

ekavīsadvāvīsesu ti kaṭiyaṃ hatthaṃ ṭhapetvā katakhambho

tevīsacatuvīsesu ti sasīsaṃ pāruto

pañcavīse  vuccati paṇhiyo ukkhipitvā aggapādeheva aggapāde vā ukkhipitvā paṇhīhiyeva bhūmiyaṃ phusantassa gamanaṃ karaṇavacanaṃ panettha vuttalakkhaṇameva

chabbīse ti hatthapallatthikāya vā dussapallatthikāya vā na nisīditabbaṃ anādarena nisīdantassa dukkaṭaṃ vāsūpagatassa pana idhāpi purimesu ca dvāvīsacatuvīsesu anāpatti


bhojanappaṭisaṃyuttesu paṭhame nti satiṃ upaṭṭhāpetvā

dutiye patte saññā pattasaññā sā assa atthīti  attano bhājane upanibaddhasaññī hutvāti attho

tatiye  nāma yattha muggamāsehi vā kulatthādīhi vā kato hatthahāriyo sūpo bhattassa catutthabhāgappamāṇo hoti tato hi adhikaṃ gaṇhantassa dukkaṭaṃ ṭhapetvā pana sūpaṃ avasesā sabbāpi sūpeyyabyañjanavikati  nāma hoti tasmiṃ rasarase ñātakānaṃ vā pavāritānaṃ vā aññassatthāya vā attano dhanena vā idha anāpatti

catutthe nti samapuṇṇaṃ samabharitaṃ adhiṭṭhānupagapattassa antomukhavaṭṭilekhaṃ anatikkamitvā racitaṃ nti yaṃkiñci yāvakālikaṃ anadhiṭṭhānupage pana yāvakālikaṃ yāmakālikādīni ca yatthakatthaci thūpīkatānipi vaṭṭanti yaṃ pana dvīsu pattesu gahetvā ekaṃ pūretvā vihāraṃ harati yaṃ vā pakkhipiyamānaṃ pūvaucchukkhaṇḍaphalāphalādi heṭṭhā orohati  takkolavaṭaṃsakādayo vā upari ṭhapetvā diyyanti yañca paṇṇe vā thālake vā pakkhipitvā pattamatthake ṭhapitaṃ hoti na taṃ thūpīkataṃ nāma tasmā taṃ sabbaṃ vaṭṭati idha pana gilānassāpi anāpatti natthi tasmā tenapi samatittikoyeva  gahetabbo sabbattha pana paṭiggahetumeva  na vaṭṭati paṭiggahitaṃ pana suppaṭiggahitaṃ paribhuñjituṃ vaṭṭati pañcamachaṭṭhāni vuttanayāneva

sattame nti tattha tattha odhiṃ akatvā anupaṭipāṭiyā yo pana aññesaṃ vā dento aññabhājane vā ākiranto tato tato omasati tassa uttaribhaṅgañca uppaṭipāṭiyā gaṇhantassāpi idha anāpatti aṭṭhamaṃ vuttanayameva

navame ti matthakato vemajjhatoti attho yo pana parittake sese ekato saṅkaḍḍhitvā omadditvā bhuñjati tassāpi anāpatti

dasame yassa bhattasāmikā māghātasamayādīsu byañjanaṃ paṭicchādetvā denti yo ca na bhiyyokamyatāya paṭicchādeti tesaṃ anāpatti gilānassa pana anāgatattā āpattiyeva

ekādasame ñātakānaṃ vā pavāritānaṃ vā aññassatthāya attano dhanenāti idaṃ anāpattiyaṃ adhikaṃ

dvādasame ujjhāne saññā ujjhānasaññā sā assa atthīti  idhāpi gilāno  na muccati dassāmīti vā dāpessāmīti vā olokentassa pana na ujjhānasaññissa ca anāpatti

terasame nti mayūraṇḍaṃ atimahantaṃ kukkuṭaṇḍaṃ atikhuddakaṃ tesaṃ vemajjhappamāṇaṃ mūlakhādanīyādibhede pana sabbakhajjake phalāphale ca anāpatti

cuddasame nti adīghaṃ idha pana khajjakaphalāphalehi saddhiṃ uttaribhaṅgepi anāpatti

pannarasame ti anāharite mukhadvāraṃ asampatteti attho soḷasame nti sakalaṃ hatthaṃ

sattarasame ti ettha yattakena vacanaṃ aparipuṇṇaṃ hoti tattake sati kathentassa āpatti yo pana dhammaṃ kathento hariṭakādīni mukhe pakkhipitvā katheti yattakena vacanaṃ aparipuṇṇaṃ na hoti tattake mukhamhi sati vaṭṭati

aṭṭhārasame nti piṇḍaṃ ukkhipitvā ukkhipitvā idhāpi khajjakaphalāphalesu anāpatti

ekūnavīsatime nti kabaḷaṃ avacchinditvā avacchinditvā idha khajjakaphalāphalehi saddhiṃ uttaribhaṅgepi anāpatti

vīsatime nti makkaṭo viya gaṇḍe katvā katvā idha phalāphalamattake anāpatti

ekavīsatime nti hatthaṃ niddhunitvā niddhunitvā anāpattiyaṃ panettha kacavaraṃ chaḍḍento hatthaṃ niddhunātīti  idaṃ adhikaṃ

dvāvīsatime nti sitthāni avakiritvā avakiritvā idhāpi kacavaraṃ chaḍḍento sitthaṃ chaḍḍayatīti  idaṃ anāpattiyaṃ adhikaṃ

tevīsatime nti jivhaṃ nicchāretvā nicchāretvā

catuvīsatime nti capu capūti evaṃ saddaṃ katvā katvā pañcavīsatimepi eseva nayo

chabbīsatime nti hatthaṃ nillehitvā nillehitvā bhuñjantena  hi aṅgulimattampi nillehituṃ na vaṭṭati ghanayāguphāṇitapāyāsādike pana aṅgulīhi gahetvā aṅguliyo mukhe pavesetvā bhuñjituṃ vaṭṭati sattavīsatimaaṭṭhavīsatimesupi eseva nayo tasmā ekaṅguliyāpi patto na nillehitabbo ekaoṭṭhopi ca jivhāya na nillehitabbo oṭṭhamaṃsehi eva pana gahetvā anto pavesetuṃ vaṭṭati

ekūnatiṃsatime ti etaṃ paṭikūlavasena paṭikkhittaṃ tasmā saṅghikampi puggalikampi gihisantakampi attano santakampi saṅkhopi sarāvakampi thālakampi na gahetabbameva gaṇhantassa dukkaṭaṃ sace pana hatthassa ekadeso āmisamakkhito na hoti tena padesena gahetuṃ vaṭṭati idha dhovissāmīti vā dhovāpessāmīti vā paṭiggaṇhātīti  idaṃ anāpattiyaṃ adhikaṃ

tiṃsatime uddharitvā vā bhinditvā vā paṭiggahe vā nīharitvā vā chaḍḍetīti idaṃ anāpattiyaṃ adhikaṃ tattha ti sitthāni udakato  uddharitvā ekasmiṃ ṭhāne rāsiṃ katvā udakaṃ chaḍḍeti ti sitthāni bhinditvā udakagatikāni katvā chaḍḍeti ti paṭiggahena paṭicchantānaṃ paṭiggahe chaḍḍeti ti bahi nīharitvā chaḍḍeti evaṃ chaḍḍentassa anāpatti


dhammadesanāpaṭisaṃyuttesu paṭhame yaṃkiñci chattaṃ pāṇimhi assāti  so taṃ chattaṃ yatthakatthaci sarīrāvayave ṭhapetvāpi yāva hatthena na muñcati tāvassa dhammaṃ desetuṃ na vaṭṭati sace panassa añño chattaṃ dhāreti passe vā ṭhitaṃ hoti hatthato apagatamatte chattapāṇi nāma na hoti tassa desetuṃ vaṭṭati dhammaparicchedo cettha padasodhamme vuttanayeneva veditabbo

dutiye  nāma majjhimassa purisassa catuhatthappamāṇo daṇḍapāṇibhāvo panassa chattapāṇimhi vuttanayeneva veditabbo tatiyepi eseva nayo asiṃ sannahitvā ṭhitopi hi satthapāṇisaṅkhyaṃ na gacchati

catutthe  sabbāpi dhanuvikati saddhiṃ saravikatiyā nti veditabbā tasmā saddhiṃ vā sarena dhanuṃ gahetvā suddhadhanuṃ vā suddhasaraṃ vā sajiyadhanuṃ vā nijjiyadhanuṃ vā gahetvā ṭhitassa vā nisinnassa vā dhammaṃ desetuṃ na vaṭṭati sace panassa dhanu khandhepi paṭimukkaṃ hoti yāva na gaṇhāti tāva vaṭṭati

pañcame ti chattadaṇḍake aṅgulantarikaṃ appavesetvā kevalaṃ akkantassa vā pavesetvā ṭhānavasena paṭimukkassa vā chaṭṭhepi eseva  nayo idha pana yvāyaṃ paṇhikabandhaṃ omuñcitvā ṭhānavasena omukkoti vuccati tassāpi na vaṭṭati

sattame  sacepi dvīhi janehi hatthasaṅghāṭena gahito sāṭake vā ṭhapetvā vaṃsena vayhati ayutte vā vayhādike yāne visaṅkharitvā vā ṭhapite cakkamattepi nisinno hoti tveva saṅkhaṃ gacchati sace pana dvepi ekayāne nisinnā honti vaṭṭati visuṃ nisinnesupi ucce yāne nisinnena nīce nisinnassa desetuṃ vaṭṭati samappamāṇepi vaṭṭati tathā purime nisinnena pacchime nisinnassa pacchime pana uccatarepi nisinnena desetuṃ na vaṭṭati

aṭṭhame ti antamaso kaṭasārakepi pakatibhūmiyampi nipannassa uccepi mañce vā pīṭhe vā bhūmippadese vā ṭhitena nisinnena vā desetuṃ na vaṭṭati sayanagatena pana sayanagatassa uccatare vā samappamāṇe vā nipannena desetuṃ vaṭṭati nipannena pana ṭhitassa vā nisinnassa vā nipannassa vā nisinnena ca ṭhitassa vā nisinnassa vā ṭhitena ṭhitasseva vaṭṭati

navame  hatthapallatthikādīsu yāya kāyaci nisinnassa desetuṃ na vaṭṭati

dasame ti dussaveṭhena vā moḷiādīhi vā yathā kesanto na dissati evaṃ veṭhitasīsassa tenevassa anāpattiyaṃ kesantaṃ vivarāpetvā desetīti  vuttaṃ

ekādasame ti sasīsaṃ pārutassa anāpattiyaṃ panettha sīsaṃ vivarāpetvā desetīti  adhikaṃ

dvādasame ti bhūmiyaṃ nisīditvā ti antamaso vatthampi tiṇānipi santharitvā nisinnassa

terasame ti antamaso bhūmippadesepi unnatappadese nisinnassa

cuddasame ti sace therassa upaṭṭhānaṃ gantvā ṭhitaṃ daharaṃ āsane nisinno mahāthero pañhaṃ pucchati na kathetabbaṃ gāravena pana theraṃ uṭṭhahitvā pucchāti vattuṃ na sakkā tasmā passe ṭhitassa bhikkhuno kathessāmīti kathetuṃ vaṭṭati

pannarasame  sace purato gacchanto pañhaṃ pucchati tassa taṃ akathetvā pacchimassa bhikkhuno kathessāmīti kathetabbaṃ saddhiṃ uggahitadhammaṃ pana sajjhāyituṃ samadhurena vā gacchantassa kathetuṃ vaṭṭati

soḷasame ti ettha sace dvepi sakaṭamaggasmiṃ ekekacakkapathena vā uppathena vā samadhuraṃ gacchanti vaṭṭati

sattarasame asañciccāti anāpattiyaṃ sace paṭicchannaṭṭhānaṃ gacchantassa sahasā uccāro vā passāvo vā nikkhamati asañcicca kato nāma hoti

aṭṭhārasame yampi jīvamānarukkhassa mūlaṃ pathaviyaṃ dissamānaṃ gacchati sākhā vā bhūmilaggā gacchati sabbaṃ haritasaṅkhātameva khandhe nisīditvā pana appaharitaṭṭhāne  pātetuṃ vaṭṭati sace appaharitaṭṭhānaṃ olokentasseva sahasā nikkhamati gilānaṭṭhāne  ṭhito hoti appaharite kato haritaṃ ottharatīti  idamettha anāpattiyaṃ adhikaṃ tattha sacepi appaharitaṃ alabhantena tiṇaṇḍupakaṃ vā palalaṇḍupakaṃ vā ṭhapetvā kato pacchā haritaṃ ottharati vaṭṭatiyeva kheḷena cettha siṅghāṇikāpi saṅgahitā

ekūnavīsatime ti etaṃ paribhogaudakameva sandhāya vuttaṃ vaccakuṭisamuddādiudakesu pana aparibhogesu anāpatti deve vassante samantato udakoghe jāte  anudakaṭṭhānaṃ alabhantena udake kātuṃ vaṭṭati idhāpi thale kato udakaṃ ottharatīti  idaṃ anāpattiyaṃ adhikaṃ sesaṃ sabbasikkhāpadesu uttānameva
samuṭṭhānādidīpanatthāya panettha idaṃ pakiṇṇakaṃ  ujjagghikauccāsaddappaṭisaṃyuttāni cattāri sakabaḷena mukhena byāharaṇaṃ ekaṃ chamānīcāsananisinnaṭhitapacchatogamanauppathagamanappaṭisaṃyuttāni pañcāti imāni dasa sikkhāpadāni samanubhāsanasamuṭṭhānāni ekekamettha kiriyaṃ saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedanaṃ sūpodanaviññattisikkhāpadaṃ theyyasatthasamuṭṭhānaṃ kiriyaṃ saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedanaṃ chattapāṇidaṇḍapāṇisatthapāṇiāvudhapāṇipādukāupāhanayānasayanapallatthikaveṭhitaoguṇṭhitanāmakāni ekādasa dhammadesanāsamuṭṭhānāni kiriyākiriyāni saññāvimokkhāni sacittakāni lokavajjāni vacīkammāni akusalacittāni dukkhavedanāni sesāni tepaṇṇāsa paṭhamapārājikasamauṭṭhānādibhedānīti




adhikaraṇasamathesu ti tesaṃ gaṇanaparicchedo adhikaraṇāni samenti vūpasamentīti ti āpattādhikaraṇasaṅkhātāsu ca avasesādhikaraṇattayapaccayāsu ca āpattīsu parisuddhabhāvaṃ pucchanatthaṃ uddisitabbataṃ āgacchanti nti uppannānaṃ uppannānaṃ nti vivādādhikaraṇaṃ anuvādādhikaraṇaṃ āpattādhikaraṇaṃ kiccādhikaraṇanti imesaṃ catunnaṃ ti samanatthañceva vūpasamanatthañca sammukhāvinayo dātabbo tiṇavatthārakoti ime satta samathā dātabbā tatrāyaṃ vinicchayo  adhikaraṇesu tāva dhammoti vā adhammoti vā aṭṭhārasahi vatthūhi vivadantānaṃ bhikkhūnaṃ yo vivādo idaṃ  nāma sīlavipattiyā vā ācāradiṭṭhiājīvavipattiyā vā anuvadantānaṃ yo anuvādo upavadanā ceva codanā ca idaṃ  nāma mātikāya āgatā pañca vibhaṅge dveti sattapi  āpattikkhandhā  nāma yaṃ saṅghassa apalokanādīnaṃ catunnaṃ kammānaṃ karaṇaṃ idaṃ  nāma
tattha   dvīhi samathehi sammati sammukhāvinayena ca yebhuyyasikāya ca sammukhāvinayeneva sammamānaṃ yasmiṃ vihāre uppannaṃ tasmiṃyeva vā aññattha vūpasametuṃ gacchantānaṃ antarāmagge vā yattha gantvā saṅghassa niyyātitaṃ tattha saṅghena vā vūpasametuṃ asakkonte tattheva ubbāhikāya sammatapuggalehi vā vinicchitaṃ sammati evaṃ sammamāne ca pana tasmiṃ yā saṅghasammukhatā dhammasammukhatā vinayasammukhatā puggalasammukhatā ayaṃ  nāma tattha ca kārakasaṅghassa saṅghasāmaggivasena sammukhībhāvo  sametabbassa vatthuno bhūtatā  yathā taṃ sametabbaṃ tathevassa samanaṃ  yo ca vivadati yena ca vivadati tesaṃ ubhinnaṃ atthapaccatthikānaṃ sammukhībhāvo  ubbāhikāya vūpasamane panettha saṅghasammukhatā parihāyati evaṃ tāva sammukhāvinayeneva sammati
sace  panevampi na sammati atha naṃ ubbāhikāya sammatā bhikkhū na mayaṃ sakkoma vūpasametunti saṅghasseva niyyātenti tato saṅgho pañcaṅgasamannāgataṃ bhikkhuṃ salākaggāhāpakaṃ sammannitvā tena guḷhakavivaṭṭakasakaṇṇajappakesu tīsu salākaggāhesu aññataravasena salākaṃ gāhetvā sannipatitaparisāya dhammavādīnaṃ yebhuyyatāya yathā te dhammavādino vadanti evaṃ vūpasantaṃ adhikaraṇaṃ sammukhāvinayena ca yebhuyyasikāya ca vūpasantaṃ hoti tattha sammukhāvinayo vuttanayo eva yaṃ pana yebhuyyasikakammassa karaṇaṃ ayaṃ  nāma evaṃ vivādādhikaraṇaṃ dvīhi samathehi sammati
  catūhi samathehi sammati sammukhāvinayena ca sativinayena ca amūḷhavinayena ca tassapāpiyasikāya ca sammukhāvinayeneva sammamānaṃ yo ca anuvadati yañca anuvadati tesaṃ vacanaṃ sutvā sace kāci āpatti natthi ubho khamāpetvā sace atthi ayaṃ nāmettha āpattīti evaṃ vinicchitaṃ vūpasammati tattha sammukhāvinayalakkhaṇaṃ vuttanayameva yadā pana khīṇāsavassa bhikkhuno amūlikāya sīlavipattiyā anuddhaṃsitassa sativinayaṃ yācamānassa saṅgho ñatticatutthena kammena sativinayaṃ deti tadā sammukhāvinayena ca sativinayena ca vūpasantaṃ hoti dinne pana sativinaye puna tasmiṃ puggale kassaci anuvādo na ruhati yadā ummattako bhikkhu ummādavasena gate assāmaṇake  ajjhācāre saratāyasmā evarūpiṃ āpattinti bhikkhūhi codiyamāno ummattakena me āvuso etaṃ kataṃ nāhaṃ taṃ sarāmīti bhaṇantopi bhikkhūhi codiyamānova puna acodanatthāya amūḷhavinayaṃ  yācati saṅgho cassa ñatticatutthena kammena amūḷhavinayaṃ deti tadā sammukhāvinayena ca amūḷhavinayena ca vūpasantaṃ hoti dinne pana amūḷhavinaye puna tasmiṃ puggale kassaci tappaccayā anuvādo na ruhati
yadā pana pārājikena vā pārājikasāmantena vā codiyamānassa aññenaññaṃ paṭicarato pāpussannatāya pāpiyassa puggalassa sacāyaṃ acchinnamūlo bhavissati sammā vattitvā osāraṇaṃ labhissati sace chinnamūlo sayamevassa nāsanā bhavissatīti maññamāno saṅgho ñatticatutthena  kammena tassapāpiyasikaṃ kammaṃ karoti tadā sammukhāvinayena ca tassapāpiyasikāya ca vūpasantaṃ hoti evaṃ anuvādādhikaraṇaṃ catūhi samathehi sammati
  tīhi samathehi sammati sammukhāvinayena ca paṭiññātakaraṇena ca tiṇavatthārakena ca tassa sammukhāvinayeneva vūpasamo natthi yadā pana ekassa vā bhikkhuno nissaggiyavaṇṇanāyaṃ vuttanayena saṅghagaṇamajjhesu vā bhikkhu lahukaṃ āpattiṃ deseti tadā āpattādhikaraṇaṃ sammukhāvinayena ca paṭiññātakaraṇena ca vūpasammati tattha sammukhāvinaye tāva yo ca deseti yassa ca deseti tesaṃ sammukhībhāvo puggalasammukhatā sesaṃ vuttanayameva puggalassa ca gaṇassa ca desanākāle saṅghasammukhatā parihāyati
yā panettha ahaṃ bhante itthannāmaṃ āpattiṃ āpannoti ca passasīti āma passāmīti ca paṭiññā tāya āyatiṃ saṃvareyyāsīti karaṇaṃ paṭiññātakaraṇaṃ nāma saṅghādisese parivāsādiyācanā paṭiññā parivāsādīnaṃ dānaṃ paṭiññātakaraṇaṃ nāma dvepakkhajātā pana bhaṇḍanakārakā bhikkhū bahuṃ assāmaṇakaṃ ajjhācāraṃ caritvā puna lajjidhamme uppanne sace mayaṃ imāhi āpattīhi aññamaññaṃ karissāma siyāpi taṃ adhikaraṇaṃ kakkhaḷatthāya vāḷatthāya saṃvatteyyāti aññamaññaṃ āpattiyā kārāpane dosaṃ disvā yadā tiṇavatthārakakammaṃ karonti tadā āpattādhikaraṇaṃ sammukhāvinayena ca tiṇavatthārakena ca sammati tatra hi yattakā hatthapāsūpagatā na metaṃ khamatīti evaṃ diṭṭhāvikammaṃ  akatvā niddampi okkamantā honti sabbesaṃ ṭhapetvā thullavajjañca gihippaṭisaṃyuttañca sabbāpattiyo vuṭṭhahanti evaṃ āpattādhikaraṇaṃ tīhi samathehi sammati
  ekena samathena sammati sammukhāvinayeneva iti imāni cattāri adhikaraṇāni yathānurūpaṃ imehi sattahi samathehi sammanti tena vuttaṃ uppannuppannānaṃ adhikaraṇānaṃ samathāya vūpasamāya sammukhāvinayo  dātabbo tiṇavatthārakoti ayamettha vinicchayanayo vitthāro pana samathakkhandhake āgatoyeva vinicchayopissa samantapāsādikāyaṃ vutto
ti  tesu sattasu adhikaraṇasamathesu kaccittha parisuddhā natthi vo kiñci samathehi vūpasametabbanti pucchāmi etena sabbāpattīhi parisuddhabhāvo pucchito hoti
ntiādi nigamanavacanaṃ tattha nti ettakaṃ sikkhāpadaṃ nti sutte pātimokkhe āgataṃ nti tattheva antogadhaṃ ti addhamāse addhamāse uposathavasena uddisitabbataṃ āgacchati ti kāyasāmaggivasena samaggehi ti cittasāmaggivasena ekajjhāsayatāya suṭṭhu modamānehi ti aṭṭhārasasu vivādavatthūsu aññataravasenāpi avivadamānehi nti taṃ taṃ sikkhāpadaṃ avītikkamantehi adhisīlasikkhā sampādetabbā antarantarā pana yaṃ na vuttaṃ taṃ sabbaṃ purime purime sikkhāpade vuttattā ceva uttānatthattā cāti




