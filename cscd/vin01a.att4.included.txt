

ti paṭhamaaniyatasikkhāpadaṃ tattha ti kālaṃ sallakkhetvā yadā na añño koci samīpena gacchati vā āgacchati vā tadā tadanurūpaṃ kacci na ukkaṇṭhasi na kilamasi na chātāsītiādikaṃ gehassitaṃ kathaṃ kathento ti kālaṃ sallakkhetvā yadā añño koci samīpena gacchati vā āgacchati vā tadā tadanurūpaṃ uposathaṃ kareyyāsi salākabhattaṃ dadeyyāsītiādikaṃ dhammakathaṃ kathento
bahū dhītaro ca puttā ca assāti  tassā kira dasa puttā dasa dhītaro ahesuṃ bahū nattāro assāti  yatheva hi tassā evamassā puttadhītānampi vīsati vīsati dārakā ahesuṃ iti sā vīsuttaracatusataputtanattaparivārā ahosi ti uttamamaṅgalasammatā ti dānappadānesu ti āvāhavivāhamaṅgalādīsu antarussavesu ti āsāḷhīpavāraṇanakkhattādīsu mahussavesu ti imepi dārakā tayā samānāyukā nirogā hontūti āyācantā paṭhamaṃyeva bhojenti yepi saddhā honti pasannā tepi bhikkhū bhojetvā tadanantaraṃ sabbapaṭhamaṃ taṃyeva bhojenti ti tassā vacanaṃ na ādiyi na gaṇhi na vā ādaramakāsīti attho
ti kammakkhamaṃ kammayogganti kammaniyaṃ alaṃ pariyattaṃ kammaniyabhāvāyāti alaṃkammaniyaṃ tasmiṃ alaṃkammaniye yattha ajjhācāraṃ karontā sakkonti taṃ kammaṃ  kātuṃ tādiseti attho tenevassa padabhājane vuttaṃ  sakkā hoti methunaṃ dhammaṃ paṭisevitunti yattha methunaṃ dhammaṃ sakkā hoti paṭisevitunti vuttaṃ hoti ti nisajjaṃ kareyya nisīdeyyāti attho yasmā pana nisīditvāva  nipajjati tenassa padabhājane ubhayampi vuttaṃ tattha ti upagantvā nisinno evaṃ pi veditabbo ti bhikkhumhi nisinneti attho ti dvepi apacchā apurimaṃ nisinnā ettha ca kiñcāpi pāḷiyaṃ sotassa rahoti āgataṃ cakkhussa raheneva pana paricchedo veditabbo sacepi hi pihitakavāṭassa gabbhassa dvāre nisinno viññū puriso hoti neva anāpattiṃ karoti apihitakavāṭassa pana dvāre nisinno anāpattiṃ karoti na kevalañca dvāre antodvādasahatthepi okāse nisinno sace sacakkhuko vikkhittopi niddāyantopi anāpattiṃ karoti samīpe ṭhitopi andho na karoti cakkhumāpi nipajjitvā niddāyanto na karoti itthīnaṃ pana satampi anāpattiṃ na karotiyeva
ti saddhātabbavacanā sā pana yasmā ariyasāvikāva hoti tenassa padabhājane āgataphalātiādi vuttaṃ tattha āgataṃ phalaṃ assāti  paṭiladdhasotāpattiphalāti attho ti paṭividdhacatusaccā viññātaṃ sikkhattayasāsanaṃ etāyāti ti kiñcāpi evarūpā upāsikā disvā vadati atha kho bhikkhu nisajjaṃ paṭijānamānoyeva tiṇṇaṃ dhammānaṃ aññatarena kāretabbo na appaṭijānamānoti attho
ti nisajjādīsu ākāresu yena vā ākārena saddhiṃ methunadhammādīni āropetvā sā upāsikā vadeyya paṭijānamānova tena so bhikkhu kāretabbo evarūpāyapi upāsikāya vacanamattena na kāretabboti attho kasmā yasmā diṭṭhaṃ nāma tathāpi hoti aññathāpi hoti
tadatthajotanatthañca idaṃ vatthuṃ udāharanti  mallārāmavihāre  kira eko khīṇāsavatthero ekadivasaṃ upaṭṭhākakulaṃ gantvā antogehe nisīdi upāsikāpi sayanapallaṅkaṃ nissāya ṭhitā hoti atheko piṇḍacāriko dvāre ṭhito disvā thero upāsikāya saddhiṃ ekāsane nisinnoti saññaṃ paṭilabhitvā punappunaṃ olokesi theropi ayaṃ mayi asuddhaladdhiko jātoti sallakkhetvā katabhattakicco vihāraṃ gantvā attano vasanaṭṭhānaṃ pavisitvā antova nisīdi sopi bhikkhu theraṃ codessāmīti  āgantvā ukkāsitvā dvāraṃ vivari thero tassa cittaṃ ñatvā ākāse uppatitvā kūṭāgārakaṇṇikaṃ nissāya pallaṅkena nisīdi sopi bhikkhu  anto pavisitvā mañcañca heṭṭhāmañcañca oloketvā theraṃ apassanto uddhaṃ ullokesi atha ākāse nisinnaṃ theraṃ disvā bhante evaṃ mahiddhikā nāma tumhe mātugāmena saddhiṃ ekāsane nisinnabhāvaṃ vadāpetha evāti āha thero antaragharasseveso āvuso doso ahaṃ pana taṃ saddhāpetuṃ asakkonto evamakāsiṃ rakkheyyāsi manti vatvā otarīti
 ito paraṃ tiādi sabbaṃ paṭiññāya kāraṇākāradassanatthaṃ vuttaṃ tattha ti mātugāmassa magge methunaṃ dhammaṃ paṭisevantoti attho ti nisajjaṃ paṭijānitvā methunadhammapaṭisevanaṃ appaṭijānanto methunadhammapārājikāpattiyā akāretvā nisajjāmattena yaṃ āpattiṃ āpajjati tāya kāretabbo pācittiyāpattiyā kāretabboti attho etena nayena sabbacatukkesu vinicchayo veditabbo
 sikkhāpadapariyosāne pana āpattānāpattiparicchedadassanatthaṃ vuttesu tiādīsu ti rahonisajjassādatthaṃ gatomhīti evaṃ gamanaṃ paṭijānāti nti nisajjassādeneva nisajjaṃ paṭijānāti nti tīsu aññataraṃ āpattiṃ ti tīsu yaṃ paṭijānāti tāya kāretabbo sesamettha catukke uttānādhippāyameva dutiyacatukke pana ti raho nisajjassādavasena na paṭijānāti  salākabhattādinā attano kammena gatomhi sā pana mayhaṃ nisinnaṭṭhānaṃ āgatāti vadati sesametthāpi uttānādhippāyameva
ayaṃ pana sabbattha vinicchayo  ti methunadhammasannissitakileso vuccati yo bhikkhu tenassādena mātugāmassa santikaṃ gantukāmo akkhiṃ añjeti dukkaṭaṃ nivāsanaṃ nivāseti kāyabandhanaṃ bandhati cīvaraṃ pārupati sabbattha payoge payoge dukkaṭaṃ gacchati padavāre padavāre dukkaṭaṃ gantvā nisīdati dukkaṭameva mātugāme āgantvā nisinnamatte  pācittiyaṃ sace sā itthī kenaci karaṇīyena uṭṭhāyuṭṭhāya punappunaṃ nisīdati nisajjāya nisajjāya pācittiyaṃ yaṃ sandhāya gato sā na diṭṭhā aññā āgantvā nisīdati assāde uppanne pācittiyaṃ  pana gamanakālato paṭṭhāya asuddhacittattā āpattiyevāti vuttaṃ sace sambahulā āgacchanti mātugāmagaṇanāya pācittiyāni sace uṭṭhāyuṭṭhāya punappunaṃ nisīdanti nisajjāgaṇanāya pācittiyāni aniyametvā  diṭṭhadiṭṭhāya saddhiṃ rahassādaṃ kappessāmīti gantvā nisinnassāpi āgatāgatānaṃ vasena punappunaṃ nisajjāvasena ca vuttanayeneva āpattiyo veditabbā sace suddhacittena gantvā nisinnassa santikaṃ āgantvā nisinnāya itthiyā rahassādo uppajjati anāpatti
samuṭṭhānādīni paṭhamapārājikasadisānevāti


ti dutiyaaniyatasikkhāpadaṃ tattha ntiādimhi yaṃ eko ekāya raho paṭicchanne āsane alaṃkammaniye nisajjaṃ kappeyya taṃ nisajjaṃ kappetuṃ paṭikkhittanti evaṃ sambandho veditabbo itarathā hi ekassa ekāyāti vattabbaṃ siyā kasmā paṭikkhittanti vuttattā sāmiatthe vā etaṃ paccattavacanaṃ veditabbaṃ
nti ettha pana yampi bahi parikkhittaṃ anto vivaṭaṃ pariveṇaṅgaṇādi tampi  antogadhanti veditabbaṃ evarūpañhi ṭhānaṃ appaṭicchanneyeva gahitanti  vuttaṃ sesaṃ paṭhamasikkhāpadanayeneva veditabbaṃ kevalañhi idha itthīpi purisopi yo koci viññū anandho abadhiro antodvādasahatthe okāse ṭhito vā nisinno vā vikkhittopi niddāyantopi anāpattiṃ karoti badhiro pana cakkhumāpi andho vā abadhiropi na karoti pārājikāpattiñca parihāpetvā duṭṭhullavācāpatti vuttāti ayaṃ viseso sesaṃ purimasadisameva ubhayatthāpi ummattakaādikammikānaṃ anāpatti
samuṭṭhānādīsu  idaṃsikkhāpadaṃ tisamuṭṭhānaṃ  kāyacittato vācācittato kāyavācācittato ca samuṭṭhāti kiriyaṃ saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ sukhamajjhattavedanāhi dvivedanaṃ sesaṃ uttānatthamevāti



