

 atthi  kiñci saṃyojanaṃ appahāya parinibbānanti āmantā atthi kiñci sakkāyadiṭṭhiṃ appahāya anottappaṃ appahāya parinibbānanti na hevaṃ vattabbe
atthi kiñci saṃyojanaṃ appahāya parinibbānanti āmantā arahā sarāgo sakilesoti na hevaṃ vattabbe nanu arahā nirāgo nikkilesoti āmantā hañci  arahā nirāgo nikkileso no ca vata re vattabbe  atthi kiñci saṃyojanaṃ appahāya parinibbānanti
 na vattabbaṃ  atthi kiñci saṃyojanaṃ appahāya parinibbānanti āmantā  arahā sabbaṃ buddhavisayaṃ jānātīti na hevaṃ vattabbe tena hi atthi kiñci saṃyojanaṃ appahāya parinibbānanti



 arahā  kusalacitto parinibbāyatīti āmantā arahā puññābhisaṅkhāraṃ abhisaṅkharonto āneñjābhisaṅkhāraṃ abhisaṅkharonto gatisaṃvattaniyaṃ kammaṃ  karonto bhavasaṃvattaniyaṃ kammaṃ karonto issariyasaṃvattaniyaṃ kammaṃ karonto adhipaccasaṃvattaniyaṃ kammaṃ karonto mahābhogasaṃvattaniyaṃ kammaṃ karonto mahāparivārasaṃvattaniyaṃ kammaṃ karonto devasobhagyasaṃvattaniyaṃ kammaṃ karonto manussasobhagyasaṃvattaniyaṃ kammaṃ karonto parinibbāyatīti na hevaṃ vattabbe
arahā kusalacitto parinibbāyatīti āmantā arahā ācinanto apacinanto pajahanto upādiyanto visinento ussinento vidhūpento sandhūpento parinibbāyatīti na hevaṃ vattabbe  nanu arahā nevācināti na apacināti apacinitvā ṭhitoti āmantā hañci arahā nevācināti na apacināti apacinitvā ṭhito no ca vata re vattabbe  arahā kusalacitto parinibbāyatīti nanu arahā neva pajahati na upādiyati pajahitvā ṭhito neva visineti na ussineti visinetvā ṭhito nanu arahā neva vidhūpeti na sandhūpeti vidhūpetvā ṭhitoti āmantā hañci arahā neva vidhūpeti na sandhūpeti vidhūpetvā ṭhito no ca vata re vattabbe  arahā kusalacitto parinibbāyatīti
 na vattabbaṃ  arahā kusalacitto parinibbāyatīti āmantā nanu arahā  upaṭṭhitassati sato sampajāno parinibbāyatīti āmantā hañci arahā upaṭṭhitassati sato sampajāno parinibbāyati tena vata re vattabbe  arahā kusalacitto parinibbāyatīti



 arahā  āneñje ṭhito parinibbāyatīti āmantā nanu arahā pakaticitte ṭhito parinibbāyatīti āmantā hañci arahā pakaticitte ṭhito parinibbāyati no ca vata re vattabbe  arahā āneñje ṭhito parinibbāyatīti
arahā  āneñje ṭhito parinibbāyatīti āmantā arahā kiriyamaye citte ṭhito parinibbāyatīti na hevaṃ vattabbe nanu arahā vipākacitte ṭhito parinibbāyatīti āmantā hañci arahā vipākacitte ṭhito parinibbāyati no ca vata re vattabbe  arahā āneñje ṭhito parinibbāyatīti
arahā āneñje ṭhito parinibbāyatīti āmantā arahā kiriyābyākate citte ṭhito parinibbāyatīti na hevaṃ vattabbe nanu arahā vipākābyākate citte ṭhito parinibbāyatīti āmantā hañci arahā vipākābyākate citte ṭhito parinibbāyati no ca vata re vattabbe  arahā āneñje ṭhito parinibbāyatīti
arahā āneñje ṭhito parinibbāyatīti āmantā nanu bhagavā catutthajjhānā vuṭṭhahitvā  samanantarā parinibbutoti  āmantā hañci bhagavā catutthajjhānā vuṭṭhahitvā samanantarā parinibbuto no ca vata re vattabbe  arahā āneñje ṭhito parinibbāyatīti



 atthi  gabbhaseyyāya dhammābhisamayoti āmantā atthi gabbhaseyyāya dhammadesanā dhammassavanaṃ dhammasākacchā paripucchā sīlasamādānaṃ  indriyesu guttadvāratā bhojane mattaññutā pubbarattāpararattaṃ jāgariyānuyogoti  na hevaṃ vattabbe natthi gabbhaseyyāya dhammadesanā dhammassavanaṃ pubbarattāpararattaṃ jāgariyānuyogoti āmantā hañci natthi gabbhaseyyāya dhammadesanā dhammassavanaṃ pubbarattāpararattaṃ jāgariyānuyogo no ca vata re vattabbe  atthi gabbhaseyyāya dhammābhisamayoti
atthi gabbhaseyyāya dhammābhisamayoti āmantā nanu dve paccayā sammādiṭṭhiyā uppādāya  parato ca ghoso yoniso ca manasikāroti āmantā hañci dve paccayā sammādiṭṭhiyā uppādāya  parato ca ghoso yoniso ca manasikāro no ca vata re vattabbe  atthi gabbhaseyyāya dhammābhisamayoti
atthi gabbhaseyyāya dhammābhisamayoti āmantā suttassa pamattassa muṭṭhassatissa asampajānassa dhammābhisamayoti na hevaṃ vattabbe



 atthi  gabbhaseyyāya arahattappattīti āmantā suttassa  pamattassa muṭṭhassatissa asampajānassa arahattappattīti na  hevaṃ vattabbe
 atthi supinagatassa dhammābhisamayoti āmantā suttassa pamattassa muṭṭhassatissa asampajānassa dhammābhisamayoti na hevaṃ vattabbe
 atthi supinagatassa arahattappattīti āmantā suttassa pamattassa muṭṭhassatissa asampajānassa arahattappattīti na hevaṃ vattabbe



 sabbaṃ  supinagatassa cittaṃ abyākatanti āmantā supinantena pāṇaṃ haneyyāti āmantā hañci supinantena pāṇaṃ haneyya no ca vata re vattabbe  sabbaṃ supinagatassa cittaṃ abyākatanti
supinantena adinnaṃ ādiyeyya musā bhaṇeyya pisuṇaṃ bhaṇeyya pharusaṃ bhaṇeyya samphaṃ palapeyya sandhiṃ chindeyya nillopaṃ hareyya ekāgārikaṃ kareyya paripanthe tiṭṭheyya paradāraṃ gaccheyya gāmaghātakaṃ kareyya nigamaghātakaṃ kareyya supinantena methunaṃ dhammaṃ paṭiseveyya  supinagatassa asuci mucceyya supinantena dānaṃ dadeyya cīvaraṃ dadeyya piṇḍapātaṃ dadeyya senāsanaṃ dadeyya gilānapaccayabhesajjaparikkhāraṃ dadeyya khādanīyaṃ dadeyya bhojanīyaṃ dadeyya pānīyaṃ dadeyya cetiyaṃ vandeyya cetiye mālaṃ āropeyya gandhaṃ āropeyya  vilepanaṃ āropeyya cetiyaṃ abhidakkhiṇaṃ kareyyāti āmantā  hañci supinantena cetiyaṃ abhidakkhiṇaṃ kareyya no ca vata re vattabbe  sabbaṃ supinagatassa cittaṃ abyākatanti
 na vattabbaṃ  sabbaṃ supinagatassa cittaṃ abyākatanti āmantā nanu supinagatassa cittaṃ abbohāriyaṃ vuttaṃ bhagavatāti āmantā hañci supinagatassa cittaṃ abbohāriyaṃ vuttaṃ bhagavatā tena vata re vattabbe  sabbaṃ supinagatassa cittaṃ abyākatanti



 natthi kāci āsevanapaccayatāti āmantā nanu vuttaṃ bhagavatā  pāṇātipāto bhikkhave āsevito bhāvito bahulīkato  nirayasaṃvattaniko tiracchānayonisaṃvattaniko pettivisayasaṃvattaniko yo sabbalahuso pāṇātipātassa vipāko manussabhūtassa appāyukasaṃvattaniko hotīti  attheva suttantoti āmantā tena hi atthi kāci āsevanapaccayatāti
natthi kāci āsevanapaccayatāti āmantā nanu vuttaṃ bhagavatā  adinnādānaṃ bhikkhave āsevitaṃ bhāvitaṃ bahulīkataṃ nirayasaṃvattanikaṃ  tiracchānayonisaṃvattanikaṃ pettivisayasaṃvattanikaṃ yo sabbalahuso adinnādānassa vipāko manussabhūtassa bhogabyasanasaṃvattaniko  hoti yo sabbalahuso kāmesumicchācārassa vipāko manussabhūtassa sapattaverasaṃvattaniko hoti yo sabbalahuso musāvādassa vipāko  manussabhūtassa abbhūtabbhakkhānasaṃvattaniko hoti yo sabbalahuso pisuṇāya vācāya vipāko manussabhūtassa mittehi bhedanasaṃvattaniko hoti yo sabbalahuso pharusāya vācāya vipāko manussabhūtassa amanāpasaddasaṃvattaniko hoti yo sabbalahuso samphappalāpassa vipāko manussabhūtassa anādeyyavācāsaṃvattaniko hoti surāmerayapānaṃ bhikkhave āsevitaṃ yo sabbalahuso surāmerayapānassa vipāko manussabhūtassa ummattakasaṃvattaniko hotīti  attheva suttantoti āmantā tena hi atthi kāci āsevanapaccayatāti
 natthi kāci āsevanapaccayatāti āmantā nanu vuttaṃ bhagavatā  micchādiṭṭhi bhikkhave āsevitā bhāvitā bahulīkatā nirayasaṃvattanikā tiracchānayonisaṃvattanikā pettivisayasaṃvattanikāti attheva suttantoti āmantā tena hi atthi kāci āsevanapaccayatāti
natthi kāci āsevanapaccayatāti āmantā nanu vuttaṃ bhagavatā  micchāsaṅkappo micchāsamādhi bhikkhave āsevito bhāvito pettivisayasaṃvattanikoti attheva suttantoti  āmantā tena hi atthi kāci āsevanapaccayatāti
 natthi  kāci āsevanapaccayatāti āmantā nanu vuttaṃ bhagavatā  sammādiṭṭhi bhikkhave āsevitā bhāvitā bahulīkatā amatogadhā hoti amataparāyanā amatapariyosānāti attheva suttantoti āmantā tena hi atthi kāci āsevanapaccayatāti
natthi kāci āsevanapaccayatāti āmantā nanu vuttaṃ bhagavatā  sammāsaṅkappo bhikkhave āsevito bhāvito bahulīkato sammāsamādhi bhikkhave āsevito bhāvito  bahulīkato amatogadho  hoti amataparāyano amatapariyosānoti attheva suttantoti āmantā tena hi atthi kāci āsevanapaccayatāti



 ekacittakkhaṇikā sabbe dhammāti āmantā citte mahāpathavī saṇṭhāti mahāsamuddo saṇṭhāti sinerupabbatarājā saṇṭhāti āpo saṇṭhāti tejo saṇṭhāti vāyo saṇṭhāti tiṇakaṭṭhavanappatayo saṇṭhahantīti na hevaṃ vattabbe
ekacittakkhaṇikā sabbe dhammāti āmantā cakkhāyatanaṃ cakkhuviññāṇena sahajātanti na hevaṃ vattabbe cakkhāyatanaṃ  cakkhuviññāṇena sahajātanti āmantā nanu āyasmā sāriputto etadavoca  ajjhattikañceva āvuso cakkhuṃ aparibhinnaṃ hoti bāhirā ca rūpā na āpāthaṃ āgacchanti no ca tajjo samannāhāro hoti neva tāva tajjassa viññāṇabhāgassa  pātubhāvo hoti ajjhattikañceva āvuso cakkhuṃ aparibhinnaṃ hoti bāhirā ca rūpā āpāthaṃ āgacchanti no ca tajjo samannāhāro hoti neva tāva tajjassa viññāṇabhāgassa pātubhāvo hoti yato ca kho āvuso ajjhattikañceva cakkhuṃ aparibhinnaṃ hoti  bāhirā ca rūpā āpāthaṃ āgacchanti tajjo ca samannāhāro hoti evaṃ tajjassa viññāṇabhāgassa pātubhāvo hotīti  attheva suttantoti āmantā tena hi na vattabbaṃ  cakkhāyatanaṃ cakkhuviññāṇena sahajātanti
sotāyatanaṃ ghānāyatanaṃ jivhāyatanaṃ kāyāyatanaṃ kāyaviññāṇena sahajātanti na  hevaṃ vattabbe kāyāyatanaṃ kāyaviññāṇena  sahajātanti āmantā nanu āyasmā sāriputto etadavoca  ajjhattiko ceva āvuso kāyo aparibhinno hoti bāhirā ca phoṭṭhabbā na āpāthaṃ āgacchanti no ca ajjhattiko ceva āvuso kāyo aparibhinno hoti bāhirā ca phoṭṭhabbā āpāthaṃ āgacchanti no ca yato ca kho āvuso ajjhattiko  ceva kāyo aparibhinno hoti bāhirā ca phoṭṭhabbā āpāthaṃ āgacchanti tajjo ca samannāhāro hoti evaṃ tajjassa viññāṇabhāgassa pātubhāvo hotīti  attheva suttantoti āmantā tena hi na vattabbaṃ  kāyāyatanaṃ kāyaviññāṇena sahajātanti
 na vattabbaṃ  ekacittakkhaṇikā sabbe dhammāti āmantā sabbe dhammā niccā dhuvā sassatā avipariṇāmadhammāti na hevaṃ vattabbe tena hi ekacittakkhaṇikā sabbe dhammāti


tassuddānaṃ 
atthi kiñci saṃyojanaṃ appahāya parinibbānaṃ arahā kusalacitto parinibbāyati arahā āneñje ṭhito parinibbāyati atthi gabbhaseyyāya dhammābhisamayo atthi gabbhaseyyāya arahattappatti atthi supinagatassa dhammābhisamayo atthi supinagatassa arahattappatti sabbaṃ supinagatassa cittaṃ abyākataṃ natthi kāci āsevanapaccayatā ekacittakkhaṇikā sabbe dhammāti
