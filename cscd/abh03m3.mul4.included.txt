

 sabbamatthīti  āmantā sabbattha sabbamatthīti na hevaṃ vattabbe sabbamatthīti āmantā sabbadā sabbamatthīti na  hevaṃ vattabbe sabbamatthīti āmantā sabbena sabbaṃ sabbamatthīti na hevaṃ vattabbe sabbamatthīti āmantā sabbesu sabbamatthīti na hevaṃ vattabbe sabbamatthīti āmantā ayoganti katvā sabbamatthīti na hevaṃ vattabbe sabbamatthīti āmantā yampi natthi tampatthīti na hevaṃ vattabbe sabbamatthīti āmantā sabbamatthīti yā diṭṭhi sā diṭṭhi micchādiṭṭhīti yā diṭṭhi sā diṭṭhi sammādiṭṭhīti hevamatthīti na hevaṃ vattabbe (saṃkhittaṃ) vādayutti

 atītaṃ atthīti āmantā nanu atītaṃ niruddhaṃ vigataṃ vipariṇataṃ atthaṅgataṃ abbhatthaṅgatanti āmantā hañci atītaṃ niruddhaṃ vigataṃ vipariṇataṃ atthaṅgataṃ abbhatthaṅgataṃ no ca vata re vattabbe  atītaṃ atthīti
anāgataṃ  atthīti āmantā nanu anāgataṃ ajātaṃ abhūtaṃ asañjātaṃ anibbattaṃ  anabhinibbattaṃ apātubhūtanti āmantā hañci anāgataṃ ajātaṃ abhūtaṃ asañjātaṃ anibbattaṃ anabhinibbattaṃ apātubhūtaṃ no ca vata re vattabbe  anāgataṃ atthīti
paccuppannaṃ atthi paccuppannaṃ aniruddhaṃ avigataṃ avipariṇataṃ na atthaṅgataṃ na abbhatthaṅgatanti āmantā atītaṃ atthi atītaṃ aniruddhaṃ  avigataṃ avipariṇataṃ na atthaṅgataṃ na abbhatthaṅgatanti na hevaṃ vattabbe paccuppannaṃ atthi paccuppannaṃ jātaṃ bhūtaṃ sañjātaṃ nibbattaṃ abhinibbattaṃ pātubhūtanti āmantā anāgataṃ atthi anāgataṃ jātaṃ bhūtaṃ sañjātaṃ nibbattaṃ abhinibbattaṃ pātubhūtanti na hevaṃ vattabbe
atītaṃ atthi atītaṃ niruddhaṃ vigataṃ vipariṇataṃ atthaṅgataṃ abbhatthaṅgatanti āmantā paccuppannaṃ atthi paccuppannaṃ niruddhaṃ vigataṃ vipariṇataṃ atthaṅgataṃ abbhatthaṅgatanti na hevaṃ vattabbe anāgataṃ atthi anāgataṃ ajātaṃ abhūtaṃ  asañjātaṃ anibbattaṃ anabhinibbattaṃ apātubhūtanti āmantā paccuppannaṃ atthi paccuppannaṃ ajātaṃ abhūtaṃ asañjātaṃ anibbattaṃ anabhinibbattaṃ apātubhūtanti na hevaṃ vattabbe
 atītaṃ rūpaṃ atthīti āmantā nanu atītaṃ rūpaṃ niruddhaṃ vigataṃ vipariṇataṃ atthaṅgataṃ abbhatthaṅgatanti āmantā hañci atītaṃ rūpaṃ niruddhaṃ abbhatthaṅgataṃ no ca vata re vattabbe  atītaṃ rūpaṃ atthīti
anāgataṃ rūpaṃ atthīti āmantā nanu  anāgataṃ rūpaṃ ajātaṃ abhūtaṃ asañjātaṃ anibbattaṃ anabhinibbattaṃ apātubhūtanti āmantā hañci anāgataṃ rūpaṃ ajātaṃ apātubhūtaṃ no ca vata  re vattabbe  anāgataṃ rūpaṃ atthīti
paccuppannaṃ rūpaṃ atthi paccuppannaṃ rūpaṃ aniruddhaṃ avigataṃ avipariṇataṃ na atthaṅgataṃ na abbhatthaṅgatanti āmantā atītaṃ rūpaṃ atthi atītaṃ rūpaṃ aniruddhaṃ avigataṃ avipariṇataṃ na atthaṅgataṃ na abbhatthaṅgatanti na hevaṃ vattabbe
paccuppannaṃ  rūpaṃ atthi paccuppannaṃ rūpaṃ jātaṃ bhūtaṃ sañjātaṃ nibbattaṃ abhinibbattaṃ pātubhūtanti āmantā anāgataṃ rūpaṃ atthi anāgataṃ rūpaṃ jātaṃ bhūtaṃ sañjātaṃ nibbattaṃ abhinibbattaṃ pātubhūtanti na hevaṃ vattabbe
atītaṃ rūpaṃ atthi atītaṃ rūpaṃ niruddhaṃ vigataṃ vipariṇataṃ atthaṅgataṃ abbhatthaṅgatanti āmantā paccuppannaṃ rūpaṃ atthi paccuppannaṃ rūpaṃ niruddhaṃ vigataṃ vipariṇataṃ atthaṅgataṃ abbhatthaṅgatanti na hevaṃ vattabbe
anāgataṃ rūpaṃ atthi anāgataṃ rūpaṃ ajātaṃ abhūtaṃ asañjātaṃ anibbattaṃ anabhinibbattaṃ apātubhūtanti āmantā paccuppannaṃ rūpaṃ atthi paccuppannaṃ rūpaṃ ajātaṃ abhūtaṃ asañjātaṃ anibbattaṃ anabhinibbattaṃ apātubhūtanti na hevaṃ vattabbe
atītā vedanā atthi saññā atthi saṅkhārā atthi viññāṇaṃ atthīti āmantā nanu atītaṃ viññāṇaṃ niruddhaṃ vigataṃ vipariṇataṃ atthaṅgataṃ abbhatthaṅgatanti āmantā  hañci  atītaṃ viññāṇaṃ niruddhaṃ abbhatthaṅgataṃ no ca vata re vattabbe  atītaṃ viññāṇaṃ atthīti
anāgataṃ  viññāṇaṃ atthīti āmantā nanu anāgataṃ viññāṇaṃ ajātaṃ abhūtaṃ asañjātaṃ anibbattaṃ anabhinibbattaṃ apātubhūtanti āmantā hañci anāgataṃ viññāṇaṃ ajātaṃ apātubhūtaṃ no ca vata re vattabbe  anāgataṃ viññāṇaṃ atthīti
paccuppannaṃ viññāṇaṃ atthi paccuppannaṃ viññāṇaṃ aniruddhaṃ na abbhatthaṅgatanti āmantā atītaṃ viññāṇaṃ atthi atītaṃ viññāṇaṃ aniruddhaṃ na abbhatthaṅgatanti na hevaṃ vattabbe
paccuppannaṃ viññāṇaṃ atthi paccuppannaṃ viññāṇaṃ jātaṃ pātubhūtanti āmantā anāgataṃ viññāṇaṃ atthi anāgataṃ viññāṇaṃ jātaṃ pātubhūtanti na hevaṃ vattabbe
atītaṃ  viññāṇaṃ atthi atītaṃ viññāṇaṃ niruddhaṃ abbhatthaṅgatanti āmantā paccuppannaṃ viññāṇaṃ atthi paccuppannaṃ viññāṇaṃ niruddhaṃ abbhatthaṅgatanti na hevaṃ vattabbe anāgataṃ viññāṇaṃ atthi anāgataṃ viññāṇaṃ ajātaṃ apātubhūtanti āmantā
paccuppannaṃ viññāṇaṃ atthi paccuppannaṃ  viññāṇaṃ ajātaṃ apātubhūtanti na hevaṃ vattabbe
 paccuppannanti vā rūpanti vā rūpanti vā paccuppannanti vā paccuppannaṃ rūpaṃ appiyaṃ karitvā esese ekaṭṭhe same samabhāge tajjāteti āmantā paccuppannaṃ  rūpaṃ nirujjhamānaṃ paccuppannabhāvaṃ jahatīti āmantā rūpabhāvaṃ jahatīti na hevaṃ vattabbe
paccuppannanti vā rūpanti vā rūpanti vā paccuppannanti vā paccuppannaṃ rūpaṃ appiyaṃ karitvā esese ekaṭṭhe same samabhāge tajjāteti āmantā paccuppannaṃ rūpaṃ nirujjhamānaṃ rūpabhāvaṃ na jahatīti āmantā paccuppannabhāvaṃ na jahatīti na hevaṃ vattabbe
odātanti vā vatthanti vā vatthanti vā odātanti vā odātaṃ vatthaṃ appiyaṃ karitvā esese ekaṭṭhe same samabhāge tajjāteti āmantā odātaṃ vatthaṃ rajjamānaṃ odātabhāvaṃ jahatīti āmantā vatthabhāvaṃ jahatīti na hevaṃ vattabbe
odātanti  vā vatthanti vā vatthanti vā odātanti vā odātaṃ vatthaṃ appiyaṃ karitvā esese ekaṭṭhe same samabhāge tajjāteti āmantā odātaṃ vatthaṃ rajjamānaṃ vatthabhāvaṃ na jahatīti āmantā odātabhāvaṃ na jahatīti na hevaṃ vattabbe
 rūpaṃ rūpabhāvaṃ na jahatīti āmantā rūpaṃ niccaṃ dhuvaṃ sassataṃ  avipariṇāmadhammanti  na hevaṃ vattabbe nanu rūpaṃ rūpabhāvaṃ na jahatīti rūpaṃ aniccaṃ adhuvaṃ asassataṃ vipariṇāmadhammanti āmantā hañci  rūpaṃ aniccaṃ adhuvaṃ asassataṃ vipariṇāmadhammaṃ no ca vata re vattabbe  rūpaṃ rūpabhāvaṃ na jahatīti
nibbānaṃ nibbānabhāvaṃ na jahatīti nibbānaṃ niccaṃ dhuvaṃ sassataṃ avipariṇāmadhammanti āmantā rūpaṃ rūpabhāvaṃ na jahatīti  rūpaṃ niccaṃ dhuvaṃ sassataṃ avipariṇāmadhammanti na hevaṃ vattabbe rūpaṃ rūpabhāvaṃ na jahati rūpaṃ aniccaṃ adhuvaṃ asassataṃ vipariṇāmadhammanti āmantā nibbānaṃ nibbānabhāvaṃ na jahati nibbānaṃ aniccaṃ adhuvaṃ asassataṃ vipariṇāmadhammanti na hevaṃ vattabbe
atītaṃ atthi atītaṃ atītabhāvaṃ na jahatīti āmantā anāgataṃ atthi anāgataṃ anāgatabhāvaṃ na jahatīti na hevaṃ vattabbe atītaṃ atthi atītaṃ atītabhāvaṃ na jahatīti āmantā paccuppannaṃ atthi paccuppannaṃ paccuppannabhāvaṃ na jahatīti na hevaṃ vattabbe
anāgataṃ atthi anāgataṃ anāgatabhāvaṃ jahatīti  āmantā atītaṃ atthi atītaṃ atītabhāvaṃ jahatīti  na hevaṃ vattabbe
paccuppannaṃ atthi paccuppannaṃ paccuppannabhāvaṃ jahatīti  āmantā atītaṃ atthi atītaṃ atītabhāvaṃ jahatīti  na hevaṃ  vattabbe
atītaṃ atthi atītaṃ atītabhāvaṃ na jahatīti āmantā atītaṃ niccaṃ dhuvaṃ sassataṃ avipariṇāmadhammanti na hevaṃ vattabbe nanu  atītaṃ aniccaṃ adhuvaṃ asassataṃ vipariṇāmadhammanti āmantā hañci atītaṃ aniccaṃ adhuvaṃ asassataṃ vipariṇāmadhammaṃ no ca vata re vattabbe  atītaṃ atthi atītaṃ atītabhāvaṃ na jahatīti
nibbānaṃ  atthi nibbānaṃ nibbānabhāvaṃ na jahatīti nibbānaṃ niccaṃ dhuvaṃ sassataṃ avipariṇāmadhammanti  āmantā atītaṃ atthi atītaṃ atītabhāvaṃ na jahatīti atītaṃ niccaṃ dhuvaṃ sassataṃ avipariṇāmadhammanti na hevaṃ vattabbe
atītaṃ atthi atītaṃ atītabhāvaṃ na jahati atītaṃ aniccaṃ adhuvaṃ asassataṃ vipariṇāmadhammanti āmantā nibbānaṃ atthi nibbānaṃ nibbānabhāvaṃ na jahati nibbānaṃ aniccaṃ adhuvaṃ asassataṃ vipariṇāmadhammanti na hevaṃ vattabbe
 atītaṃ rūpaṃ atthi atītaṃ rūpaṃ atītabhāvaṃ na jahatīti āmantā anāgataṃ rūpaṃ atthi anāgataṃ rūpaṃ anāgatabhāvaṃ na jahatīti na hevaṃ vattabbe atītaṃ rūpaṃ atthi atītaṃ rūpaṃ atītabhāvaṃ na jahatīti āmantā paccuppannaṃ rūpaṃ atthi paccuppannaṃ rūpaṃ paccuppannabhāvaṃ na jahatīti na hevaṃ vattabbe
anāgataṃ rūpaṃ atthi anāgataṃ rūpaṃ anāgatabhāvaṃ jahatīti  āmantā atītaṃ rūpaṃ atthi atītaṃ rūpaṃ atītabhāvaṃ jahatīti  na hevaṃ vattabbe
paccuppannaṃ  rūpaṃ atthi paccuppannaṃ rūpaṃ paccuppannabhāvaṃ jahatīti  āmantā atītaṃ rūpaṃ atthi atītaṃ rūpaṃ atītabhāvaṃ jahatīti  na hevaṃ vattabbe
atītaṃ rūpaṃ atthi atītaṃ rūpaṃ atītabhāvaṃ na jahatīti āmantā atītaṃ rūpaṃ niccaṃ dhuvaṃ sassataṃ avipariṇāmadhammanti na hevaṃ vattabbe nanu atītaṃ rūpaṃ aniccaṃ adhuvaṃ asassataṃ vipariṇāmadhammanti āmantā hañci atītaṃ rūpaṃ aniccaṃ vipariṇāmadhammaṃ no ca vata re vattabbe  atītaṃ rūpaṃ atthi atītaṃ rūpaṃ atītabhāvaṃ na jahatīti
nibbānaṃ atthi nibbānaṃ nibbānabhāvaṃ na jahati  nibbānaṃ niccaṃ dhuvaṃ sassataṃ avipariṇāmadhammanti āmantā atītaṃ rūpaṃ atthi atītaṃ rūpaṃ atītabhāvaṃ na jahati  atītaṃ rūpaṃ niccaṃ dhuvaṃ sassataṃ avipariṇāmadhammanti na hevaṃ vattabbe
atītaṃ  rūpaṃ atthi atītaṃ rūpaṃ atītabhāvaṃ na jahati atītaṃ rūpaṃ aniccaṃ adhuvaṃ asassataṃ vipariṇāmadhammanti āmantā nibbānaṃ atthi nibbānaṃ nibbānabhāvaṃ na jahati nibbānaṃ aniccaṃ adhuvaṃ asassataṃ vipariṇāmadhammanti na hevaṃ vattabbe
atītā vedanā atthi atītā saññā atthi atītā  saṅkhārā atthi atītaṃ viññāṇaṃ atthi atītaṃ viññāṇaṃ atītabhāvaṃ na jahatīti āmantā anāgataṃ  viññāṇaṃ atthi anāgataṃ viññāṇaṃ anāgatabhāvaṃ na jahatīti na hevaṃ vattabbe atītaṃ viññāṇaṃ atthi atītaṃ viññāṇaṃ atītabhāvaṃ na jahatīti āmantā paccuppannaṃ viññāṇaṃ atthi paccuppannaṃ viññāṇaṃ paccuppannabhāvaṃ na jahatīti na hevaṃ vattabbe
anāgataṃ viññāṇaṃ atthi anāgataṃ viññāṇaṃ anāgatabhāvaṃ jahatīti āmantā atītaṃ viññāṇaṃ atthi atītaṃ viññāṇaṃ atītabhāvaṃ jahatīti na hevaṃ vattabbe
paccuppannaṃ viññāṇaṃ atthi paccuppannaṃ viññāṇaṃ paccuppannabhāvaṃ jahatīti  āmantā atītaṃ viññāṇaṃ atthi atītaṃ viññāṇaṃ atītabhāvaṃ jahatīti  na hevaṃ vattabbe
atītaṃ viññāṇaṃ atthi atītaṃ viññāṇaṃ atītabhāvaṃ na jahatīti āmantā atītaṃ viññāṇaṃ niccaṃ dhuvaṃ sassataṃ avipariṇāmadhammanti na hevaṃ vattabbe nanu atītaṃ viññāṇaṃ aniccaṃ adhuvaṃ asassataṃ vipariṇāmadhammanti āmantā hañci atītaṃ viññāṇaṃ aniccaṃ adhuvaṃ asassataṃ vipariṇāmadhammaṃ no ca vata re vattabbe  atītaṃ viññāṇaṃ atthi atītaṃ viññāṇaṃ atītabhāvaṃ na jahatīti
nibbānaṃ  atthi nibbānaṃ nibbānabhāvaṃ na jahati  nibbānaṃ niccaṃ dhuvaṃ sassataṃ avipariṇāmadhammanti āmantā atītaṃ viññāṇaṃ atthi atītaṃ viññāṇaṃ atītabhāvaṃ  na jahati  atītaṃ viññāṇaṃ niccaṃ dhuvaṃ sassataṃ avipariṇāmadhammanti na hevaṃ vattabbe
atītaṃ viññāṇaṃ atthi atītaṃ viññāṇaṃ atītabhāvaṃ na jahati atītaṃ viññāṇaṃ aniccaṃ  adhuvaṃ asassataṃ vipariṇāmadhammanti āmantā nibbānaṃ atthi nibbānaṃ  nibbānabhāvaṃ na jahati nibbānaṃ aniccaṃ adhuvaṃ asassataṃ vipariṇāmadhammanti na hevaṃ vattabbe

 atītaṃ nvatthīti āmantā hañci atītaṃ nvatthi atītaṃ atthīti micchā hañci vā pana atthi nvātītaṃ atthi atītanti micchā anāgataṃ nvatthīti āmantā hañci anāgataṃ nvatthi anāgataṃ atthīti micchā hañci vā pana atthi nvānāgataṃ atthi anāgatanti micchā
anāgataṃ hutvā paccuppannaṃ hotīti āmantā taññeva anāgataṃ taṃ paccuppannanti na hevaṃ vattabbe taññeva anāgataṃ taṃ paccuppannanti āmantā hutvā hoti hutvā hotīti na hevaṃ vattabbe hutvā hoti hutvā hotīti āmantā na hutvā na hoti na hutvā na hotīti na hevaṃ  vattabbe
paccuppannaṃ hutvā atītaṃ hotīti āmantā taññeva paccuppannaṃ taṃ atītanti na hevaṃ vattabbe taññeva paccuppannaṃ taṃ atītanti āmantā  hutvā hoti hutvā hotīti na hevaṃ vattabbe hutvā hoti hutvā hotīti āmantā na hutvā na hoti na hutvā na hotīti na hevaṃ vattabbe
anāgataṃ hutvā paccuppannaṃ hoti paccuppannaṃ hutvā atītaṃ hotīti āmantā taññeva anāgataṃ taṃ paccuppannaṃ taṃ atītanti na hevaṃ vattabbe taññeva anāgataṃ taṃ paccuppannaṃ taṃ atītanti āmantā hutvā hoti hutvā hotīti na hevaṃ vattabbe hutvā hoti hutvā hotīti āmantā na hutvā na hoti na hutvā na hotīti na hevaṃ vattabbe

 atītaṃ  cakkhuṃ atthi rūpā atthi cakkhuviññāṇaṃ atthi āloko atthi manasikāro atthīti āmantā atītena cakkhunā atītaṃ rūpaṃ passatīti na hevaṃ vattabbe atītaṃ sotaṃ atthi saddā atthi sotaviññāṇaṃ atthi ākāso atthi manasikāro atthīti āmantā atītena  sotena atītaṃ saddaṃ suṇātīti na hevaṃ vattabbe atītaṃ ghānaṃ atthi gandhā atthi ghānaviññāṇaṃ  atthi vāyo atthi manasikāro atthīti āmantā atītena ghānena atītaṃ gandhaṃ ghāyatīti na hevaṃ vattabbe atītā jivhā atthi rasā atthi jivhāviññāṇaṃ atthi āpo atthi manasikāro atthīti āmantā  atītāya jivhāya atītaṃ rasaṃ sāyatīti na hevaṃ vattabbe atīto kāyo atthi phoṭṭhabbā atthi kāyaviññāṇaṃ atthi pathavī atthi manasikāro atthīti āmantā atītena kāyena atītaṃ phoṭṭhabbaṃ phusatīti na hevaṃ vattabbe atīto mano atthi dhammā atthi manoviññāṇaṃ atthi vatthuṃ atthi manasikāro atthīti āmantā atītena manena atītaṃ dhammaṃ vijānātīti na hevaṃ vattabbe
anāgataṃ cakkhuṃ atthi rūpā atthi cakkhuviññāṇaṃ atthi āloko atthi manasikāro atthīti āmantā anāgatena cakkhunā anāgataṃ rūpaṃ passatīti na hevaṃ vattabbe anāgataṃ sotaṃ atthi ghānaṃ atthi jivhā atthi kāyo atthi   mano atthi dhammā atthi manoviññāṇaṃ atthi vatthuṃ atthi manasikāro atthīti āmantā anāgatena manena anāgataṃ dhammaṃ vijānātīti na hevaṃ vattabbe
paccuppannaṃ cakkhuṃ atthi rūpā atthi cakkhuviññāṇaṃ atthi āloko atthi manasikāro atthi paccuppannena cakkhunā paccuppannaṃ rūpaṃ passatīti āmantā atītaṃ cakkhuṃ atthi rūpā  atthi cakkhuviññāṇaṃ atthi āloko atthi manasikāro atthi atītena cakkhunā atītaṃ rūpaṃ passatīti na hevaṃ vattabbe paccuppannaṃ sotaṃ atthi ghānaṃ atthi jivhā atthi kāyo atthi mano atthi dhammā atthi manoviññāṇaṃ atthi vatthuṃ atthi manasikāro atthi paccuppannena manena paccuppannaṃ dhammaṃ vijānātīti āmantā atīto mano  atthi dhammā atthi manoviññāṇaṃ atthi vatthuṃ atthi manasikāro atthi atītena manena atītaṃ dhammaṃ vijānātīti na hevaṃ vattabbe
paccuppannaṃ cakkhuṃ atthi rūpā atthi cakkhuviññāṇaṃ atthi āloko atthi manasikāro atthi paccuppannena cakkhunā paccuppannaṃ rūpaṃ passatīti āmantā anāgataṃ cakkhuṃ atthi rūpā atthi cakkhuviññāṇaṃ atthi āloko atthi manasikāro  atthi anāgatena cakkhunā anāgataṃ rūpaṃ passatīti na hevaṃ vattabbe paccuppannaṃ sotaṃ atthi ghānaṃ atthi jivhā atthi kāyo atthi mano atthi dhammā atthi manoviññāṇaṃ atthi vatthuṃ atthi manasikāro atthi paccuppannena manena paccuppannaṃ dhammaṃ vijānātīti āmantā anāgato mano atthi dhammā atthi manoviññāṇaṃ atthi vatthuṃ atthi manasikāro atthi anāgatena manena anāgataṃ dhammaṃ vijānātīti na  hevaṃ vattabbe
atītaṃ  cakkhuṃ atthi rūpā atthi cakkhuviññāṇaṃ atthi āloko atthi manasikāro atthi na ca atītena cakkhunā atītaṃ rūpaṃ passatīti āmantā paccuppannaṃ cakkhuṃ atthi rūpā atthi cakkhuviññāṇaṃ atthi āloko atthi manasikāro atthi na ca paccuppannena cakkhunā paccuppannaṃ rūpaṃ passatīti na hevaṃ vattabbe atītaṃ sotaṃ atthi ghānaṃ atthi jivhā atthi kāyo atthi mano atthi dhammā atthi manoviññāṇaṃ atthi vatthuṃ atthi manasikāro atthi na ca atītena manena atītaṃ dhammaṃ vijānātīti āmantā paccuppanno mano atthi dhammā atthi manoviññāṇaṃ atthi vatthuṃ atthi manasikāro atthi na ca paccuppannena manena paccuppannaṃ dhammaṃ vijānātīti na hevaṃ vattabbe
anāgataṃ cakkhuṃ atthi rūpā atthi cakkhuviññāṇaṃ atthi āloko atthi manasikāro atthi na ca anāgatena cakkhunā anāgataṃ rūpaṃ passatīti āmantā paccuppannaṃ cakkhuṃ atthi rūpā atthi cakkhuviññāṇaṃ atthi āloko atthi manasikāro atthi na ca paccuppannena cakkhunā paccuppannaṃ rūpaṃ passatīti na hevaṃ vattabbe anāgataṃ sotaṃ atthi ghānaṃ atthi jivhā atthi kāyo atthi mano atthi dhammā atthi manoviññāṇaṃ atthi vatthuṃ atthi manasikāro atthi na  ca anāgatena manena anāgataṃ dhammaṃ vijānātīti  āmantā paccuppanno mano atthi dhammā atthi manoviññāṇaṃ atthi vatthuṃ atthi manasikāro atthi na ca paccuppannena manena paccuppannaṃ dhammaṃ vijānātīti na hevaṃ vattabbe

 atītaṃ ñāṇaṃ atthīti āmantā tena ñāṇena ñāṇakaraṇīyaṃ karotīti na  hevaṃ vattabbe tena ñāṇena ñāṇakaraṇīyaṃ karotīti  āmantā tena ñāṇena dukkhaṃ parijānāti samudayaṃ pajahati nirodhaṃ sacchikaroti maggaṃ bhāvetīti na hevaṃ vattabbe
anāgataṃ ñāṇaṃ atthīti āmantā tena ñāṇena ñāṇakaraṇīyaṃ karotīti na hevaṃ vattabbe tena ñāṇena ñāṇakaraṇīyaṃ karotīti āmantā tena ñāṇena dukkhaṃ parijānāti samudayaṃ pajahati nirodhaṃ sacchikaroti  maggaṃ bhāvetīti na hevaṃ vattabbe
paccuppannaṃ ñāṇaṃ atthi tena ñāṇena ñāṇakaraṇīyaṃ karotīti āmantā atītaṃ ñāṇaṃ atthi tena ñāṇena ñāṇakaraṇīyaṃ karotīti na hevaṃ vattabbe paccuppannaṃ ñāṇaṃ atthi tena ñāṇena dukkhaṃ parijānāti samudayaṃ pajahati nirodhaṃ sacchikaroti maggaṃ bhāvetīti āmantā atītaṃ ñāṇaṃ atthi tena ñāṇena dukkhaṃ parijānāti samudayaṃ pajahati nirodhaṃ sacchikaroti maggaṃ bhāvetīti na hevaṃ vattabbe paccuppannaṃ ñāṇaṃ atthi tena ñāṇena ñāṇakaraṇīyaṃ karotīti āmantā anāgataṃ ñāṇaṃ atthi tena ñāṇena ñāṇakaraṇīyaṃ karotīti na hevaṃ vattabbe paccuppannaṃ ñāṇaṃ atthi tena ñāṇena dukkhaṃ parijānāti samudayaṃ pajahati nirodhaṃ sacchikaroti maggaṃ bhāvetīti āmantā  anāgataṃ ñāṇaṃ atthi tena ñāṇena dukkhaṃ parijānāti samudayaṃ pajahati nirodhaṃ sacchikaroti maggaṃ bhāvetīti na hevaṃ vattabbe
atītaṃ ñāṇaṃ atthi na ca tena ñāṇena ñāṇakaraṇīyaṃ karotīti āmantā paccuppannaṃ ñāṇaṃ atthi na ca tena ñāṇena ñāṇakaraṇīyaṃ karotīti na hevaṃ vattabbe atītaṃ ñāṇaṃ atthi na ca tena ñāṇena dukkhaṃ parijānāti samudayaṃ pajahati nirodhaṃ sacchikaroti maggaṃ bhāvetīti āmantā paccuppannaṃ ñāṇaṃ atthi na ca tena ñāṇena dukkhaṃ parijānāti samudayaṃ pajahati nirodhaṃ sacchikaroti maggaṃ bhāvetīti na hevaṃ vattabbe
anāgataṃ ñāṇaṃ atthi na ca tena ñāṇena ñāṇakaraṇīyaṃ karotīti āmantā paccuppannaṃ  ñāṇaṃ atthi na ca tena ñāṇena ñāṇakaraṇīyaṃ karotīti na hevaṃ vattabbe anāgataṃ ñāṇaṃ atthi na ca tena ñāṇena dukkhaṃ parijānāti samudayaṃ pajahati  nirodhaṃ sacchikaroti maggaṃ bhāvetīti āmantā  paccuppannaṃ ñāṇaṃ atthi na ca tena ñāṇena dukkhaṃ parijānāti samudayaṃ pajahati nirodhaṃ sacchikaroti maggaṃ bhāvetīti na hevaṃ vattabbe

 arahato atīto rāgo atthīti āmantā arahā tena rāgena sarāgoti na hevaṃ vattabbe arahato atīto doso atthīti āmantā  arahā tena dosena sadosoti na hevaṃ vattabbe arahato atīto moho atthīti āmantā arahā tena mohena samohoti na hevaṃ vattabbe arahato atīto māno atthīti āmantā arahā tena mānena samānoti na hevaṃ vattabbe arahato atītā diṭṭhi atthīti āmantā arahā tāya diṭṭhiyā sadiṭṭhikoti na hevaṃ vattabbe arahato atītā vicikicchā atthīti āmantā arahā tāya vicikicchāya savicikicchoti na hevaṃ vattabbe arahato atītaṃ thinaṃ atthīti āmantā arahā tena thinena sathinoti na hevaṃ vattabbe arahato atītaṃ uddhaccaṃ atthīti āmantā arahā tena uddhaccena sauddhaccoti na hevaṃ vattabbe arahato atītaṃ ahirikaṃ atthīti āmantā arahā tena ahirikena saahirikoti na hevaṃ vattabbe arahato atītaṃ anottappaṃ atthīti āmantā arahā tena anottappena  saanottappīti na hevaṃ vattabbe
anāgāmissa  atītā sakkāyadiṭṭhi atthīti āmantā  anāgāmī tāya diṭṭhiyā sadiṭṭhikoti na hevaṃ vattabbe anāgāmissa atītā vicikicchā atthi atīto sīlabbataparāmāso atthi atīto aṇusahagato kāmarāgo atthi atīto aṇusahagato byāpādo atthīti āmantā anāgāmī tena byāpādena byāpannacittoti na hevaṃ vattabbe
sakadāgāmissa atītā sakkāyadiṭṭhi atthīti āmantā sakadāgāmī tāya diṭṭhiyā sadiṭṭhikoti na hevaṃ vattabbe sakadāgāmissa atītā vicikicchā atthi atīto sīlabbataparāmāso atthi atīto  oḷāriko kāmarāgo atthi atīto oḷāriko byāpādo atthīti āmantā sakadāgāmī tena byāpādena byāpannacittoti na hevaṃ vattabbe
sotāpannassa atītā sakkāyadiṭṭhi atthīti āmantā sotāpanno tāya diṭṭhiyā sadiṭṭhikoti na hevaṃ vattabbe sotāpannassa atītā vicikicchā atthi atīto sīlabbataparāmāso atthi atīto apāyagamanīyo rāgo atthi atīto apāyagamanīyo doso atthi atīto apāyagamanīyo moho atthīti āmantā sotāpanno tena mohena samohoti na hevaṃ vattabbe
 puthujjanassa  atīto rāgo atthi puthujjano tena rāgena sarāgoti āmantā arahato atīto rāgo atthi arahā tena rāgena sarāgoti na hevaṃ vattabbe puthujjanassa atīto doso atthi atītaṃ anottappaṃ atthi puthujjano tena anottappena anottappīti āmantā arahato atītaṃ anottappaṃ atthi arahā tena anottappena anottappīti na  hevaṃ vattabbe
puthujjanassa atītā sakkāyadiṭṭhi atthi puthujjano tāya diṭṭhiyā sadiṭṭhikoti āmantā anāgāmissa atītā sakkāyadiṭṭhi atthi anāgāmī tāya diṭṭhiyā sadiṭṭhikoti na hevaṃ vattabbe puthujjanassa atītā vicikicchā atthi atīto aṇusahagato byāpādo atthi puthujjano tena byāpādena byāpannacittoti āmantā anāgāmissa  atīto aṇusahagato byāpādo atthi anāgāmī tena byāpādena byāpannacittoti na hevaṃ vattabbe
puthujjanassa atītā sakkāyadiṭṭhi atthi puthujjano tāya diṭṭhiyā sadiṭṭhikoti āmantā sakadāgāmissa atītā sakkāyadiṭṭhi atthi sakadāgāmī tāya diṭṭhiyā sadiṭṭhikoti na hevaṃ vattabbe puthujjanassa atītā vicikicchā atthi atīto oḷāriko byāpādo atthi puthujjano tena byāpādena byāpannacittoti  āmantā sakadāgāmissa atīto oḷāriko byāpādo atthi sakadāgāmī tena byāpādena byāpannacittoti na hevaṃ vattabbe
puthujjanassa  atītā sakkāyadiṭṭhi atthi puthujjano tāya diṭṭhiyā sadiṭṭhikoti āmantā sotāpannassa atītā sakkāyadiṭṭhi atthi sotāpanno tāya diṭṭhiyā sadiṭṭhikoti na hevaṃ vattabbe puthujjanassa atītā vicikicchā atthi atīto apāyagamanīyo moho atthi puthujjano tena mohena samohoti āmantā sotāpannassa atīto apāyagamanīyo moho atthi sotāpanno tena mohena samohoti na  hevaṃ vattabbe
arahato atīto rāgo atthi na ca arahā tena rāgena sarāgoti āmantā puthujjanassa atīto rāgo atthi na ca puthujjano tena rāgena sarāgoti na hevaṃ vattabbe arahato atīto doso atthi atītaṃ anottappaṃ atthi na ca arahā tena anottappena anottappīti āmantā puthujjanassa atītaṃ anottappaṃ atthi na ca puthujjano tena anottappena anottappīti na hevaṃ vattabbe
anāgāmissa atītā sakkāyadiṭṭhi atthi na ca anāgāmī tāya diṭṭhiyā sadiṭṭhikoti āmantā puthujjanassa atītā sakkāyadiṭṭhi  atthi na ca puthujjano tāya diṭṭhiyā sadiṭṭhikoti na hevaṃ vattabbe anāgāmissa atītā vicikicchā atthi atīto aṇusahagato byāpādo atthi na ca anāgāmī tena byāpādena byāpannacittoti  āmantā puthujjanassa atīto aṇusahagato byāpādo atthi na ca puthujjano tena byāpādena byāpannacittoti na hevaṃ vattabbe
sakadāgāmissa atītā sakkāyadiṭṭhi atthi na ca sakadāgāmī tāya diṭṭhiyā sadiṭṭhikoti āmantā puthujjanassa atītā sakkāyadiṭṭhi atthi na ca puthujjano tāya diṭṭhiyā sadiṭṭhikoti na hevaṃ vattabbe sakadāgāmissa atītā vicikicchā atthi atīto oḷāriko byāpādo atthi na ca sakadāgāmī tena byāpādena byāpannacittoti āmantā puthujjanassa atīto oḷāriko byāpādo atthi na ca puthujjano tena byāpādena byāpannacittoti na  hevaṃ vattabbe
sotāpannassa atītā sakkāyadiṭṭhi atthi na ca sotāpanno tāya diṭṭhiyā sadiṭṭhikoti āmantā puthujjanassa atītā sakkāyadiṭṭhi  atthi na ca puthujjano tāya diṭṭhiyā sadiṭṭhikoti na hevaṃ vattabbe sotāpannassa atītā vicikicchā atthi atīto apāyagamanīyo moho atthi na ca sotāpanno tena mohena samohoti āmantā puthujjanassa atīto apāyagamanīyo  moho atthi na ca puthujjano tena mohena samohoti na hevaṃ vattabbe

 atītā hatthā atthīti āmantā atītesu hatthesu sati ādānanikkhepanaṃ paññāyatīti na hevaṃ vattabbe atītā pādā atthīti āmantā atītesu pādesu sati abhikkamapaṭikkamo paññāyatīti na hevaṃ vattabbe atītā pabbā atthīti āmantā atītesu pabbesu sati samiñjanapasāraṇaṃ paññāyatīti na hevaṃ vattabbe atīto kucchi atthīti āmantā atītasmiṃ kucchismiṃ sati jighacchā pipāsā paññāyatīti na hevaṃ vattabbe
atīto kāyo atthīti āmantā atīto kāyo paggahaniggahupago chedanabhedanupago kākehi gijjhehi kulalehi sādhāraṇoti na hevaṃ vattabbe atīte  kāye visaṃ kameyya  satthaṃ kameyya aggi kameyyāti na hevaṃ vattabbe labbhā atīto kāyo addubandhanena bandhituṃ rajjubandhanena bandhituṃ saṅkhalikabandhanena bandhituṃ gāmabandhanena bandhituṃ nigamabandhanena bandhituṃ nagarabandhanena bandhituṃ janapadabandhanena bandhituṃ kaṇṭhapañcamehi bandhanehi bandhitunti na hevaṃ vattabbe
atīto āpo atthīti āmantā tena āpena āpakaraṇīyaṃ karotīti na hevaṃ vattabbe atīto tejo atthīti āmantā tena tejena tejakaraṇīyaṃ karotīti na  hevaṃ vattabbe atīto vāyo atthīti āmantā tena vāyena vāyakaraṇīyaṃ karotīti na hevaṃ vattabbe

 atīto rūpakkhandho atthi anāgato rūpakkhandho atthi paccuppanno rūpakkhandho atthīti āmantā tayo rūpakkhandhāti na hevaṃ vattabbe  atītā pañcakkhandhā atthi anāgatā pañcakkhandhā atthi paccuppannā pañcakkhandhā atthīti āmantā pannarasakkhandhāti na hevaṃ vattabbe
atītaṃ cakkhāyatanaṃ atthi anāgataṃ cakkhāyatanaṃ atthi paccuppannaṃ cakkhāyatanaṃ atthīti āmantā tīṇi cakkhāyatanānīti na hevaṃ vattabbe atītāni  dvādasāyatanāni atthi anāgatāni dvādasāyatanāni atthi paccuppannāni dvādasāyatanāni atthīti āmantā chattiṃsāyatanānīti na hevaṃ vattabbe
atītā cakkhudhātu atthi anāgatā cakkhudhātu atthi paccuppannā cakkhudhātu atthīti āmantā tisso cakkhudhātuyoti na hevaṃ vattabbe atītā aṭṭhārasa dhātuyo atthi anāgatā aṭṭhārasa dhātuyo atthi paccuppannā aṭṭhārasa dhātuyo atthīti āmantā catupaññāsa dhātuyoti na hevaṃ vattabbe
atītaṃ cakkhundriyaṃ atthi anāgataṃ cakkhundriyaṃ atthi paccuppannaṃ cakkhundriyaṃ atthīti  āmantā tīṇi cakkhundriyānīti na hevaṃ vattabbe atītāni bāvīsatindriyāni atthi anāgatāni bāvīsatindriyāni  atthi paccuppannāni bāvīsatindriyāni atthīti āmantā chasaṭṭhindriyānīti na hevaṃ vattabbe
atīto rājā cakkavattī atthi anāgato rājā cakkavattī atthi paccuppanno rājā cakkavattī atthīti āmantā tiṇṇannaṃ rājūnaṃ cakkavattīnaṃ sammukhībhāvo hotīti na hevaṃ vattabbe
atīto sammāsammuddho atthi anāgato sammāsambuddho atthi paccuppanno sammāsambuddho atthīti āmantā tiṇṇannaṃ sammāsambuddhānaṃ sammukhībhāvo hotīti na hevaṃ vattabbe

 atītaṃ atthīti āmantā  atthi atītanti atthi siyā atītaṃ siyā nvātītanti
ājānāhi niggahaṃ hañci atītaṃ atthi atthi siyā atītaṃ siyā nvātītaṃ tenātītaṃ nvātītaṃ nvātītaṃ atītanti yaṃ tattha vadesi   vattabbe kho  atītaṃ atthi atthi siyā atītaṃ siyā nvātītaṃ tenātītaṃ nvātītaṃ nvātītaṃ atītanti micchā
no ce pana atītaṃ nvātītaṃ nvātītaṃ atītanti no ca vata re vattabbe  atītaṃ atthi atthi siyā atītaṃ siyā nvātītanti yaṃ tattha vadesi  vattabbe kho  atītaṃ atthi atthi siyā atītaṃ siyā nvātītaṃ tenātītaṃ nvātītaṃ nvātītaṃ atītanti micchā
anāgataṃ atthīti āmantā atthi anāgatanti atthi siyā anāgataṃ siyā nvānāgatanti
ājānāhi  niggahaṃ hañci anāgataṃ atthi atthi siyā anāgataṃ siyā nvānāgataṃ tenānāgataṃ  nvānāgataṃ nvānāgataṃ anāgatanti yaṃ tattha vadesi  vattabbe kho  anāgataṃ atthi atthi siyā anāgataṃ siyā nvānāgataṃ tenānāgataṃ nvānāgataṃ nvānāgataṃ anāgatanti micchā
no ce panānāgataṃ nvānāgataṃ nvānāgataṃ anāgatanti no ca vata re vattabbe  anāgataṃ atthi atthi siyā anāgataṃ siyā nvānāgatanti yaṃ tattha vadesi  vattabbe kho  anāgataṃ atthi atthi siyā anāgataṃ siyā nvānāgataṃ tenānāgataṃ nvānāgataṃ nvānāgataṃ anāgatanti micchā
paccuppannaṃ atthīti āmantā atthi paccuppannanti atthi siyā paccuppannaṃ siyā no paccuppannanti
ājānāhi niggahaṃ hañci paccuppannaṃ atthi atthi siyā paccuppannaṃ siyā no paccuppannaṃ tena paccuppannaṃ no paccuppannaṃ no paccuppannaṃ paccuppannanti yaṃ tattha vadesi  vattabbe kho  paccuppannaṃ atthi atthi siyā paccuppannaṃ siyā no paccuppannaṃ tena paccuppannaṃ no paccuppannaṃ no paccuppannaṃ paccuppannanti micchā
no ce pana paccuppannaṃ  no paccuppannaṃ no paccuppannaṃ paccuppannanti no ca vata re vattabbe  paccuppannaṃ atthi atthi siyā paccuppannaṃ siyā no paccuppannanti yaṃ tattha vadesi  vattabbe kho  paccuppannaṃ atthi atthi siyā  paccuppannaṃ siyā no paccuppannaṃ tena paccuppannaṃ no paccuppannaṃ no paccuppannaṃ paccuppannanti micchā
nibbānaṃ atthīti āmantā atthi nibbānanti atthi  siyā nibbānaṃ siyā no nibbānanti
ājānāhi niggahaṃ hañci nibbānaṃ atthi atthi siyā nibbānaṃ siyā no nibbānaṃ tena nibbānaṃ no nibbānaṃ no nibbānaṃ nibbānanti yaṃ tattha vadesi  vattabbe kho   nibbānaṃ atthi atthi siyā nibbānaṃ siyā no nibbānaṃ tena nibbānaṃ no nibbānaṃ no nibbānaṃ nibbānanti micchā
no ce pana nibbānaṃ no nibbānaṃ no nibbānaṃ nibbānanti no ca vata re vattabbe  nibbānaṃ atthi atthi siyā nibbānaṃ siyā no nibbānanti yaṃ tattha vadesi  vattabbe kho  nibbānaṃ atthi atthi siyā nibbānaṃ siyā no nibbānaṃ tena nibbānaṃ no nibbānaṃ no nibbānaṃ nibbānanti micchā

 na vattabbaṃ  atītaṃ atthi anāgataṃ atthīti āmantā nanu vuttaṃ bhagavatā  yaṃ kiñci bhikkhave rūpaṃ atītānāgatapaccuppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā  ayaṃ vuccati rūpakkhandho yā kāci vedanā yā kāci saññā ye keci saṅkhārā yaṃ kiñci viññāṇaṃ atītānāgatapaccuppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā  ayaṃ vuccati viññāṇakkhandhoti  attheva suttantoti āmantā tena hi atītaṃ atthi anāgataṃ atthīti
atītaṃ atthi anāgataṃ atthīti āmantā nanu vuttaṃ bhagavatā   tayome bhikkhave niruttipathā  adhivacanapathā paññattipathā asaṅkiṇṇā asaṅkiṇṇapubbā na saṅkiyanti na saṅkiyissanti appaṭikuṭṭhā samaṇehi brāhmaṇehi viññūhi katame tayo yaṃ bhikkhave rūpaṃ atītaṃ niruddhaṃ vigataṃ vipariṇataṃ ahosīti tassa saṅkhā ahosīti tassa samaññā ahosīti tassa paññatti na tassa saṅkhā atthīti na tassa saṅkhā bhavissatīti yā vedanā yā saññā ye saṅkhārā yaṃ viññāṇaṃ  atītaṃ niruddhaṃ vigataṃ vipariṇataṃ ahosīti tassa saṅkhā ahosīti tassa samaññā ahosīti tassa paññatti na tassa saṅkhā atthīti na tassa saṅkhā bhavissatīti
yaṃ bhikkhave rūpaṃ ajātaṃ apātubhūtaṃ bhavissatīti tassa saṅkhā bhavissatīti tassa  samaññā bhavissatīti tassa paññatti na tassa saṅkhā atthīti na tassa saṅkhā ahosīti yā vedanā yā saññā ye saṅkhārā yaṃ viññāṇaṃ ajātaṃ apātubhūtaṃ bhavissatīti tassa saṅkhā bhavissatīti tassa samaññā bhavissatīti tassa paññatti na tassa saṅkhā atthīti na tassa saṅkhā ahosīti
yaṃ bhikkhave rūpaṃ jātaṃ pātubhūtaṃ atthīti tassa saṅkhā atthīti tassa samaññā atthīti tassa paññatti na tassa saṅkhā ahosīti na tassa saṅkhā bhavissatīti yā vedanā yā saññā ye saṅkhārā yaṃ viññāṇaṃ jātaṃ pātubhūtaṃ atthīti tassa saṅkhā atthīti tassa samaññā atthīti tassa paññatti na tassa saṅkhā ahosīti na  tassa saṅkhā bhavissatīti ime kho bhikkhave tayo niruttipathā adhivacanapathā paññattipathā asaṅkiṇṇā asaṅkiṇṇapubbā na saṅkiyanti na saṅkiyissanti appaṭikuṭṭhā samaṇehi brāhmaṇehi viññūhi
yepi te bhikkhave ahesuṃ ukkalā vassabhaññā ahetukavādā akiriyavādā natthikavādā tepime tayo niruttipathe adhivacanapathe paññattipathe na garahitabbaṃ na paṭikkositabbaṃ amaññiṃsu taṃ kissa hetu nindābyārosaupārambhabhayāti  attheva suttantoti āmantā tena hi na vattabbaṃ  atītaṃ atthi anāgataṃ atthīti
atītaṃ  atthīti āmantā nanu āyasmā phagguno bhagavantaṃ etadavoca  atthi nu kho taṃ bhante cakkhuṃ yena cakkhunā atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivatte paññāpayamāno paññāpeyyāti atthi nu kho sā bhante jivhā atthi nu kho so bhante mano yena manena atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivatte paññāpayamāno paññāpeyyāti
natthi  kho taṃ phagguna cakkhuṃ yena cakkhunā atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivatte paññāpayamāno paññāpeyya natthi kho sā phagguna jivhā natthi nu kho so phagguna mano yena manena atīte buddhe parinibbute chinnapapañce chinnavaṭume  pariyādinnavaṭṭe sabbadukkhavītivatte paññāpayamāno paññāpeyyāti  attheva suttantoti āmantā tena hi na vattabbaṃ  atītaṃ atthīti
atītaṃ atthīti āmantā nanu āyasmā nandako etadavoca  ahu pubbe lobho tadahu akusalaṃ so etarahi natthi iccetaṃ kusalaṃ ahu pubbe doso ahu pubbe moho tadahu akusalaṃ so etarahi natthi iccetaṃ kusalanti  attheva suttantoti āmantā tena hi na vattabbaṃ  atītaṃ atthīti
na vattabbaṃ  anāgataṃ atthīti āmantā nanu vuttaṃ bhagavatā  kabaḷīkāre ce bhikkhave āhāre atthi rāgo atthi nandī atthi taṇhā patiṭṭhitaṃ tattha viññāṇaṃ virūḷhaṃ yattha patiṭṭhitaṃ viññāṇaṃ virūḷhaṃ atthi tattha nāmarūpassa avakkanti yattha atthi nāmarūpassa  avakkanti atthi tattha saṅkhārānaṃ vuddhi yattha atthi saṅkhārānaṃ vuddhi atthi tattha āyatiṃ punabbhavābhinibbatti yattha atthi āyatiṃ punabbhavābhinibbatti atthi tattha āyatiṃ jātijarāmaraṇaṃ yattha atthi āyatiṃ jātijarāmaraṇaṃ sasokaṃ taṃ bhikkhave sarajaṃ  saupāyāsanti vadāmi
phasse ce bhikkhave āhāre manosañcetanāya ce bhikkhave āhāre viññāṇe ce bhikkhave āhāre atthi rāgo atthi nandī sarajaṃ saupāyāsanti vadāmīti  attheva suttantoti āmantā  tena hi anāgataṃ atthīti
anāgataṃ atthīti āmantā nanu vuttaṃ bhagavatā  kabaḷīkāre ce bhikkhave āhāre natthi rāgo natthi nandī natthi taṇhā appatiṭṭhitaṃ tattha viññāṇaṃ avirūḷhaṃ yattha viññāṇaṃ appatiṭṭhitaṃ avirūḷhaṃ natthi tattha nāmarūpassa avakkanti yattha natthi nāmarūpassa avakkanti natthi tattha saṅkhārānaṃ vuddhi yattha natthi saṅkhārānaṃ vuddhi natthi tattha āyatiṃ punabbhavābhinibbatti yattha  natthi āyatiṃ punabbhavābhinibbatti natthi tattha āyatiṃ jātijarāmaraṇaṃ yattha natthi āyatiṃ jātijarāmaraṇaṃ asokaṃ taṃ bhikkhave arajaṃ anupāyāsanti vadāmi
phasse  ce bhikkhave āhāre manosañcetanāya ce bhikkhave āhāre viññāṇe ce bhikkhave āhāre natthi rāgo natthi nandī arajaṃ anupāyāsanti vadāmīti  attheva suttantoti āmantā tena hi na vattabbaṃ  anāgataṃ atthīti

