

 tathāgatabalaṃ  sāvakasādhāraṇanti āmantā tathāgatabalaṃ sāvakabalaṃ sāvakabalaṃ tathāgatabalanti na hevaṃ vattabbe
tathāgatabalaṃ sāvakasādhāraṇanti āmantā taññeva tathāgatabalaṃ taṃ sāvakabalaṃ taññeva sāvakabalaṃ taṃ tathāgatabalanti na hevaṃ vattabbe
tathāgatabalaṃ sāvakasādhāraṇanti āmantā yādisaṃ tathāgatabalaṃ tādisaṃ sāvakabalaṃ yādisaṃ sāvakabalaṃ tādisaṃ tathāgatabalanti na hevaṃ vattabbe
tathāgatabalaṃ sāvakasādhāraṇanti āmantā yādiso tathāgatassa pubbayogo pubbacariyā dhammakkhānaṃ dhammadesanā tādiso sāvakassa pubbayogo pubbacariyā dhammakkhānaṃ dhammadesanāti na hevaṃ vattabbe
tathāgatabalaṃ sāvakasādhāraṇanti āmantā tathāgato jino satthā sammāsambuddho sabbaññū sabbadassāvī dhammassāmī dhammappaṭisaraṇoti āmantā  sāvako jino satthā sammāsambuddho sabbaññū sabbadassāvī dhammassāmī dhammappaṭisaraṇoti na hevaṃ vattabbe
tathāgatabalaṃ sāvakasādhāraṇanti āmantā tathāgato anuppannassa  maggassa uppādetā asañjātassa maggassa  sañjanetā anakkhātassa maggassa akkhātā maggaññū maggavidū maggakovidoti āmantā sāvako anuppannassa maggassa uppādetā asañjātassa maggassa sañjanetā anakkhātassa maggassa akkhātā maggaññū maggavidū maggakovidoti na hevaṃ vattabbe
indriyaparopariyattaṃ  yathābhūtaṃ ñāṇaṃ tathāgatabalaṃ sāvakasādhāraṇanti āmantā sāvako sabbaññū sabbadassāvīti na hevaṃ vattabbe
 sāvako ṭhānāṭhānaṃ jānātīti āmantā hañci sāvako ṭhānāṭhānaṃ jānāti tena vata re vattabbe  ṭhānāṭhānaṃ yathābhūtaṃ ñāṇaṃ tathāgatabalaṃ sāvakasādhāraṇanti
sāvako atītānāgatapaccuppannānaṃ kammasamādānānaṃ ṭhānaso hetuso vipākaṃ jānātīti āmantā hañci sāvako atītānāgatapaccuppannānaṃ kammasamādānānaṃ ṭhānaso hetuso vipākaṃ jānāti tena vata re vattabbe  atītānāgatapaccuppannānaṃ kammasamādānānaṃ ṭhānaso hetuso vipākaṃ yathābhūtaṃ ñāṇaṃ tathāgatabalaṃ sāvakasādhāraṇanti
sāvako sabbatthagāminiṃ paṭipadaṃ jānātīti āmantā hañci sāvako sabbatthagāminiṃ paṭipadaṃ jānāti tena vata re vattabbe  sabbatthagāminiṃ paṭipadaṃ yathābhūtaṃ ñāṇaṃ tathāgatabalaṃ sāvakasādhāraṇanti
sāvako  anekadhātuṃ nānādhātuṃ lokaṃ jānātīti āmantā hañci sāvako anekadhātuṃ nānādhātuṃ lokaṃ jānāti tena vata re vattabbe  anekadhātuṃ nānādhātuṃ lokaṃ yathābhūtaṃ ñāṇaṃ tathāgatabalaṃ sāvakasādhāraṇanti
sāvako  sattānaṃ nānādhimuttikataṃ jānātīti āmantā hañci sāvako sattānaṃ nānādhimuttikataṃ jānāti tena vata re vattabbe  sattānaṃ  nānādhimuttikataṃ yathābhūtaṃ ñāṇaṃ tathāgatabalaṃ sāvakasādhāraṇanti
sāvako jhānavimokkhasamādhisamāpattīnaṃ saṃkilesaṃ vodānaṃ vuṭṭhānaṃ jānātīti āmantā hañci sāvako jhānavimokkhasamādhisamāpattīnaṃ saṃkilesaṃ vodānaṃ vuṭṭhānaṃ jānāti tena vata re vattabbe  jhānavimokkhasamādhisamāpattīnaṃ saṃkilesaṃ vodānaṃ vuṭṭhānaṃ yathābhūtaṃ ñāṇaṃ tathāgatabalaṃ sāvakasādhāraṇanti
sāvako  pubbenivāsānussatiṃ jānātīti āmantā hañci sāvako pubbenivāsānussatiṃ jānāti tena vata re vattabbe  pubbenivāsānussati yathābhūtaṃ ñāṇaṃ tathāgatabalaṃ sāvakasādhāraṇanti
sāvako sattānaṃ cutūpapātaṃ jānātīti āmantā hañci sāvako sattānaṃ cutūpapātaṃ jānāti tena vata re vattabbe  sattānaṃ cutūpapātaṃ yathābhūtaṃ ñāṇaṃ tathāgatabalaṃ sāvakasādhāraṇanti
nanu tathāgatassāpi āsavā khīṇā sāvakassāpi āsavā khīṇāti  āmantā atthi kiñci nānākaraṇaṃ tathāgatassa vā sāvakassa vā āsavakkhayena vā āsavakkhayaṃ vimuttiyā vā vimuttīti natthi hañci natthi kiñci nānākaraṇaṃ tathāgatassa vā sāvakassa vā āsavakkhayena vā āsavakkhayaṃ vimuttiyā vā vimutti tena vata re vattabbe  āsavānaṃ khaye yathābhūtaṃ ñāṇaṃ tathāgatabalaṃ sāvakasādhāraṇanti
 āsavānaṃ khaye yathābhūtaṃ ñāṇaṃ tathāgatabalaṃ sāvakasādhāraṇanti āmantā  ṭhānāṭhāne yathābhūtaṃ ñāṇaṃ tathāgatabalaṃ sāvakasādhāraṇanti na hevaṃ vattabbe
āsavānaṃ khaye yathābhūtaṃ ñāṇaṃ tathāgatabalaṃ sāvakasādhāraṇanti āmantā sattānaṃ cutūpapāte yathābhūtaṃ ñāṇaṃ tathāgatabalaṃ sāvakasādhāraṇanti na hevaṃ vattabbe
ṭhānāṭhāne yathābhūtaṃ ñāṇaṃ tathāgatabalaṃ sāvakaasādhāraṇanti āmantā āsavānaṃ khaye yathābhūtaṃ ñāṇaṃ tathāgatabalaṃ sāvakaasādhāraṇanti na hevaṃ vattabbe
sattānaṃ  cutūpapāte yathābhūtaṃ ñāṇaṃ tathāgatabalaṃ sāvakaasādhāraṇanti āmantā āsavānaṃ khaye yathābhūtaṃ ñāṇaṃ tathāgatabalaṃ sāvakaasādhāraṇanti na hevaṃ vattabbe
indriyaparopariyattaṃ yathābhūtaṃ ñāṇaṃ tathāgatabalaṃ sāvakaasādhāraṇanti āmantā ṭhānāṭhāne yathābhūtaṃ ñāṇaṃ tathāgatabalaṃ sāvakaasādhāraṇanti  na hevaṃ vattabbe  
indriyaparopariyattaṃ  yathābhūtaṃ ñāṇaṃ tathāgatabalaṃ sāvakaasādhāraṇanti āmantā āsavānaṃ khaye yathābhūtaṃ ñāṇaṃ tathāgatabalaṃ sāvakaasādhāraṇanti na hevaṃ vattabbe
ṭhānāṭhāne yathābhūtaṃ ñāṇaṃ tathāgatabalaṃ sāvakasādhāraṇanti āmantā indriyaparopariyattaṃ yathābhūtaṃ ñāṇaṃ tathāgatabalaṃ sāvakasādhāraṇanti na  hevaṃ vattabbe
āsavānaṃ khaye yathābhūtaṃ ñāṇaṃ tathāgatabalaṃ sāvakasādhāraṇanti āmantā indriyaparopariyattaṃ yathābhūtaṃ ñāṇaṃ tathāgatabalaṃ sāvakasādhāraṇanti na hevaṃ vattabbe

3 tatiyavaggo

 ṭhānāṭhāne yathābhūtaṃ ñāṇaṃ tathāgatabalaṃ ariyanti āmantā maggo phalaṃ nibbānaṃ sotāpattimaggo sotāpattiphalaṃ sakadāgāmimaggo sakadāgāmiphalaṃ anāgāmimaggo anāgāmiphalaṃ arahattamaggo arahattaphalaṃ satipaṭṭhānaṃ sammappadhānaṃ iddhipādo indriyaṃ balaṃ bojjhaṅgoti na hevaṃ vattabbe
ṭhānāṭhāne yathābhūtaṃ ñāṇaṃ tathāgatabalaṃ ariyanti āmantā  suññatārammaṇanti na hevaṃ vattabbe suññatārammaṇanti āmantā ṭhānāṭhānañca  manasi karoti suññatañca manasi karotīti na hevaṃ vattabbe
ṭhānāṭhānañca  manasi karoti suññatañca manasi karotīti āmantā dvinnaṃ phassānaṃ dvinnaṃ cittānaṃ samodhānaṃ hotīti na  hevaṃ vattabbe ṭhānāṭhāne yathābhūtaṃ ñāṇaṃ tathāgatabalaṃ ariyanti āmantā animittārammaṇaṃ appaṇihitārammaṇanti na hevaṃ vattabbe appaṇihitārammaṇanti āmantā ṭhānāṭhānañca manasi karoti appaṇihitañca manasi karotīti na hevaṃ vattabbe
ṭhānāṭhānañca manasi karoti appaṇihitañca manasi karotīti āmantā dvinnaṃ phassānaṃ dvinnaṃ cittānaṃ samodhānaṃ hotīti na hevaṃ vattabbe
 satipaṭṭhānā ariyā suññatārammaṇāti āmantā ṭhānāṭhāne yathābhūtaṃ ñāṇaṃ tathāgatabalaṃ ariyaṃ suññatārammaṇanti na hevaṃ vattabbe
satipaṭṭhānā ariyā animittārammaṇā appaṇihitārammaṇāti āmantā ṭhānāṭhāne yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti na hevaṃ vattabbe
sammappadhānā iddhipādā indriyā balā bojjhaṅgā ariyā suññatārammaṇāti āmantā ṭhānāṭhāne yathābhūtaṃ ñāṇaṃ  tathāgatabalaṃ ariyaṃ suññatārammaṇanti na hevaṃ vattabbe
bojjhaṅgā ariyā animittārammaṇā appaṇihitārammaṇāti āmantā  ṭhānāṭhāne yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti na hevaṃ vattabbe
 ṭhānāṭhāne yathābhūtaṃ ñāṇaṃ tathāgatabalaṃ ariyaṃ na vattabbaṃ  suññatārammaṇanti āmantā satipaṭṭhānā ariyā na vattabbā  suññatārammaṇāti na hevaṃ vattabbe
ṭhānāṭhāne yathābhūtaṃ ñāṇaṃ tathāgatabalaṃ ariyaṃ na vattabbaṃ  animittārammaṇaṃ appaṇihitārammaṇanti  āmantā satipaṭṭhānā ariyā na vattabbā  appaṇihitārammaṇāti na hevaṃ vattabbe
ṭhānāṭhāne  yathābhūtaṃ ñāṇaṃ tathāgatabalaṃ ariyaṃ na vattabbaṃ  suññatārammaṇaṃ animittārammaṇaṃ appaṇihitārammaṇanti āmantā sammappadhānaṃ bojjhaṅgā ariyā na vattabbā  appaṇihitārammaṇāti na hevaṃ vattabbe
 sattānaṃ cutūpapāte yathābhūtaṃ ñāṇaṃ tathāgatabalaṃ ariyanti āmantā maggo phalaṃ nibbānaṃ sotāpattimaggo sotāpattiphalaṃ bojjhaṅgoti na hevaṃ vattabbe
sattānaṃ cutūpapāte yathābhūtaṃ ñāṇaṃ tathāgatabalaṃ ariyanti āmantā suññatārammaṇanti na hevaṃ vattabbe suññātārammaṇanti  āmantā sattānaṃ cutūpapātañca manasi karoti  suññatañca manasi karotīti na hevaṃ vattabbe
sattānaṃ cutūpapātañca manasi karoti suññatañca manasi karotīti āmantā dvinnaṃ phassānaṃ dvinnaṃ cittānaṃ samodhānaṃ hotīti na hevaṃ vattabbe
sattānaṃ cutūpapāte yathābhūtaṃ ñāṇaṃ tathāgatabalaṃ ariyanti āmantā animittārammaṇaṃ appaṇihitārammaṇanti na hevaṃ vattabbe appaṇihitārammaṇanti āmantā sattānaṃ cutūpapātañca manasi karoti appaṇihitañca manasi karotīti na hevaṃ vattabbe
sattānaṃ cutūpapātañca manasi karoti appaṇihitañca manasi karotīti āmantā dvinnaṃ phassānaṃ dvinnaṃ cittānaṃ samodhānaṃ hotīti na hevaṃ vattabbe
 satipaṭṭhānā ariyā suññatārammaṇā animittārammaṇā appaṇihitārammaṇāti āmantā sattānaṃ cutūpapāte yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti na hevaṃ vattabbe
sammappadhānaṃ   bojjhaṅgā ariyā suññatārammaṇā animittārammaṇā appaṇihitārammaṇāti āmantā sattānaṃ cutūpapāte yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti na hevaṃ vattabbe
sattānaṃ  cutūpapāte yathābhūtaṃ ñāṇaṃ tathāgatabalaṃ ariyaṃ na vattabbaṃ  suññatārammaṇaṃ animittārammaṇaṃ appaṇihitārammaṇanti āmantā satipaṭṭhānā ariyā na vattabbā  appapaṇihitārammaṇāti  na hevaṃ vattabbe
 sattānaṃ cutūpapāte yathābhūtaṃ ñāṇaṃ tathāgatabalaṃ ariyaṃ na vattabbaṃ  suññatārammaṇaṃ animittārammaṇaṃ appaṇihitārammaṇanti āmantā sammappadhānā bojjhaṅgā ariyā na vattabbā  appaṇihitārammaṇāti na hevaṃ vattabbe
āsavānaṃ khaye yathābhūtaṃ ñāṇaṃ tathāgatabalaṃ ariyanti āmantā ṭhānāṭhāne yathābhūtaṃ ñāṇaṃ tathāgatabalaṃ ariyanti na hevaṃ vattabbe
āsavānaṃ  khaye yathābhūtaṃ ñāṇaṃ tathāgatabalaṃ ariyanti āmantā sattānaṃ cutūpapāte yathābhūtaṃ ñāṇaṃ tathāgatabalaṃ ariyanti na hevaṃ vattabbe
ṭhānāṭhāne yathābhūtaṃ ñāṇaṃ tathāgatabalaṃ na vattabbaṃ  ariyanti āmantā āsavānaṃ khaye yathābhūtaṃ ñāṇaṃ tathāgatabalaṃ na vattabbaṃ  ariyanti na hevaṃ vattabbe 
sattānaṃ cutūpapāte yathābhūtaṃ ñāṇaṃ tathāgatabalaṃ na vattabbaṃ  ariyanti āmantā āsavānaṃ khaye yathābhūtaṃ ñāṇaṃ tathāgatabalaṃ na vattabbaṃ  ariyanti na hevaṃ vattabbe
āsavānaṃ  khaye yathābhūtaṃ ñāṇaṃ tathāgatabalaṃ ariyaṃ suññatārammaṇanti āmantā ṭhānāṭhāne yathābhūtaṃ ñāṇaṃ tathāgatabalaṃ ariyaṃ suññatārammaṇanti na hevaṃ vattabbe
āsavānaṃ khaye  yathābhūtaṃ ñāṇaṃ tathāgatabalaṃ ariyaṃ animittārammaṇaṃ appaṇihitārammaṇanti āmantā ṭhānāṭhāne yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti na hevaṃ vattabbe
āsavānaṃ khaye yathābhūtaṃ ñāṇaṃ tathāgatabalaṃ ariyaṃ suññatārammaṇaṃ animittārammaṇaṃ appaṇihitārammaṇanti āmantā sattānaṃ cutūpapāte  yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti na hevaṃ vattabbe
ṭhānāṭhāne  yathābhūtaṃ ñāṇaṃ tathāgatabalaṃ ariyaṃ na vattabbaṃ  suññatārammaṇanti āmantā āsavānaṃ khaye yathābhūtaṃ ñāṇaṃ tathāgatabalaṃ ariyaṃ na vattabbaṃ  suññatārammaṇanti na hevaṃ vattabbe
ṭhānāṭhāne yathābhūtaṃ ñāṇaṃ tathāgatabalaṃ ariyaṃ na vattabbaṃ  animittārammaṇaṃ appaṇihitārammaṇanti āmantā āsavānaṃ khaye yathābhūtaṃ ñāṇaṃ tathāgatabalaṃ ariyaṃ na vattabbaṃ  appaṇihitārammaṇanti na hevaṃ vattabbe
sattānaṃ cutūpapāte yathābhūtaṃ ñāṇaṃ tathāgatabalaṃ ariyaṃ na vattabbaṃ  suññatārammaṇaṃ animittārammaṇaṃ appaṇihitārammaṇanti āmantā āsavānaṃ khaye yathābhūtaṃ ñāṇaṃ tathāgatabalaṃ ariyaṃ na vattabbaṃ  appaṇihitārammaṇanti na hevaṃ vattabbe

3 tatiyavaggo

 sarāgaṃ  cittaṃ vimuccatīti āmantā rāgasahagataṃ rāgasahajātaṃ rāgasaṃsaṭṭhaṃ rāgasampayuttaṃ rāgasahabhu rāgānuparivatti akusalaṃ lokiyaṃ sāsavaṃ saṃyojaniyaṃ ganthaniyaṃ oghaniyaṃ yoganiyaṃ nīvaraṇiyaṃ parāmaṭṭhaṃ upādāniyaṃ saṃkilesiyaṃ cittaṃ vimuccatīti na hevaṃ vattabbe
saphassaṃ cittaṃ vimuccati phasso ca cittañca ubho vimuccantīti āmantā sarāgaṃ  cittaṃ vimuccati rāgo ca cittañca ubho vimuccantīti na hevaṃ vattabbe
savedanaṃ sasaññaṃ sacetanaṃ sapaññaṃ  cittaṃ vimuccati paññā ca cittañca ubho vimuccantīti āmantā sarāgaṃ cittaṃ vimuccati rāgo ca cittañca ubho vimuccantīti na hevaṃ vattabbe
saphassaṃ  sarāgaṃ cittaṃ vimuccati phasso ca cittañca ubho vimuccantīti āmantā rāgo ca cittañca ubho vimuccantīti na hevaṃ vattabbe
savedanaṃ sarāgaṃ sasaññaṃ sarāgaṃ sacetanaṃ sarāgaṃ sapaññaṃ sarāgaṃ cittaṃ vimuccati paññā ca cittañca ubho vimuccantīti āmantā rāgo ca cittañca ubho vimuccantīti na hevaṃ vattabbe
 sadosaṃ  cittaṃ vimuccatīti āmantā dosasahagataṃ dosasahajātaṃ dosasaṃsaṭṭhaṃ dosasampayuttaṃ dosasahabhu dosānuparivatti akusalaṃ lokiyaṃ sāsavaṃ saṃkilesiyaṃ cittaṃ vimuccatīti na hevaṃ vattabbe
saphassaṃ  cittaṃ vimuccati phasso ca cittañca ubho vimuccantīti āmantā sadosaṃ cittaṃ vimuccati doso ca cittañca ubho vimuccantīti na hevaṃ vattabbe
savedanaṃ sasaññaṃ sacetanaṃ sapaññaṃ cittaṃ vimuccati paññā ca cittañca ubho vimuccantīti āmantā  sadosaṃ cittaṃ vimuccati doso ca cittañca ubho vimuccantīti na hevaṃ vattabbe
saphassaṃ sadosaṃ cittaṃ vimuccati phasso ca cittañca ubho vimuccantīti āmantā sadosaṃ cittaṃ vimuccati doso ca cittañca ubho vimuccantīti na hevaṃ vattabbe
savedanaṃ sadosaṃ sasaññaṃ sadosaṃ sacetanaṃ sadosaṃ sapaññaṃ sadosaṃ cittaṃ vimuccati paññā ca cittañca ubho vimuccantīti āmantā doso ca cittañca ubho vimuccantīti na hevaṃ vattabbe
 samohaṃ cittaṃ vimuccatīti āmantā mohasahagataṃ mohasahajātaṃ mohasaṃsaṭṭhaṃ mohasampayuttaṃ mohasahabhu mohānuparivatti akusalaṃ  lokiyaṃ sāsavaṃ saṃkilesiyaṃ cittaṃ vimuccatīti na hevaṃ vattabbe
saphassaṃ cittaṃ vimuccati phasso ca cittañca ubho vimuccantīti āmantā samohaṃ cittaṃ vimuccati moho ca cittañca ubho vimuccantīti na hevaṃ vattabbe
savedanaṃ  sasaññaṃ sacetanaṃ sapaññaṃ cittaṃ vimuccati paññā ca cittañca ubho vimuccantīti āmantā samohaṃ cittaṃ vimuccati moho ca cittañca ubho vimuccantīti na hevaṃ vattabbe
saphassaṃ  samohaṃ cittaṃ vimuccati phasso ca cittañca ubho vimuccantīti āmantā  moho ca cittañca ubho vimuccantīti na hevaṃ vattabbe
savedanaṃ samohaṃ sasaññaṃ samohaṃ sacetanaṃ samohaṃ sapaññaṃ samohaṃ cittaṃ vimuccati paññā ca cittañca ubho vimuccantīti āmantā moho ca cittañca ubho vimuccantīti na hevaṃ vattabbe
sarāgaṃ sadosaṃ samohaṃ cittaṃ vimuccatīti āmantā vītarāgaṃ vītadosaṃ vītamohaṃ nikkilesaṃ cittaṃ vimuccatīti na hevaṃ vattabbe tena hi na vattabbaṃ  sarāgaṃ sadosaṃ samohaṃ cittaṃ vimuccatīti

3 tatiyavaggo

 vimuttaṃ  vimuccamānanti āmantā ekadesaṃ vimuttaṃ ekadesaṃ avimuttanti na hevaṃ vattabbe
ekadesaṃ vimuttaṃ ekadesaṃ avimuttanti āmantā ekadesaṃ sotāpanno ekadesaṃ na sotāpanno ekadesaṃ sotāpattiphalappatto paṭiladdho adhigato sacchikato upasampajja viharati kāyena phusitvā viharati ekadesaṃ na kāyena phusitvā viharati ekadesaṃ sattakkhattuparamo kolaṅkolo ekabījī buddhe aveccappasādena samannāgato dhamme saṅghe ariyakantehi sīlehi samannāgato ekadesaṃ ariyakantehi sīlehi na samannāgatoti na hevaṃ vattabbe
ekadesaṃ  vimuttaṃ ekadesaṃ avimuttanti āmantā  ekadesaṃ sakadāgāmī ekadesaṃ na sakadāgāmī ekadesaṃ sakadāgāmiphalappatto paṭiladdho adhigato sacchikato upasampajja viharati kāyena phusitvā viharati ekadesaṃ na kāyena phusitvā viharatīti na hevaṃ vattabbe
ekadesaṃ  vimuttaṃ ekadesaṃ avimuttanti āmantā ekadesaṃ anāgāmī ekadesaṃ na anāgāmī ekadesaṃ anāgāmiphalappatto paṭiladdho adhigato sacchikato upasampajja viharati kāyena phusitvā viharati ekadesaṃ na kāyena phusitvā viharati ekadesaṃ antarāparinibbāyī  upahaccaparinibbāyī asaṅkhāraparinibbāyī sasaṅkhāraparinibbāyī uddhaṃsotoakaniṭṭhagāmī ekadesaṃ na uddhaṃsotoakaniṭṭhagāmīti na hevaṃ vattabbe
ekadesaṃ vimuttaṃ ekadesaṃ avimuttanti āmantā ekadesaṃ arahā ekadesaṃ na arahā ekadesaṃ arahattappatto paṭiladdho adhigato sacchikato upasampajja viharati kāyena phusitvā viharati ekadesaṃ na kāyena phusitvā viharati ekadesaṃ vītarāgo vītadoso vītamoho ekadesaṃ sacchikātabbaṃ sacchikataṃ ekadesaṃ sacchikātabbaṃ na sacchikatanti na hevaṃ vattabbe
vimuttaṃ vimuccamānanti āmantā uppādakkhaṇe vimuttaṃ bhaṅgakkhaṇe vimuccamānanti na hevaṃ vattabbe
 na vattabbaṃ  vimuttaṃ vimuccamānanti āmantā nanu vuttaṃ bhagavatā  tassa evaṃ jānato evaṃ passato kāmāsavāpi cittaṃ vimuccati bhavāsavāpi cittaṃ vimuccati avijjāsavāpi cittaṃ vimuccatīti ! attheva suttantoti āmantā  tena hi vattabbaṃ   vimuttaṃ vimuccamānanti
vimuttaṃ vimuccamānanti āmantā nanu vuttaṃ bhagavatā  so evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṃ  khayañāṇāya cittaṃ abhininnāmetīti! attheva suttantoti āmantā tena  hi na vattabbaṃ  vimuttaṃ vimuccamānanti
atthi cittaṃ vimuccamānanti āmantā atthi cittaṃ rajjamānaṃ dussamānaṃ muyhamānaṃ kilissamānanti na hevaṃ vattabbe nanu rattañceva arattañca duṭṭhañceva aduṭṭhañca mūḷhañceva amūḷhañca chinnañceva achinnañca bhinnañceva abhinnañca katañceva akatañcāti  āmantā hañci rattañceva arattañca duṭṭhañceva aduṭṭhañca mūḷhañceva amūḷhañca chinnañceva achinnañca bhinnañceva abhinnañca katañceva akatañca no ca vata re vattabbe  atthi cittaṃ vimuccamānanti

3 tatiyavaggo

 aṭṭhamakassa puggalassa diṭṭhipariyuṭṭhānaṃ pahīnanti āmantā aṭṭhamako puggalo sotāpanno sotāpattiphalappatto paṭiladdho adhigato sacchikato upasampajja viharati kāyena phusitvā viharatīti na hevaṃ vattabbe
aṭṭhamakassa puggalassa vicikicchāpariyuṭṭhānaṃ pahīnanti āmantā aṭṭhamako  puggalo sotāpanno sotāpattiphalappatto kāyena phusitvā viharatīti na hevaṃ vattabbe
aṭṭhamakassa  puggalassa diṭṭhipariyuṭṭhānaṃ pahīnanti āmantā aṭṭhamakassa puggalassa diṭṭhānusayo pahīnoti na hevaṃ vattabbe aṭṭhamakassa puggalassa diṭṭhipariyuṭṭhānaṃ pahīnanti  āmantā aṭṭhamakassa puggalassa vicikicchānusayo sīlabbataparāmāso pahīnoti na hevaṃ vattabbe
aṭṭhamakassa puggalassa vicikicchāpariyuṭṭhānaṃ pahīnanti āmantā aṭṭhamakassa puggalassa vicikicchānusayo pahīnoti na hevaṃ vattabbe aṭṭhamakassa puggalassa vicikicchāpariyuṭṭhānaṃ pahīnanti āmantā aṭṭhamakassa puggalassa diṭṭhānusayo sīlabbataparāmāso pahīnoti na hevaṃ vattabbe
aṭṭhamakassa puggalassa diṭṭhānusayo appahīnoti āmantā aṭṭhamakassa puggalassa diṭṭhipariyuṭṭhānaṃ appahīnanti na hevaṃ vattabbe aṭṭhamakassa puggalassa diṭṭhānusayo appahīnoti āmantā aṭṭhamakassa puggalassa vicikicchāpariyuṭṭhānaṃ appahīnanti na hevaṃ vattabbe
aṭṭhamakassa  puggalassa vicikicchānusayo sīlabbataparāmāso appahīnoti āmantā aṭṭhamakassa  puggalassa diṭṭhipariyuṭṭhānaṃ appahīnanti na hevaṃ vattabbe aṭṭhamakassa puggalassa sīlabbataparāmāso appahīnoti āmantā aṭṭhamakassa puggalassa vicikicchāpariyuṭṭhānaṃ appahīnanti na hevaṃ vattabbe
 aṭṭhamakassa  puggalassa diṭṭhipariyuṭṭhānaṃ pahīnanti āmantā aṭṭhamakassa puggalassa diṭṭhipariyuṭṭhānapahānāya maggo bhāvitoti na hevaṃ vattabbe aṭṭhamakassa puggalassa diṭṭhipariyuṭṭhānaṃ pahīnanti āmantā aṭṭhamakassa puggalassa diṭṭhipariyuṭṭhānapahānāya satipaṭṭhānā bhāvitā sammappadhānā bojjhaṅgā bhāvitāti na hevaṃ vattabbe
aṭṭhamakassa puggalassa vicikicchāpariyuṭṭhānaṃ pahīnanti āmantā aṭṭhamakassa puggalassa vicikicchāpariyuṭṭhānapahānāya maggo bhāvito bojjhaṅgā bhāvitāti na hevaṃ vattabbe
aṭṭhamakassa  puggalassa diṭṭhipariyuṭṭhānapahānāya maggo abhāvitoti āmantā amaggena pahīnaṃ lokiyena sāsavena saṃkilesiyenāti na hevaṃ vattabbe aṭṭhamakassa puggalassa diṭṭhipariyuṭṭhānapahānāya satipaṭṭhānā bojjhaṅgā abhāvitāti āmantā amaggena pahīnaṃ lokiyena sāsavena saṃkilesiyenāti na  hevaṃ vattabbe
aṭṭhamakassa puggalassa vicikicchāpariyuṭṭhānapahānāya maggo abhāvito satipaṭṭhānā bojjhaṅgā abhāvitāti āmantā amaggena pahīnaṃ lokiyena sāsavena saṃkilesiyenāti na hevaṃ vattabbe
 na  vattabbaṃ  aṭṭhamakassa puggalassa diṭṭhipariyuṭṭhānaṃ pahīnanti āmantā uppajjissatīti nuppajjissati hañci nuppajjissati tena vata re vattabbe  aṭṭhamakassa puggalassa diṭṭhipariyuṭṭhānaṃ pahīnanti
na vattabbaṃ  aṭṭhamakassa puggalassa vicikicchāpariyuṭṭhānaṃ pahīnanti āmantā uppajjissatīti nuppajjissati hañci nuppajjissati tena vata re vattabbe  aṭṭhamakassa puggalassa vicikicchāpariyuṭṭhānaṃ pahīnanti
aṭṭhamakassa  puggalassa diṭṭhipariyuṭṭhānaṃ nuppajjissatīti katvā pahīnanti āmantā aṭṭhamakassa puggalassa diṭṭhānusayo nuppajjissatīti katvā pahīnoti na hevaṃ vattabbe
aṭṭhamakassa puggalassa diṭṭhipariyuṭṭhānaṃ nuppajjissatīti katvā pahīnanti āmantā aṭṭhamakassa puggalassa vicikicchānusayo sīlabbataparāmāso nuppajjissatīti katvā pahīnoti na hevaṃ vattabbe
aṭṭhamakassa puggalassa vicikicchāpariyuṭṭhānaṃ nuppajjissatīti katvā pahīnanti āmantā  aṭṭhamakassa puggalassa vicikicchānusayo sīlabbataparāmāso nuppajjissatīti katvā pahīnoti na  hevaṃ vattabbe
aṭṭhamakassa puggalassa diṭṭhipariyuṭṭhānaṃ nuppajjissatīti katvā  pahīnanti āmantā gotrabhuno puggalassa diṭṭhipariyuṭṭhānaṃ nuppajjissatīti katvā pahīnanti na hevaṃ vattabbe aṭṭhamakassa puggalassa vicikicchāpariyuṭṭhānaṃ nuppajjissatīti katvā pahīnanti āmantā gotrabhuno puggalassa vicikicchāpariyuṭṭhānaṃ nuppajjissatīti katvā pahīnanti na hevaṃ vattabbe

3 tatiyavaggo

 aṭṭhamakassa puggalassa natthi saddhindriyanti āmantā aṭṭhamakassa puggalassa natthi saddhāti na hevaṃ vattabbe aṭṭhamakassa puggalassa natthi vīriyindriyaṃ natthi satindriyaṃ natthi samādhindriyaṃ natthi paññindriyanti āmantā aṭṭhamakassa puggalassa natthi paññāti na hevaṃ vattabbe
aṭṭhamakassa puggalassa atthi saddhāti āmantā aṭṭhamakassa puggalassa atthi saddhindriyanti na hevaṃ vattabbe aṭṭhamakassa puggalassa atthi vīriyaṃ atthi sati atthi samādhi atthi paññāti āmantā aṭṭhamakassa puggalassa  atthi paññindriyanti na  hevaṃ vattabbe
aṭṭhamakassa puggalassa atthi mano atthi manindriyanti āmantā aṭṭhamakassa puggalassa  atthi saddhā atthi saddhindriyanti na hevaṃ vattabbe aṭṭhamakassa  puggalassa atthi mano atthi manindriyanti āmantā aṭṭhamakassa puggalassa atthi paññā atthi paññindriyanti na hevaṃ vattabbe
aṭṭhamakassa puggalassa atthi somanassaṃ atthi somanassindriyaṃ atthi jīvitaṃ atthi jīvitindriyanti āmantā aṭṭhamakassa puggalassa atthi saddhā atthi saddhindriyanti na hevaṃ vattabbe aṭṭhamakassa puggalassa atthi jīvitaṃ atthi jīvitindriyanti āmantā aṭṭhamakassa puggalassa atthi paññā atthi paññindriyanti na hevaṃ vattabbe
aṭṭhamakassa puggalassa atthi saddhā natthi saddhindriyanti āmantā aṭṭhamakassa puggalassa atthi mano natthi manindriyanti na hevaṃ vattabbe
aṭṭhamakassa puggalassa atthi saddhā natthi saddhindriyanti āmantā aṭṭhamakassa puggalassa atthi somanassaṃ natthi somanassindriyanti atthi jīvitaṃ natthi jīvitindriyanti na  hevaṃ vattabbe aṭṭhamakassa  puggalassa atthi paññā natthi paññindriyanti āmantā aṭṭhamakassa puggalassa atthi mano natthi manindriyanti atthi somanassaṃ natthi somanassindriyanti atthi jīvitaṃ natthi jīvitindriyanti na hevaṃ vattabbe
aṭṭhamakassa puggalassa natthi saddhindriyanti āmantā aṭṭhamako puggalo assaddhoti na hevaṃ vattabbe aṭṭhamakassa puggalassa natthi vīriyindriyanti āmantā aṭṭhamako puggalo kusīto hīnavīriyoti na hevaṃ vattabbe aṭṭhamakassa puggalassa natthi satindriyanti āmantā aṭṭhamako puggalo muṭṭhassati asampajānoti na hevaṃ vattabbe aṭṭhamakassa puggalassa natthi samādhindriyanti āmantā aṭṭhamako puggalo asamāhito vibbhantacittoti na hevaṃ vattabbe aṭṭhamakassa puggalassa natthi paññindriyanti āmantā aṭṭhamako puggalo duppañño elamūgoti na hevaṃ vattabbe
aṭṭhamakassa  puggalassa atthi saddhā sā ca saddhā niyyānikāti āmantā hañci aṭṭhamakassa puggalassa atthi saddhā sā ca saddhā niyyānikā no ca vata re vattabbe  aṭṭhamakassa puggalassa natthi saddhindriyanti aṭṭhamakassa puggalassa atthi vīriyaṃ tañca vīriyaṃ niyyānikaṃ atthi sati sā ca sati niyyānikā atthi  samādhi so ca samādhi niyyāniko atthi paññā sā ca paññā niyyānikāti āmantā  hañci aṭṭhamakassa puggalassa  atthi paññā sā ca paññā niyyānikā no ca vata re vattabbe  aṭṭhamakassa puggalassa natthi paññindriyanti
 sakadāgāmiphalasacchikiriyāya paṭipannassa puggalassa atthi saddhā atthi saddhindriyanti āmantā aṭṭhamakassa puggalassa atthi saddhā atthi saddhindriyanti na hevaṃ vattabbe sakadāgāmiphalasacchikiriyāya paṭipannassa puggalassa atthi paññā atthi paññindriyanti āmantā aṭṭhamakassa puggalassa atthi paññā atthi paññindriyanti na hevaṃ vattabbe
anāgāmiphalasacchikiriyāya paṭipannassa puggalassa arahattasacchikiriyāya paṭipannassa puggalassa atthi saddhā atthi saddhindriyaṃ atthi paññā atthi paññindriyanti āmantā aṭṭhamakassa puggalassa atthi paññā atthi paññindriyanti na hevaṃ vattabbe
aṭṭhamakassa puggalassa atthi saddhā natthi saddhindriyanti āmantā sakadāgāmiphalasacchikiriyāya paṭipannassa puggalassa atthi saddhā natthi saddhindriyanti na hevaṃ vattabbe aṭṭhamakassa puggalassa atthi paññā natthi paññindriyanti āmantā sakadāgāmiphalasacchikiriyāya paṭipannassa puggalassa  atthi paññā natthi paññindriyanti na hevaṃ vattabbe
aṭṭhamakassa puggalassa atthi saddhā natthi saddhindriyanti atthi paññā natthi paññindriyanti āmantā  anāgāmiphalasacchikiriyāya paṭipannassa puggalassa arahattasacchikiriyāya  paṭipannassa puggalassa atthi paññā natthi paññindriyanti na hevaṃ vattabbe
aṭṭhamakassa puggalassa natthi pañcindriyānīti āmantā nanu vuttaṃ bhagavatā  pañcimāni bhikkhave indriyāni! katamāni pañca saddhindriyaṃ vīriyindriyaṃ satindriyaṃ samādhindriyaṃ paññindriyaṃ  imāni kho bhikkhave pañcindriyāni imesaṃ kho bhikkhave pañcannaṃ indriyānaṃ samattā paripūrattā arahā hoti tato mudutarehi arahattasacchikiriyāya paṭipanno hoti tato mudutarehi anāgāmī hoti tato mudutarehi anāgāmiphalasacchikiriyāya paṭipanno hoti tato mudutarehi sakadāgāmī hoti tato mudutarehi sakadāgāmiphalasacchikiriyāya paṭipanno hoti tato mudutarehi sotāpanno hoti tato mudutarehi sotāpattiphalasacchikiriyāya paṭipanno hoti yassa kho bhikkhave imāni  pañcindriyāni sabbena sabbaṃ sabbathā sabbaṃ natthi tamahaṃ bāhiro puthujjanapakkhe ṭhitoti vadāmīti  attheva suttantoti āmantā aṭṭhamako  puggalo bāhiro puthujjanapakkhe ṭhitoti na hevaṃ vattabbe tena hi aṭṭhamakassa puggalassa atthi pañcindriyānīti

3 tatiyavaggo

 maṃsacakkhuṃ dhammupatthaddhaṃ dibbacakkhuṃ hotīti āmantā maṃsacakkhuṃ dibbacakkhuṃ dibbacakkhuṃ maṃsacakkhunti na  hevaṃ vattabbe
maṃsacakkhuṃ dhammupatthaddhaṃ dibbacakkhuṃ hotīti āmantā yādisaṃ maṃsacakkhuṃ tādisaṃ dibbacakkhuṃ yādisaṃ dibbacakkhuṃ tādisaṃ maṃsacakkhunti na hevaṃ vattabbe
maṃsacakkhuṃ  dhammupatthaddhaṃ dibbacakkhuṃ hotīti āmantā taññeva maṃsacakkhuṃ taṃ dibbacakkhuṃ taṃ dibbacakkhuṃ taṃ maṃsacakkhunti na hevaṃ vattabbe
maṃsacakkhuṃ dhammupatthaddhaṃ dibbacakkhuṃ hotīti āmantā yādiso maṃsacakkhussa visayo ānubhāvo gocaro tādiso dibbassa cakkhussa visayo ānubhāvo gocaroti na hevaṃ vattabbe
maṃsacakkhuṃ dhammupatthaddhaṃ dibbacakkhuṃ hotīti āmantā upādiṇṇaṃ  hutvā anupādiṇṇaṃ hotīti na hevaṃ vattabbe
upādiṇṇaṃ hutvā anupādiṇṇaṃ hotīti āmantā kāmāvacaraṃ  hutvā rūpāvacaraṃ hotīti na hevaṃ vattabbe
kāmāvacaraṃ hutvā rūpāvacaraṃ hotīti āmantā rūpāvacaraṃ hutvā arūpāvacaraṃ hotīti na hevaṃ vattabbe
rūpāvacaraṃ hutvā arūpāvacaraṃ hotīti āmantā pariyāpannaṃ hutvā apariyāpannaṃ hotīti na hevaṃ vattabbe
 maṃsacakkhuṃ  dhammupatthaddhaṃ dibbacakkhuṃ hotīti āmantā dibbacakkhuṃ dhammupatthaddhaṃ maṃsacakkhuṃ hotīti na hevaṃ vattabbe
maṃsacakkhuṃ dhammupatthaddhaṃ dibbacakkhuṃ hotīti āmantā dibbacakkhuṃ dhammupatthaddhaṃ paññācakkhuṃ hotīti na hevaṃ vattabbe
maṃsacakkhuṃ dhammupatthaddhaṃ dibbacakkhuṃ hotīti āmantā dibbacakkhuṃ dhammupatthaddhaṃ maṃsacakkhuṃ hotīti na hevaṃ vattabbe
maṃsacakkhuṃ  dhammupatthaddhaṃ dibbacakkhuṃ hotīti āmantā dveva cakkhūnīti na hevaṃ vattabbe dveva cakkhūnīti āmantā nanu tīṇi cakkhūni vuttāni bhagavatā  maṃsacakkhuṃ dibbacakkhuṃ paññācakkhunti āmantā hañci tīṇi cakkhūni vuttāni bhagavatā  maṃsacakkhuṃ dibbacakkhuṃ paññācakkhuṃ no ca vata re vattabbe  dveva cakkhūnīti
dveva cakkhūnīti āmantā nanu vuttaṃ bhagavatā  tīṇimāni bhikkhave cakkhūni! katamāni tīṇi maṃsacakkhuṃ dibbacakkhuṃ paññācakkhunti  imāni kho bhikkhave tīṇi cakkhūnīti
maṃsacakkhuṃ  dibbacakkhuṃ paññācakkhuṃ anuttaraṃ
etāni tīṇi cakkhūni akkhāsi purisuttamo
maṃsacakkhussa uppādo maggo dibbassa cakkhuno
yadā ca ñāṇaṃ udapādi paññācakkhuṃ anuttaraṃ
tassa cakkhussa paṭilābhā sabbadukkhā pamuccatīti 
attheva suttantoti āmantā tena hi na vattabbaṃ  dveva cakkhūnīti

3 tatiyavaggo

 maṃsasotaṃ dhammupatthaddhaṃ dibbasotaṃ hotīti āmantā maṃsasotaṃ dibbasotaṃ dibbasotaṃ maṃsasotanti na hevaṃ vattabbe
maṃsasotaṃ  dhammupatthaddhaṃ dibbasotaṃ hotīti āmantā yādisaṃ maṃsasotaṃ tādisaṃ dibbasotaṃ yādisaṃ dibbasotaṃ tādisaṃ maṃsasotanti na hevaṃ vattabbe
maṃsasotaṃ dhammupatthaddhaṃ dibbasotaṃ hotīti āmantā taññeva maṃsasotaṃ taṃ dibbasotaṃ taṃ dibbasotaṃ taṃ maṃsasotanti na hevaṃ vattabbe
maṃsasotaṃ  dhammupatthaddhaṃ dibbasotaṃ hotīti āmantā yādiso maṃsasotassa visayo ānubhāvo gocaro tādiso dibbassa sotassa visayo ānubhāvo gocaroti na  hevaṃ vattabbe
maṃsasotaṃ dhammupatthaddhaṃ dibbasotaṃ hotīti āmantā upādiṇṇaṃ hutvā anupādiṇṇaṃ hotīti na hevaṃ vattabbe
upādiṇṇaṃ hutvā anupādiṇṇaṃ hotīti āmantā kāmāvacaraṃ hutvā rūpāvacaraṃ hotīti na hevaṃ vattabbe
kāmāvacaraṃ hutvā rūpāvacaraṃ hotīti āmantā rūpāvacaraṃ hutvā arūpāvacaraṃ hotīti na hevaṃ vattabbe
rūpāvacaraṃ hutvā arūpāvacaraṃ hotīti āmantā pariyāpannaṃ hutvā apariyāpannaṃ hotīti na hevaṃ vattabbe
 maṃsasotaṃ dhammupatthaddhaṃ dibbasotaṃ hotīti āmantā dibbasotaṃ dhammupatthaddhaṃ maṃsasotaṃ hotīti na hevaṃ vattabbe
maṃsasotaṃ dhammupatthaddhaṃ dibbasotaṃ hotīti āmantā ekaṃyeva sotanti na hevaṃ vattabbe
ekaṃyeva  sotanti āmantā nanu dve sotāni vuttāni bhagavatā  maṃsasotaṃ dibbasotanti āmantā hañci dve sotāni vuttāni bhagavatā  maṃsasotaṃ dibbasotaṃ no ca vata re vattabbe  ekaññeva sotanti

3 tatiyavaggo

 yathākammūpagataṃ  ñāṇaṃ  dibbacakkhunti āmantā yathākammūpagatañca manasi karoti dibbena cakkhunā rūpaṃ passatīti na hevaṃ vattabbe
yathākammūpagatañca manasi karoti dibbena cakkhunā rūpaṃ passatīti āmantā dvinnaṃ phassānaṃ dvinnaṃ cittānaṃ samodhānaṃ hotīti na hevaṃ vattabbe
yathākammūpagataṃ ñāṇaṃ dibbacakkhunti āmantā ime vata bhonto sattāti ca manasi karoti kāyaduccaritena samannāgatāti ca manasi karoti vacīduccaritena samannāgatāti ca manasi karoti manoduccaritena samannāgatāti ca manasi karoti ariyānaṃ upavādakāti ca manasi karoti micchādiṭṭhikāti ca manasi karoti micchādiṭṭhikammasamādānāti ca manasi karoti te kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannāti ca manasi karoti ime vā pana bhonto sattāti ca manasi karoti kāyasucaritena samannāgatāti ca manasi karoti vacīsucaritena samannāgatāti ca manasi karoti manosucaritena samannāgatāti ca manasi karoti ariyānaṃ anupavādakāti ca manasi karoti sammādiṭṭhikāti ca manasi karoti sammādiṭṭhikammasammādānāti ca manasi karoti te kāyassa  bhedā paraṃ maraṇā sugatiṃ  saggaṃ  lokaṃ upapannāti ca manasi karoti dibbena cakkhunā rūpaṃ passatīti na hevaṃ vattabbe
te kāyassa bhedā paraṃ maraṇā sugatiṃ saggaṃ lokaṃ upapannāti ca manasi karoti dibbena cakkhunā rūpaṃ passatīti āmantā dvinnaṃ phassānaṃ dvinnaṃ cittānaṃ samodhānaṃ hotīti na hevaṃ vattabbe
 yathākammūpagataṃ ñāṇaṃ dibbacakkhunti āmantā atthi koci adibbacakkhuko dibbacakkhuṃ appaṭiladdho anadhigato asacchikato yathākammūpagataṃ jānātīti āmantā hañci atthi koci adibbacakkhuko dibbacakkhuṃ  appaṭiladdho anadhigato asacchikato yathākammūpagataṃ jānāti no ca vata re vattabbe  yathākammūpagataṃ ñāṇaṃ dibbacakkhunti
yathākammūpagataṃ ñāṇaṃ dibbacakkhunti āmantā āyasmā sāriputto yathākammūpagataṃ ñāṇaṃ jānātīti āmantā hañci āyasmā sāriputto yathākammūpagataṃ ñāṇaṃ jānāti no ca vata re vattabbe  yathākammūpagataṃ ñāṇaṃ dibbacakkhunti
yathākammūpagataṃ ñāṇaṃ dibbacakkhunti āmantā āyasmā sāriputto yathākammūpagataṃ ñāṇaṃ jānātīti āmantā atthāyasmato sāriputtassa dibbacakkhunti na hevaṃ vattabbe
atthāyasmato sāriputtassa dibbacakkhunti āmantā nanu āyasmā sāriputto etadavoca 
neva  pubbenivāsāya napi dibbassa cakkhuno
cetopariyāya iddhiyā sotadhātuvisuddhiyā
cutiyā upapattiyā paṇidhi me na vijjatīti 
attheva  suttantoti āmantā tena hi na vattabbaṃ  yathākammūpagataṃ ñāṇaṃ dibbacakkhunti

3 tatiyavaggo

 atthi devesu saṃvaroti āmantā atthi devesu asaṃvaroti na hevaṃ vattabbe
natthi devesu asaṃvaroti āmantā natthi devesu saṃvaroti na hevaṃ vattabbe
nanu  asaṃvarā saṃvaro sīlaṃ atthi devesu saṃvaroti āmantā atthi devesu asaṃvaro yamhā asaṃvarā saṃvaro sīlanti na hevaṃ vattabbe
ājānāhi niggahaṃ hañci asaṃvarā saṃvaro sīlaṃ atthi devesu saṃvaro tena vata re vattabbe  atthi devesu asaṃvaro yamhā asaṃvarā saṃvaro sīlanti yaṃ tattha vadesi  vattabbe kho  asaṃvarā saṃvaro sīlaṃ atthi devesu saṃvaro no ca vattabbe  atthi devesu asaṃvaro yamhā asaṃvarā saṃvaro sīlanti micchā
no  ce pana vattabbe  atthi devesu asaṃvaro yamhā asaṃvarā saṃvaro sīlanti no ca vata re vattabbe  asaṃvarā saṃvaro sīlaṃ atthi devesu saṃvaroti yaṃ tattha vadesi  vattabbe kho asaṃvarā saṃvaro sīlaṃ atthi devesu saṃvaro no ca vattabbe  atthi devesu asaṃvaro yamhā asaṃvarā saṃvaro sīlanti micchā
atthi  manussesu saṃvaro atthi tattha asaṃvaroti āmantā atthi devesu saṃvaro atthi tattha asaṃvaroti na hevaṃ vattabbe
atthi devesu saṃvaro natthi tattha asaṃvaroti āmantā atthi manussesu saṃvaro natthi tattha asaṃvaroti na hevaṃ vattabbe
 atthi devesu pāṇātipātā veramaṇīti āmantā atthi devesu pāṇātipātoti na hevaṃ vattabbe
atthi devesu surāmerayamajjapamādaṭṭhānā veramaṇīti āmantā atthi devesu surāmerayamajjapamādaṭṭhānanti na hevaṃ vattabbe
natthi devesu pāṇātipātoti āmantā natthi devesu pāṇātipātā veramaṇīti na hevaṃ vattabbe
natthi devesu surāmerayamajjapamādaṭṭhānanti āmantā natthi devesu surāmerayamajjapamādaṭṭhānā veramaṇīti na hevaṃ vattabbe
atthi manussesu pāṇātipātā veramaṇi atthi tattha pāṇātipātoti  āmantā atthi devesu pāṇātipātā veramaṇi atthi tattha pāṇātipātoti na hevaṃ vattabbe
atthi  manussesu surāmerayamajjapamādaṭṭhānā veramaṇi atthi tattha surāmerayamajjapamādaṭṭhānanti āmantā atthi devesu surāmerayamajjapamādaṭṭhānā veramaṇi atthi tattha surāmerayamajjapamādaṭṭhānanti na hevaṃ vattabbe
atthi  devesu pāṇātipātā veramaṇi natthi tattha pāṇātipātoti āmantā atthi manussesu pāṇātipātā veramaṇi natthi tattha pāṇātipātoti na hevaṃ vattabbe
atthi  devesu surāmerayamajjapamādaṭṭhānā veramaṇi natthi tattha surāmerayamajjapamādaṭṭhānanti āmantā atthi manussesu surāmerayamajjapamādaṭṭhānā veramaṇi natthi tattha surāmerayamajjapamādaṭṭhānanti na hevaṃ vattabbe
natthi devesu saṃvaroti āmantā sabbe devā pāṇātipātino adinnādāyino kāmesumicchācārino musāvādino surāmerayamajjapamādaṭṭhāyinoti na hevaṃ vattabbe tena hi atthi devesu saṃvaroti

3 tatiyavaggo

 asaññasattesu  saññā atthīti āmantā saññābhavo saññāgati saññāsattāvāso saññāsaṃsāro saññāyoni saññattabhāvapaṭilābhoti na hevaṃ vattabbe
nanu asaññabhavo asaññagati asaññasattāvāso asaññasaṃsāro asaññayoni asaññattabhāvapaṭilābhoti āmantā hañci asaññabhavo asaññagati asaññasattāvāso asaññasaṃsāro asaññayoni asaññattabhāvapaṭilābho no ca vata re vattabbe  asaññasattesu saññā atthīti
asaññasattesu  saññā atthīti āmantā  pañcavokārabhavo gati sattāvāso saṃsāro yoni attabhāvapaṭilābhoti na hevaṃ vattabbe
nanu ekavokārabhavo gati sattāvāso saṃsāro yoni attabhāvapaṭilābhoti āmantā  hañci ekavokārabhavo gati sattāvāso saṃsāro yoni attabhāvapaṭilābho no ca vata re vattabbe  asaññasattesu saññā atthīti
asaññasattesu saññā atthīti āmantā tāya saññāya saññākaraṇīyaṃ karotīti na hevaṃ vattabbe
 manussesu saññā atthi so ca saññābhavo saññāgati saññāsattāvāso  saññāsaṃsāro saññāyoni saññattabhāvapaṭilābhoti āmantā asaññasattesu saññā atthi so ca saññābhavo saññāgati sattāvāso saṃsāro yoni attabhāvapaṭilābhoti na hevaṃ vattabbe
manussesu saññā atthi so ca pañcavokārabhavo gati sattāvāso saṃsāro yoni attabhāvapaṭilābhoti āmantā asaññasattesu saññā atthi so ca pañcavokārabhavo gati sattāvāso saṃsāro yoni attabhāvapaṭilābhoti na hevaṃ vattabbe
manussesu saññā atthi tāya saññāya saññākaraṇīyaṃ karotīti āmantā asaññasattesu saññā atthi tāya saññāya saññākaraṇīyaṃ karotīti na hevaṃ vattabbe
asaññasattesu saññā atthi so ca asaññabhavo asaññagati asaññasattāvāso asaññasaṃsāro asaññayoni asaññattabhāvapaṭilābhoti āmantā manussesu  saññā atthi so ca asaññabhavo asaññagati asaññattabhāvapaṭilābhoti na hevaṃ vattabbe
asaññasattesu saññā atthi so ca ekavokārabhavo gati sattāvāso saṃsāro yoni attabhāvapaṭilābhoti āmantā manussesu saññā atthi so ca ekavokārabhavo gati attabhāvapaṭilābhoti na hevaṃ vattabbe
asaññasattesu  saññā atthi na ca tāya saññāya saññākaraṇīyaṃ karotīti āmantā manussesu saññā atthi na ca tāya saññāya saññākaraṇīyaṃ karotīti na hevaṃ vattabbe
 na vattabbaṃ  asaññasattesu saññā atthīti āmantā nanu vuttaṃ bhagavatā  santi bhikkhave asaññasattā nāma devā saññuppādā ca pana te devā tamhā kāyā cavantīti ! attheva suttantoti āmantā tena hi asaññasattesu saññā atthīti
asaññasattesu  saññā atthīti kiñci  kāle atthi kiñci kāle natthīti kiñci kāle saññasattā kiñci kāle asaññasattā kiñci kāle saññabhavo kiñci kāle asaññabhavo kiñci kāle pañcavokārabhavo kiñci kāle ekavokārabhavoti na hevaṃ vattabbe
asaññasattesu saññā kiñci kāle atthi kiñci kāle natthīti āmantā kaṃ kālaṃ atthi kaṃ kālaṃ natthīti cutikāle upapattikāle atthi ṭhitikāle natthīti cutikāle upapattikāle saññasattā ṭhitikāle asaññasattā cutikāle upapattikāle saññabhavo ṭhitikāle asaññabhavo cutikāle upapattikāle pañcavokārabhavo ṭhitikāle ekavokārabhavoti na  hevaṃ vattabbe

3 tatiyavaggo

 nevasaññānāsaññāyatane  na vattabbaṃ  saññā atthīti āmantā asaññabhavo  asaññagati asaññasattāvāso asaññasaṃsāro asaññayoni asaññattabhāvapaṭilābhoti na hevaṃ vattabbe
nanu  saññābhavo saññāgati saññāsattāvāso saññāsaṃsāro saññāyoni saññattabhāvapaṭilābhoti āmantā hañci saññābhavo saññāgati saññattabhāvapaṭilābho no ca vata re vattabbe  nevasaññānāsaññāyatane na vattabbaṃ  saññā atthīti
nevasaññānāsaññāyatane na vattabbaṃ  saññā atthīti āmantā ekavokārabhavo gati attabhāvapaṭilābhoti na hevaṃ vattabbe
nanu catuvokārabhavo gati attabhāvapaṭilābhoti āmantā hañci catuvokārabhavo gati attabhāvapaṭilābho no ca vata re vattabbe  nevasaññānāsaññāyatane na vattabbaṃ  saññā atthīti
 asaññasattesu na vattabbaṃ  saññā atthi so ca asaññabhavo asaññagati asaññasattāvāso asaññasaṃsāro asaññayoni asaññattabhāvapaṭilābhoti āmantā nevasaññānāsaññāyatane na vattabbaṃ  saññā atthi so ca asaññabhavo asaññagati asaññasattāvāso asaññasaṃsāro asaññayoni asaññattabhāvapaṭilābhoti  na hevaṃ vattabbe
asaññasattesu na vattabbaṃ  saññā atthi so ca ekavokārabhavo gati attabhāvapaṭilābhoti āmantā nevasaññānāsaññāyatane  na vattabbaṃ  saññā atthi so ca ekavokārabhavo gati sattāvāso saṃsāro yoni attabhāvapaṭilābhoti na hevaṃ vattabbe
nevasaññānāsaññāyatane na vattabbaṃ  saññā atthi so ca saññābhavo saññāgati saññattabhāvapaṭilābhoti āmantā asaññasattesu na vattabbaṃ  saññā  atthi so ca saññābhavo saññāgati saññattabhāvapaṭilābhoti na hevaṃ vattabbe
nevasaññānāsaññāyatane na vattabbaṃ  saññā atthi so ca catuvokārabhavo gati attabhāvapaṭilābhoti āmantā asaññasattesu na vattabbaṃ  saññā atthi so ca catuvokārabhavo gati attabhāvapaṭilābhoti na hevaṃ vattabbe
nevasaññānāsaññāyatane  na vattabbaṃ  saññā atthīti āmantā nanu nevasaññānāsaññāyatanaṃ catuvokārabhavoti āmantā hañci nevasaññānāsaññāyatanaṃ catuvokārabhavo no ca vata re vattabbe  nevasaññānāsaññāyatane na vattabbaṃ  saññā atthīti
 nevasaññānāsaññāyatanaṃ catuvokārabhavo nevasaññānāsaññāyatane  na vattabbaṃ  saññā atthīti āmantā ākāsānañcāyatanaṃ catuvokārabhavo ākāsānañcāyatane na vattabbaṃ  saññā atthīti na hevaṃ vattabbe
nevasaññānāsaññāyatanaṃ catuvokārabhavo nevasaññānāsaññāyatane na vattabbaṃ  saññā atthīti āmantā viññāṇañcāyatanaṃ ākiñcaññāyatanaṃ catuvokārabhavo ākiñcaññāyatane na vattabbaṃ  saññā atthīti na hevaṃ vattabbe
ākāsānañcāyatanaṃ  catuvokārabhavo atthi tattha saññāti āmantā nevasaññānāsaññāyatanaṃ catuvokārabhavo atthi tattha saññāti na hevaṃ vattabbe
viññāṇañcāyatanaṃ ākiñcaññāyatanaṃ catuvokārabhavo atthi tattha saññāti āmantā nevasaññānāsaññāyatanaṃ catuvokārabhavo atthi tattha saññāti na hevaṃ vattabbe
nevasaññānāsaññāyatane  na vattabbaṃ  saññā atthīti vā natthīti vāti āmantā  nanu nevasaññānāsaññāyatanaṃ catuvokārabhavoti āmantā hañci nevasaññānāsaññāyatanaṃ catuvokārabhavo no ca vata re vattabbe  nevasaññānāsaññāyatane na vattabbaṃ  saññā atthīti vā natthīti vāti
nevasaññānāsaññāyatanaṃ catuvokārabhavo nevasaññānāsaññāyatane na vattabbaṃ  saññā atthīti vā natthīti vāti āmantā ākāsānañcāyatanaṃ viññāṇañcāyatanaṃ ākiñcaññāyatanaṃ catuvokārabhavo ākiñcaññāyatane na vattabbaṃ  saññā atthīti vā natthīti vāti na hevaṃ vattabbe
ākāsānañcāyatanaṃ  catuvokārabhavo atthi tattha saññāti āmantā nevasaññānāsaññāyatanaṃ catuvokārabhavo atthi tattha saññāti na hevaṃ vattabbe
viññāṇañcāyatanaṃ ākiñcaññāyatanaṃ catuvokārabhavo atthi tattha saññāti āmantā nevasaññānāsaññāyatanaṃ catuvokārabhavo atthi tattha saññāti na  hevaṃ vattabbe
nevasaññānāsaññāyatane na vattabbaṃ   saññā atthīti vā natthīti vāti āmantā nanu nevasaññānāsaññāyatananti āmantā hañci nevasaññānāsaññāyatanaṃ tena vata re vattabbe  nevasaññānāsaññāyatane na vattabbaṃ  saññā atthīti vā natthīti vāti
nevasaññānāsaññāyatananti katvā nevasaññānāsaññāyatane na vattabbaṃ  saññā atthīti vā natthīti vāti āmantā adukkhamasukhā vedanāti katvā adukkhamasukhāya vedanāya  na vattabbaṃ  vedanāti vā avedanāti vāti na hevaṃ vattabbe


tassuddānaṃ 
balaṃ  sādhāraṇaṃ ariyaṃ sarāgaṃ cittaṃ vimuccati
vimuttaṃ vimuccamānaṃ atthi cittaṃ vimuccamānaṃ
aṭṭhamakassa puggalassa diṭṭhipariyuṭṭhānaṃ pahīnaṃ
aṭṭhamakassa puggalassa natthi pañcindriyāni cakkhuṃ
sotaṃ dhammupatthaddhaṃ yathākammūpagataṃ ñāṇaṃ
devesu saṃvaro asañña-sattesu saññā evameva bhavagganti
