

 atthi  arahato puññūpacayoti āmantā atthi arahato apuññūpacayoti na hevaṃ vattabbe natthi arahato apuññūpacayoti āmantā natthi arahato puññūpacayoti na hevaṃ vattabbe
 atthi arahato puññūpacayoti āmantā arahā puññābhisaṅkhāraṃ abhisaṅkharoti āneñjābhisaṅkhāraṃ abhisaṅkharoti gatisaṃvattaniyaṃ kammaṃ karoti bhavasaṃvattaniyaṃ kammaṃ karoti issariyasaṃvattaniyaṃ kammaṃ karoti adhipaccasaṃvattaniyaṃ  kammaṃ karoti mahābhogasaṃvattaniyaṃ kammaṃ karoti mahāparivārasaṃvattaniyaṃ kammaṃ karoti devasobhagyasaṃvattaniyaṃ kammaṃ karoti manussasobhagyasaṃvattaniyaṃ kammaṃ karotīti na hevaṃ vattabbe
 atthi arahato puññūpacayoti āmantā arahā ācinātīti na hevaṃ vattabbe arahā apacinātīti na hevaṃ vattabbe   arahā pajahatīti arahā upādiyatīti arahā visinetīti arahā ussinetīti arahā vidhūpetīti  arahā sandhūpetīti na hevaṃ vattabbe nanu  arahā nevācināti na apacināti apacinitvā ṭhitoti āmantā hañci arahā nevācināti nāpacināti apacinitvā ṭhito no ca vata re vattabbe  atthi arahato puññūpacayoti
nanu arahā neva pajahati na upādiyati pajahitvā ṭhito neva visineti na ussineti visinetvā ṭhito neva vidhūpeti na sandhūpeti vidhūpetvā ṭhitoti āmantā hañci arahā neva vidhūpeti na sandhūpeti vidhūpetvā ṭhito no ca vata re vattabbe  atthi arahato puññūpacayoti
 natthi arahato puññūpacayoti āmantā arahā dānaṃ dadeyyāti āmantā  hañci arahā dānaṃ dadeyya no ca vata re vattabbe  natthi arahato puññūpacayoti
arahā cīvaraṃ dadeyya piṇḍapātaṃ dadeyya senāsanaṃ dadeyya gilānapaccayabhesajjaparikkhāraṃ dadeyya khādanīyaṃ dadeyya bhojanīyaṃ dadeyya pānīyaṃ dadeyya cetiyaṃ vandeyya cetiye mālaṃ āropeyya gandhaṃ āropeyya vilepanaṃ āropeyya cetiyaṃ abhidakkhiṇaṃ  kareyyāti āmantā hañci arahā cetiyaṃ abhidakkhiṇaṃ kareyya no ca vata re vattabbe  natthi arahato puññūpacayoti



 natthi  arahato akālamaccūti āmantā natthi arahantaghātakoti na hevaṃ vattabbe atthi arahantaghātakoti āmantā atthi  arahato akālamaccūti na hevaṃ vattabbe natthi arahato akālamaccūti āmantā yo arahantaṃ jīvitā voropeti sati jīvite jīvitāvasese jīvitā voropeti asati jīvite jīvitāvasese jīvitā voropetīti sati jīvite jīvitāvasese jīvitā voropetīti hañci sati jīvite jīvitāvasese jīvitā voropeti no ca vata re vattabbe  natthi arahato akālamaccūti asati jīvite jīvitāvasese jīvitā voropetīti natthi arahantaghātakoti na hevaṃ vattabbe
 natthi arahato akālamaccūti āmantā arahato kāye visaṃ na kameyya satthaṃ na kameyya aggi na kameyyāti na hevaṃ vattabbe nanu arahato kāye visaṃ kameyya  satthaṃ kameyya aggi kameyyāti āmantā hañci arahato kāye visaṃ kameyya satthaṃ kameyya aggi kameyya no ca vata re vattabbe  natthi arahato akālamaccūti
arahato kāye visaṃ na kameyya satthaṃ na kameyya aggi na kameyyāti āmantā natthi arahantaghātakoti na hevaṃ vattabbe
 atthi  arahato akālamaccūti āmantā nanu vuttaṃ bhagavatā  nāhaṃ bhikkhave sañcetanikānaṃ kammānaṃ katānaṃ upacitānaṃ appaṭisaṃveditvā byantībhāvaṃ vadāmi tañca kho diṭṭheva dhamme upapajjaṃ vā apare vā pariyāyeti attheva suttantoti āmantā  tena hi natthi arahato akālamaccūti



 sabbamidaṃ kammatoti āmantā kammampi kammatoti na hevaṃ vattabbe sabbamidaṃ kammatoti āmantā sabbamidaṃ pubbekatahetūti na hevaṃ  vattabbe sabbamidaṃ kammatoti āmantā sabbamidaṃ kammavipākatoti na hevaṃ vattabbe
 sabbamidaṃ kammavipākatoti āmantā kammavipākena pāṇaṃ haneyyāti āmantā pāṇātipāto saphaloti āmantā kammavipāko saphaloti na hevaṃ vattabbe kammavipāko aphaloti āmantā pāṇātipāto aphaloti na hevaṃ vattabbe
kammavipākena  adinnaṃ ādiyeyya musā bhaṇeyya pisuṇaṃ bhaṇeyya pharusaṃ bhaṇeyya samphaṃ palapeyya sandhiṃ chindeyya nillopaṃ hareyya ekāgārikaṃ kareyya paripanthe tiṭṭheyya paradāraṃ gaccheyya gāmaghātakaṃ  kareyya nigamaghātakaṃ kareyya kammavipākena dānaṃ dadeyya cīvaraṃ dadeyya   piṇḍapātaṃ dadeyya senāsanaṃ dadeyya gilānapaccayabhesajjaparikkhāraṃ dadeyyāti āmantā gilānapaccayabhesajjaparikkhāro saphaloti āmantā kammavipāko saphaloti na hevaṃ vattabbe kammavipāko aphaloti āmantā gilānapaccayabhesajjaparikkhāro aphaloti na hevaṃ vattabbe
 na vattabbaṃ  sabbamidaṃ kammatoti āmantā nanu vuttaṃ bhagavatā 
kammunā vattatī  loko kammunā vattatī  pajā
kammanibandhanā sattā rathassāṇīva yāyato 
kammena kittiṃ labhate pasaṃsaṃ
kammena jāniñca vadhañca bandhaṃ
taṃ kammaṃ nānākaraṇaṃ viditvā
kasmā vade natthi kammanti loketi
attheva suttantoti āmantā tena hi sabbamidaṃ kammatoti



 indriyabaddhaññeva  dukkhanti āmantā indriyabaddhaññeva  aniccaṃ saṅkhataṃ paṭiccasamuppannaṃ  khayadhammaṃ vayadhammaṃ virāgadhammaṃ nirodhadhammaṃ vipariṇāmadhammanti na hevaṃ vattabbe nanu anindriyabaddhaṃ aniccaṃ saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ nirodhadhammaṃ vipariṇāmadhammanti āmantā hañci anindriyabaddhaṃ aniccaṃ saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ nirodhadhammaṃ vipariṇāmadhammaṃ no ca vata re vattabbe  indriyabaddhaññeva dukkhanti
anindriyabaddhaṃ aniccaṃ saṅkhataṃ paṭiccasamuppannaṃ vipariṇāmadhammaṃ tañca na dukkhanti āmantā indriyabaddhaṃ aniccaṃ saṅkhataṃ vipariṇāmadhammaṃ tañca na dukkhanti na hevaṃ vattabbe
indriyabaddhaṃ aniccaṃ saṅkhataṃ vipariṇāmadhammaṃ tañca dukkhanti  āmantā anindriyabaddhaṃ aniccaṃ saṅkhataṃ vipariṇāmadhammaṃ tañca dukkhanti  na hevaṃ vattabbe
 indriyabaddhaññeva dukkhanti āmantā nanu yadaniccaṃ taṃ dukkhaṃ  vuttaṃ bhagavatā  anindriyabaddhaṃ aniccanti āmantā hañci yadaniccaṃ taṃ dukkhaṃ  vuttaṃ bhagavatā  anindriyabaddhaṃ aniccaṃ no ca vata re vattabbe  indriyabaddhaññeva dukkhanti
 na vattabbaṃ  indriyabaddhaññeva dukkhanti āmantā yathā indriyabaddhassa dukkhassa pariññāya bhagavati brahmacariyaṃ vussati evamevaṃ anindriyabaddhassa dukkhassa pariññāya bhagavati brahmacariyaṃ vussatīti  na hevaṃ vattabbe yathā indriyabaddhaṃ dukkhaṃ pariññātaṃ na puna uppajjati  evamevaṃ anindriyabaddhaṃ dukkhaṃ pariññātaṃ na puna uppajjatīti na hevaṃ vattabbe tena hi indriyabaddhaññeva dukkhanti



 ṭhapetvā  ariyamaggaṃ avasesā saṅkhārā dukkhāti āmantā dukkhasamudayopi dukkhoti na hevaṃ vattabbe dukkhasamudayopi dukkhoti āmantā tīṇeva ariyasaccānīti na hevaṃ vattabbe tīṇeva ariyasaccānīti āmantā nanu cattāri ariyasaccāni vuttāni bhagavatā  dukkhaṃ dukkhasamudayo dukkhanirodho dukkhanirodhagāminī paṭipadāti āmantā hañci cattāri ariyasaccāni vuttāni bhagavatā  dukkhaṃ dukkhasamudayo dukkhanirodho dukkhanirodhagāminī paṭipadā no ca vata re vattabbe  tīṇeva ariyasaccānīti
dukkhasamudayopi dukkhoti āmantā kenaṭṭhenāti aniccaṭṭhena ariyamaggo aniccoti āmantā ariyamaggo dukkhoti na  hevaṃ vattabbe
ariyamaggo anicco so ca na dukkhoti āmantā dukkhasamudayo anicco so ca na dukkhoti na  hevaṃ vattabbe dukkhasamudayo anicco so ca dukkhoti āmantā ariyamaggo anicco so ca dukkhoti na hevaṃ vattabbe
 na vattabbaṃ  ṭhapetvā ariyamaggaṃ avasesā saṅkhārā dukkhāti āmantā nanu sā dukkhanirodhagāminī paṭipadāti āmantā hañci sā dukkhanirodhagāminī paṭipadā tena vata re vattabbe  ṭhapetvā ariyamaggaṃ avasesā saṅkhārā dukkhāti



 na  vattabbaṃ  saṅgho dakkhiṇaṃ paṭiggaṇhātīti āmantā nanu saṅgho āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassāti āmantā hañci saṅgho āhuneyyo pāhuneyyo  dakkhiṇeyyo añjalikaraṇīyo anuttaraṃ puññakkhettaṃ lokassa tena vata re vattabbe  saṅgho dakkhiṇaṃ paṭiggaṇhātīti
na vattabbaṃ  saṅgho dakkhiṇaṃ paṭiggaṇhātīti āmantā nanu cattāro purisayugā aṭṭhapurisapuggalā dakkhiṇeyyā vuttā bhagavatāti āmantā hañci cattāro purisayugā aṭṭha purisapuggalā dakkhiṇeyyā  vuttā bhagavatā tena vata re vattabbe  saṅgho dakkhiṇaṃ paṭiggaṇhātīti
na vattabbaṃ  saṅgho dakkhiṇaṃ paṭiggaṇhātīti āmantā nanu atthi keci saṅghassa dānaṃ dentīti āmantā hañci atthi keci saṅghassa dānaṃ denti tena vata re vattabbe  saṅgho dakkhiṇaṃ paṭiggaṇhātīti nanu atthi keci saṅghassa cīvaraṃ denti piṇḍapātaṃ denti senāsanaṃ denti gilānapaccayabhesajjaparikkhāraṃ denti khādanīyaṃ denti bhojanīyaṃ denti pānīyaṃ dentīti āmantā hañci atthi keci saṅghassa pānīyaṃ denti tena vata re vattabbe  saṅgho dakkhiṇaṃ paṭiggaṇhātīti
na vattabbaṃ  saṅgho dakkhiṇaṃ paṭiggaṇhātīti āmantā nanu vuttaṃ bhagavatā 
āhutiṃ jātavedova mahāmeghaṃva medanī
saṅgho samādhisampanno paṭiggaṇhāti dakkhiṇanti
attheva suttantoti āmantā tena hi saṅgho dakkhiṇaṃ paṭiggaṇhātīti
 saṅgho  dakkhiṇaṃ paṭiggaṇhātīti āmantā maggo paṭiggaṇhāti phalaṃ paṭiggaṇhātīti na hevaṃ vattabbe



 na  vattabbaṃ  saṅgho dakkhiṇaṃ visodhetīti āmantā nanu saṅgho āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassāti āmantā hañci saṅgho āhuneyyo anuttaraṃ  puññakkhettaṃ lokassa tena vata re vattabbe  saṅgho dakkhiṇaṃ visodhetīti
na vattabbaṃ  saṅgho dakkhiṇaṃ visodhetīti āmantā nanu cattāro purisayugā aṭṭha purisapuggalā dakkhiṇeyyā vuttā bhagavatāti āmantā hañci cattāro purisayugā aṭṭha purisapuggalā dakkhiṇeyyā vuttā bhagavatā tena vata re vattabbe  saṅgho dakkhiṇaṃ visodhetīti
na vattabbaṃ  saṅgho dakkhiṇaṃ visodhetīti āmantā nanu atthi keci saṅghassa dānaṃ datvā dakkhiṇaṃ ārādhentīti āmantā hañci atthi keci saṅghassa dānaṃ datvā dakkhiṇaṃ ārādhenti tena vata re vattabbe  saṅgho dakkhiṇaṃ visodhetīti
nanu atthi keci saṅghassa cīvaraṃ datvā piṇḍapātaṃ datvā senāsanaṃ datvā gilānapaccayabhesajjaparikkhāraṃ datvā khādanīyaṃ datvā bhojanīyaṃ datvā pānīyaṃ  datvā dakkhiṇaṃ ārādhentīti āmantā hañci atthi keci  saṅghassa pānīyaṃ datvā dakkhiṇaṃ ārādhenti tena vata re vattabbe  saṅgho dakkhiṇaṃ visodhetīti
 saṅgho dakkhiṇaṃ visodhetīti āmantā maggo  visodheti phalaṃ visodhetīti na hevaṃ vattabbe



 na vattabbaṃ  saṅgho bhuñjati pivati khādati sāyatīti āmantā nanu atthi keci saṅghabhattāni karonti uddesabhattāni karonti yāgupānāni karontīti āmantā hañci atthi keci saṅghabhattāni karonti uddesabhattāni karonti yāgupānāni karonti tena vata re vattabbe  saṅgho bhuñjati pivati khādati sāyatīti
na  vattabbaṃ  saṅgho bhuñjati pivati khādati sāyatīti āmantā nanu vuttaṃ bhagavatā  gaṇabhojanaṃ paramparabhojanaṃ atirittabhojanaṃ anatirittabhojananti āmantā hañci vuttaṃ bhagavatā  gaṇabhojanaṃ paramparabhojanaṃ atirittabhojanaṃ anatirittabhojanaṃ tena vata re vattabbe  saṅgho bhuñjati pivati khādati sāyatīti
na vattabbaṃ  saṅgho bhuñjati pivati khādati sāyatīti āmantā nanu aṭṭha pānāni vuttāni bhagavatā  ambapānaṃ jambupānaṃ  cocapānaṃ mocapānaṃ madhukapānaṃ  muddikapānaṃ sālukapānaṃ phārusakapānanti āmantā hañci aṭṭha pānāni vuttāni bhagavatā  ambapānaṃ jambupānaṃ cocapānaṃ mocapānaṃ madhukapānaṃ muddikapānaṃ  sālukapānaṃ phārusakapānaṃ tena vata re vattabbe  saṅgho bhuñjati pivati khādati sāyatīti
 saṅgho bhuñjati pivati khādati sāyatīti āmantā maggo bhuñjati pivati khādati sāyati phalaṃ bhuñjati pivati khādati sāyatīti na hevaṃ vattabbe



 na vattabbaṃ  saṅghassa dinnaṃ mahapphalanti āmantā nanu saṅgho āhuneyyo pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassāti āmantā hañci saṅgho āhuneyyo anuttaraṃ puññakkhettaṃ lokassa tena vata re vattabbe  saṅghassa dinnaṃ mahapphalanti
na vattabbaṃ  saṅghassa dinnaṃ mahapphalanti āmantā nanu cattāro purisayugā aṭṭha purisapuggalā dakkhiṇeyyā vuttā bhagavatāti āmantā hañci cattāro purisayugā aṭṭha purisapuggalā  dakkhiṇeyyā vuttā bhagavatā tena vata re vattabbe  saṅghassa dinnaṃ mahapphalanti
 na  vattabbaṃ  saṅghassa dinnaṃ mahapphalanti āmantā nanu vuttaṃ bhagavatā  saṅghe gotami dehi saṅghe te dinne ahañceva pūjito bhavissāmi saṅgho cāti  attheva  suttantoti āmantā tena hi saṅghassa dinnaṃ mahapphalanti
na  vattabbaṃ  saṅghassa dinnaṃ mahapphalanti āmantā nanu sakko devānamindo bhagavantaṃ etadavoca 
yajamānānaṃ manussānaṃ puññapekkhāna pāṇinaṃ
karotaṃ opadhikaṃ puññaṃ kattha dinnaṃ mahapphalanti
cattāro ca paṭipannā cattāro ca phale ṭhitā
esa saṅgho ujubhūto paññāsīlasamāhito
yajamānānaṃ manussānaṃ puññapekkhāna pāṇinaṃ
karotaṃ opadhikaṃ puññaṃ saṅghe dinnaṃ mahapphalanti 
eso hi saṅgho vipulo mahaggato
esappameyyo udadhīva sāgaro
ete hi seṭṭhā naravīrasāvakā 
pabhaṅkarā dhammamudīrayanti
tesaṃ sudinnaṃ suhutaṃ suyiṭṭhaṃ
ye saṅghamuddissa dadanti dānaṃ
sā  dakkhiṇā saṅghagatā patiṭṭhitā
mahapphalā lokavidūna vaṇṇitā
etādisaṃ yaññamanussarantā
ye vedajātā vicaranti  loke
vineyya maccheramalaṃ samūlaṃ
aninditā saggamupenti ṭhānanti 
attheva  suttantoti āmantā tena hi saṅghassa dinnaṃ mahapphalanti



 na  vattabbaṃ  buddhassa dinnaṃ mahapphalanti āmantā nanu bhagavā dvipadānaṃ aggo dvipadānaṃ seṭṭho dvipadānaṃ pamokkho dvipadānaṃ uttamo dvipadānaṃ pavaro asamo asamasamo appaṭisamo appaṭibhāgo appaṭipuggaloti āmantā hañci bhagavā dvipadānaṃ aggo dvipadānaṃ seṭṭho dvipadānaṃ pamokkho dvipadānaṃ uttamo dvipadānaṃ pavaro asamo asamasamo appaṭisamo appaṭibhāgo appaṭipuggalo tena vata re vattabbe  buddhassa dinnaṃ mahapphalanti
na vattabbaṃ  buddhassa dinnaṃ mahapphalanti āmantā atthi koci buddhena samasamo  sīlena samādhinā paññāyāti natthi  hañci natthi koci buddhena samasamo  sīlena samādhinā paññāya tena vata re vattabbe  buddhassa dinnaṃ mahapphalanti
na vattabbaṃ  buddhassa dinnaṃ mahapphalanti āmantā nanu vuttaṃ bhagavatā 
nayimasmiṃ vā loke parasmiṃ  vā pana
buddhena seṭṭho ca samo ca vijjati
yamāhuneyyānaṃ aggataṃ gato
puññatthikānaṃ vipulapphalesinanti 
attheva suttantoti āmantā tena hi buddhassa dinnaṃ mahapphalanti



 dāyakatova  dānaṃ visujjhati no paṭiggāhakatoti āmantā nanu atthi keci paṭiggāhakā āhuneyyā pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassāti āmantā  hañci atthi keci paṭiggāhakā āhuneyyā pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassa no ca vata re vattabbe  dāyakatova dānaṃ visujjhati no paṭiggāhakatoti
dāyakatova dānaṃ visujjhati no paṭiggāhakatoti āmantā  nanu cattāro purisayugā aṭṭha purisapuggalā dakkhiṇeyyā vuttā bhagavatāti āmantā hañci cattāro purisayugā aṭṭha purisapuggalā dakkhiṇeyyā vuttā bhagavatā no ca vata re vattabbe  dāyakatova dānaṃ visujjhati no paṭiggāhakatoti
dāyakatova dānaṃ visujjhati no paṭiggāhakatoti āmantā nanu  atthi keci sotāpanne dānaṃ datvā dakkhiṇaṃ ārādhentīti āmantā hañci atthi keci sotāpanne dānaṃ datvā dakkhiṇaṃ ārādhenti no ca vata re vattabbe  dāyakatova dānaṃ visujjhati no paṭiggāhakatoti
nanu atthi keci sakadāgāmissa anāgāmissa arahato dānaṃ datvā dakkhiṇaṃ ārādhentīti āmantā hañci atthi keci arahato dānaṃ datvā dakkhiṇaṃ ārādhenti no ca vata re vattabbe  dāyakatova dānaṃ visujjhati no paṭiggāhakatoti
 paṭiggāhakato dānaṃ visujjhatīti āmantā añño aññassa kārako parakataṃ sukhadukkhaṃ añño karoti añño paṭisaṃvedetīti na hevaṃ vattabbe
dāyakatova dānaṃ visujjhati no paṭiggāhakatoti āmantā nanu vuttaṃ bhagavatā  catasso  kho imā ānanda dakkhiṇā visuddhiyo! katamā catasso atthānanda dakkhiṇā dāyakato visujjhati no paṭiggāhakato atthānanda dakkhiṇā paṭiggāhakato visujjhati no dāyakato  atthānanda dakkhiṇā dāyakato ceva visujjhati paṭiggāhakato ca atthānanda dakkhiṇā neva dāyakato visujjhati no paṭiggāhakato imā kho ānanda catasso dakkhiṇā visuddhiyoti  attheva  suttantoti āmantā tena hi na vattabbaṃ  dāyakatova dānaṃ visujjhati no paṭiggāhakatoti


tassuddānaṃ 
atthi  arahato puññūpacayo natthi arahato akālamaccu sabbamidaṃ kammato indriyabaddhaññeva dukkhaṃ ṭhapetvā ariyamaggaṃ avasesā saṅkhārā dukkhā saṅgho dakkhiṇaṃ paṭiggaṇhāti saṅgho dakkhiṇaṃ visodheti saṅgho bhuñjati pivati khādati sāyati saṅghassa dinnaṃ mahapphalaṃ atthi dānaṃ visuddhiyāti 
