
ito paraṃ pavakkhāmi sabbanāmañca tassamaṃ
nāmañca yojitaṃ nānā-nāmeheva visesato
yāni honti tiliṅgāni anukūlāni yāni ca
tiliṅgānaṃ visesena padānetāni nāmato
sabbasādhāraṇakāni nāmānicceva atthato
 vuccanti sattavīsati saṅkhato
tesu kānici rūpehi sesāññehi ca yujjare
kānici pana saheva etesaṃ lakkhaṇaṃ idaṃ
etasmā lakkhaṇā muttaṃ na padaṃ sabbanāmikaṃ
tasmādayo saddā  vuccare
sabbanāmāni nāma  sabba katara katama ubhaya itaraañña aññatara aññatama pubba para apara dakkhiṇa uttara adharayata eta ima amukiṃ eka ubha dviti catu tumha amha iccetāni sattavīsa
etesu saddo sakalattho so ca sabbasabbādivasena ñeyyo saddā pucchanatthā saddo dviavayavasamudāyavacano saddo vuttapaṭiyogīvacano saddo adhigatāparavacano saddā aniyamatthā dayo pariyantā disākālādivavatthāvacanā tathā hi saddā pulliṅgatte yathārahaṃ kāladesādivacanā itthiliṅgatte disādivacanā napuṃsakaliṅgatte ṭhānādivacanā saddopi heṭṭhimatthavācako vavatthāvacanoyeva so ca tiliṅgo adharo patto adharā araṇī adharaṃ bhājanamiti saddo aniyamattho saddo parammukhāvacano saddo samīpavacano saddo accantasamīpavacano saddo dūravacano saddo pucchanattho saddo saṅkhādivacano vuttañhi 
saddo aññatthaseṭṭhaasahāyasaṅkhādīsu dissati tathā hesa sassato attā ca loko ca idameva saccaṃ moghamaññanti ittheke abhivadantītiādīsu aññatthe dissati cetaso ekodibhāvantiādīsu seṭṭhe eko vūpakaṭṭhotiādīsu asahāye ekova kho bhikkhave khaṇo ca samayo ca brahmacariyavāsāyātiādīsu saṅkhāyanti
yatthesa saṅkhāvacano tatthekavacanantova saddo saddapariyāyo saddā saṅkhāvacanā sabbakālaṃ bahuvacanantāva saddo yena katheti tasmiṃ vattabbavacanaṃ saddo attani vattabbavacanaṃ
idāni tesaṃ nāmikapadamālaṃ kathayāma 
sabbo sabbe sabbaṃ sabbe sabbena sabbehi sabbebhi sabbassa sabbesaṃ sabbesānaṃ sabbasmā sabbamhā sabbehi sabbebhi sabbassa sabbesaṃ sabbesānaṃ sabbasmiṃ sabbamhi sabbesu bho sabba bhavanto sabbe
tatra  sabbo bhūto sabbe bhūtātiādinā sabbo puriso sabbe purisātiādinā ca nayena sabbāni pulliṅganāmehi saddhiṃ yojetabbāni yāni pana  punnapuṃsakavisaye dīnaṃ aññānipi rūpāni vuttāni taṃ yathā
sabbā iccādikaṃ rūpaṃ nissakke bhummake pana
sabbe iccādikaṃ rūpaṃ  pakāsitaṃ
tañce upaparikkhitvā yuttaṃ gaṇhantu yogino
sabbanāmikarūpañhi vividhaṃ dubbudhaṃ yato
sabbā sabbā sabbāyo sabbaṃ sabbā sabbāyo sabbāya sabbassā sabbāhi sabbābhi sabbāya sabbassā sabbāsaṃ sabbāya sabbassā sabbāhi sabbābhi sabbāya sabbassā sabbāsaṃ sabbāyaṃ sabbassā sabbassaṃ sabbāsu bhoti sabbe bhotiyo sabbā sabbāyo itthiliṅgatte nāmikapadamālā
ettha sabbā bhāvikā sabbā bhāvikāyoti sabbā kaññā sabbā kaññāyoti ca ādinā itthiliṅgasabbanāmāni sabbehi itthiliṅgehi saddhiṃ yojetabbāni ettha ca sabbassāti padaṃ tatiyācatutthīpañcamīchaṭṭhīsattamīvasena pañcadhā vibhattaṃ tassā kumārikāya saddhinti karaṇappayogādidassanato sabbassā kaññāya kataṃ sabbassā kaññāya deti ayaṃ kaññā sabbassā kaññāya hīnā virūpā ayaṃ kaññā sabbassā kaññāya uttamā abhirūpā sabbassā kaññāya apeti sabbassā kaññāya dhanaṃ sabbassā kaññāya patiṭṭhitaṃ
sabbaṃ sabbāni sabbaṃ sabbāni sabbena sabbehi sabbebhi sabbassa sabbesaṃ sabbesānaṃ sabbasmā sabbamhā sabbehi sabbebhi  sabbassa sabbesaṃ sabbesānaṃ sabbasmiṃ sabbamhi sabbesu bho sabba bhavanto sabbāni napuṃsakaliṅgatte nāmikapadamālā
ettha sabbaṃ bhūtaṃ sabbāni bhūtāni sabbaṃ cittaṃ sabbāni cittānīti ca ādinā napuṃsakaliṅgasabbanāmāni sabbehi napuṃsakaliṅgehi saddhiṃ yojetabbāni evaṃ saddassa liṅgattayavasena padamālā bhavati
idānissa parapadena saddhiṃ samāso veditabbo sabbasādhāraṇo sabbaverīiti tattha sabbesaṃ sādhāraṇo  sabbesaṃ verī sabbe vā verino yassa soyaṃ ti samāsaviggaho yathā pana saddassa padamālā liṅgattayavasena yojitā evaṃ saddādīnampi saddapariyantānaṃ yojetabbā
tatrāyaṃ saddavajjito pulliṅgapeyyālo 
kataro katare kataraṃ bho katara bhavanto katare katamo katame itaro itare añño aññe aññataro aññatare aññatamo aññatame pubbo pubbe paro pare aparo apare dakkhiṇo dakkhiṇe uttaro uttare adharo adhare bho adhara bhavanto adhareti
ayaṃ pana saddasahito napuṃsakaliṅgapeyyālo 
kataraṃ katarāni kataraṃ bho katara bhavanto katarāni katamaṃ ubhayaṃ itaraṃ aññaṃ aññataraṃ aññatamaṃ pubbaṃ paraṃ aparaṃ dakkhiṇaṃ uttaraṃ adharaṃ adharāni adharaṃ bho adhara bhavanto adharānīti
idāni  punnapuṃsakaliṅgānaṃ saddādīnaṃ rūpantaraniddeso vuccati smiñhi purisāti viya parāti paṭhamābahuvacanaṃ dissati evarūpo nayo dīsu pariyosānesu navasu appasiddho labbhamāno  catūsu labbheyya tathā puriseti viya pāḷiādīsu pubbeti saccasaṅkhepe itareti  ca pareti sattamīekavacanaṃ dissati evarūpo nayo saddesu appasiddho labbhamāno dīsu sesesu pariyosānesu dvādasasu labbheyya tathā purisāti viya  iccādi pañcamīekavacananayo pāḷiādīsu appasiddho evaṃ santepi ayaṃ nayo punappunaṃ upaparikkhitvā yutto ce gahetabbo
ayaṃ pana saddasahito itthiliṅgapeyyālo 
katarā katarā katarāyo kataraṃ bhoti katare bhotiyo katarā katarāyo katamā ubhayā itarā aññatarā aññatamā pubbā parā aparā dakkhiṇā uttarā adharā adharā adharāyo adharaṃ bhoti adhare bhotiyo adharā adharāyoti
yasmā panetesu naṃ pāḷiyādīsu itarissātiādidassanato koci bhedo vattabbo  tasmā catutthīchaṭṭhīnaṃ ekavacanaṭṭhāne itarissā itarāya aññissā aññāya aññatarissā aññatarāya aññatamissā aññatamāyāti yojetabbaṃ tathā tatiyāpañcamīnamekavacanaṭṭhāne tassā kumārikāya saddhiṃ kassāhaṃ kena hāyāmīti karaṇanissakkappayogadassanato sattamiyā panekavacanaṭṭhāne itarissā itarissaṃ itarāya itarāyaṃ aññissā aññissaṃ aññāya aññāyaṃ aññatarissā aññatarissaṃ aññatarāya aññatarāyaṃ aññatamissā aññatamissaṃ aññatamāya aññatamāyanti yojetabbaṃ aññataro bhikkhu aññatarissā itthiyā paṭibaddhacitto hotīti pāḷidassanato
tatra saddo sabbasabbaṃ padesasabbaṃ āyatanasabbaṃ sakkāyasabbanti catūsu visayesu diṭṭhappayogo tathā hesa sabbe dhammā sabbākārena buddhassa bhagavato ñāṇamukhe āpāthamāgacchantītiādīsu sabbasabbasmiṃ āgato sabbesaṃ vo sāriputtā subhāsitaṃ pariyāyenātiādīsu padesasabbasmiṃ sabbaṃ vo bhikkhave desessāmi taṃ suṇātha sādhukaṃ manasi karotha bhāsissāmi katamañca bhikkhave sabbaṃ cakkhuñceva rūpā ca mano ceva dhammā cāti ettha āyatanasabbasmiṃ sabbaṃ sabbato sañjānātītiādīsu sakkāyasabbasmiṃ tattha sabbasabbasmiṃ āgato nippadeso itaresu tīsu sappadesoti veditabbo iccevaṃ 
sabbasabbapadesesu  atho āyatanepi ca
sakkāye cāti catūsu saddo pavattati
saddesu saddo appesu ekaṃ vā dve vā tīṇi vā bhiyyo vā appamupādāya vattati saddo bahūsu ekaṃ vā dve vā tīṇi vā bahuṃ vā upādāya vattati saddo hi appavisayo saddo bahuvisayo tatrime payogā katarena maggena gantabbaṃ samuddo kataro ayaṃ katamo tasmiṃ samaye phasso hoti katame dhammā kusalā disā catasso vidisā catasso uddhaṃ adho dasa disatā imāyo katamaṃ disaṃ tiṭṭhati nāgarājā iccevamādayo bhavanti ubhayo ubhayaṃ ubhayo ubhayena sesaṃ pulliṅge saddasamaṃ ubhayo janā tiṭṭhanti ubhayo jane passati yathā ubho puttā ubho putteti ubhayoti hi padaṃ ubhoti padamiva bahuvacanantabhāvena pasiddhaṃ na tvekavacanantabhāvena ettha hi 
ekarattena ubhayo tuvañca dhanusekha ca
annamevābhinandanti ubhayo devamānusā
ubhayo te pitābhātaroti tadatthasādhakāni nidassanapadāni veditabbāni yadā panāyasmanto ubhayoti ekavacanantaṃ passeyyātha tadā sādhukaṃ manasi karotha ko hi samattho anantanayapaṭimaṇḍite sāṭṭhakathe tepiṭake jinasāsane niravasesato nayaṃ daṭṭhuṃ  dassetuñca aññatra āgamādhigamasampannena pabhinnapaṭisambhidena idañcetthupalakkhitabbaṃ 
saddo saddo 
sabbanāmesu gayhanti asabbanāmikesupi
etesañhi sabbanāmesu saṅgaho vibhāvitova
idāni asabbanāmesu saṅgaho vuccate  tattha saddo tāva yadā bālavācako tadā sabbanāmaṃ nāma na hoti asabbanāmattā ca sabbathāpi nayeneva yojetabbo tathā hi na jānātīti añño bālo puriso na jānātīti aññā bālā itthī na jānātīti aññaṃ bālaṃ kulanti vacanattho evaṃ viditvā pulliṅgaṭṭhāne añño aññā aññaṃ aññetiādinā nayeneva nāmikapadamālā yojetabbā itthiliṅgaṭṭhāne aññā aññā aññāyotiādinā nayeneva napuṃsakaliṅgaṭṭhāne aññaṃ aññānītiādinā nayeneva yojetabbā
imasmiñhi atthavisese bālajane vattukāmena aññā janāti avatvā aññe janāti vutte tassa taṃ vacanaṃ adhippetatthaṃ na sādheti aññathā atthassa gahetabbattā tathā aññānaṃ janānanti avatvā aññesaṃ janānaṃ aññesānaṃ janānanti vā vutte tassa taṃ vacanaṃ adhippetatthaṃ na sādheti tathā aññānaṃ itthīnanti avatvā aññāsaṃ itthīnanti vuttepi aññānaṃ kulānanti avatvā aññesaṃ kulānaṃ aññesānaṃ kulānanti vā vuttepi sabbanāmikavasena pana adhigatāparavacanicchāyaṃ aññe janātiādinā vattabbaṃ na aññā janātiādinā tathā hi aññā janātiādinā vuttavacanaṃ adhippetatthaṃ na sādheti aññathā atthassa  gahetabbattā iti yattha aññā janātiādivacanaṃ upapajjati aññe janātiādivacanaṃ nupapajjati yattha pana aññe janātiādivacanaṃ upapajjati aññā janātiādivacanaṃ nupapajjati yā etasmiṃ atthavisese sallakkhaṇā paññā ayaṃ nītiyā maggo yuttāyuttivicāraṇe hetuttā lokasmiñhi yuttāyuttivicāraṇā ti vuttā sā ca vinā paññāya na sijjhati evaṃ saddo asabbanāmikopi bhavati
saddesu saddo yattha padhānavācako yattha ca semhaṃ pubbotiādīsu lohitakopajavācako tattha asabbanāmiko paṭhamatthe tiliṅgo dutiyatthe ekaliṅgo uttamatthavācako pana saddo ca saddo ca asabbanāmiko tiliṅgoyeva tathā dakkhiṇassā vahantimanti ettha viya susikkhitatthacaturatthavācako saddo petānaṃ dakkhiṇaṃ dajjātiādīsu pana deyyadhammavācako saddo niyogā itthiliṅgo asabbanāmikoyeva evaṃ saddā asabbanāmikāpi santīti tesaṃ sabbanāmesupi asabbanāmesupi saṅgaho veditabbo
idāni saddādīnaṃ parapadena saddhiṃ samāso nīyate kataragāmavāsī katamagāmavāsī ubhayagāmavāsino itaragāmavāsī aññataragāmavāsī pubbadisā parajano dakkhiṇadisā uttaradisā adharapattoti tatra kataro gāmo kataragāmo katamo gāmo katamagāmo ubhayo gāmā ubhayagāmātiādinā yathārahaṃ samāsaviggaho saddassa pana saddena saddhiṃ samāsaṃ icchanti dvidhā ca rūpāni garū kataro ca katamo ca katarakatame katarakatamā vāti  tasmā sabbanāmikanayena suddhanāmikesu nayena ca saddassa nāmikapadamālā yojetabbā tenassa sampadānasāmivacanaṭṭhānesu katarakatamesaṃ katarakatamesānaṃ katarakatamānanti tīṇi rūpāni siyuṃ katarā ca katamā ca katarakatamāti evaṃ itthiliṅgavasena katasamāse pana sabbanāmikanayena suddhanāmikesu nayena ca yojetabbā katarañca katamañca katarakatamānīti evaṃ napuṃsakaliṅgavasena katasamāse sabbanāmikanayena suddhanāmikesu nayena ca yojetabbā
ayaṃ panettha visesopi veditabbo  disaddā dvandasamāsādividhiṃ patvā sehi rūpehi rūpavanto na honti taṃ yathā pubbāparā adharuttarā māsapubbā purisā diṭṭhapubbā purisā tathāgataṃ diṭṭhapubbā sāvakā idaṃ pulliṅgatte paṭhamābahuvacanarūpaṃ ekāro ādesabhūto na dissati pubbāparānaṃ adharuttarānaṃ māsapubbānaṃ purisānaṃ idaṃ pulliṅgatte catutthīchaṭṭhīnaṃ bahuvacanarūpaṃ ettha miccete ādesabhūtā na dissanti tathāgataṃ diṭṭhapubbānaṃ sāvakānaṃ tathāgataṃ diṭṭhapubbānaṃ sāvikānaṃ kulānaṃ vā idaṃ tiliṅgatte catutthīchaṭṭhīnaṃ bahuvacanarūpaṃ etthāpi miccete ādesabhūtā na dissanti māsapubbāyaṃ māsapubbāya piyapubbāyaṃ piyapubbāya idamitthiliṅgatte sattamīcatutthīchaṭṭhīnaṃ ekavacanarūpaṃ etthādesabhūtā  na dissanti māsapubbānaṃ itthīnaṃ piyapubbānaṃ itthīnaṃ idamitthiliṅgatte catutthīchaṭṭhībahuvacanarūpaṃ ettha panādesabhūto micceso na dissati aññānipi yathāsambhavaṃ yojetabbāni dīnaṃ samāsaviggahaṃ samāsaparicchede pakāsessāma
idāni saddassa nāmikapadamālā vuccate 
yo ye yaṃ ye yena yehi yebhi yassa yesaṃ yesānaṃ yasmā yamhā yehi yebhi yassa yesaṃ yesānaṃ yasmiṃ yamhi yesu idaṃ pulliṅgaṃ yaṃ yāni yaṃ yāni yena sesaṃ pulliṅgasadisaṃ atha vā yaṃ yāni yā yaṃ yāni ye yena sesaṃ pulliṅgasadisaṃ katthaci hi kāralopo bhavati atha vā pana kārassa kākārādesāpi gāthāvisaye
yā pubbe bodhisattānaṃ pallaṅkavaramābhuje
nimittāni padissanti tāni ajja padissareti ca
kiṃ māṇavassa ratanāni atthi ye taṃ jinanto hare akkhadhuttoti ca idamettha pāḷinidassanaṃ idaṃ napuṃsakaliṅgaṃ
yā yā yāyo yaṃ yā yāyo yāya yāhi yābhi yāya yassā yāsaṃ yāya yāhi yābhi yāya yassā yāsaṃ yassaṃ yāyaṃ yāsu itthiliṅgaṃ evaṃ saddassa liṅgattayavasena padamālā bhavati etthālapanapadāni na labbhanti tathā saddādīnaṃ padamālādīsupi
ettha pana nti saddassa atthuddhāro vuccate  nti saddo yaṃ me bhante devānaṃ tāvatiṃsānaṃ sammukhā sutaṃ sammukhā paṭiggahitaṃ ārocemi taṃ bhante bhagavatotiādīsu paccattavacane dissati yantaṃ apucchimha akittayī no aññaṃ taṃ pucchāma tadiṅgha brūhītiādīsu upayogavacane aṭṭhā nametaṃ bhikkhave anavakāso yaṃ ekissā lokadhātuyātiādīsu karaṇavacane yaṃ vipassī bhagavā arahaṃ sammāsambuddho  loke udapādītiādīsu bhummavacane dissati etthedaṃ vuccati 
paccatte upayoge ca bhumme ca karaṇepi ca
catūsvetesu ṭhānesu nti saddo pavattatīti
parapadena saddhiṃ saddassa samāsopi veditabbo yaṃkhandhādi yaṃguṇā yagguṇāti tattha yo khandhādi  ye guṇā ti samāsaviggaho tathā hi  yaṃguṇanemittikañcetaṃ nāmaṃ tesaṃ guṇānaṃ pakāsanatthaṃ imaṃ gāthaṃ vadantīti etasmiṃ pade ye guṇā yaṃguṇā yaṃguṇā eva nimittaṃ yaṃguṇanimittaṃ tato jātaṃ bhagavāti idaṃ nāmanti nti nibbacanamicchitabbaṃ ti ettha pana yassa guṇā yagguṇāti nibbacanaṃ tathā hi 
api sabbaññutā paññā yagguṇantaṃ na jāniyā
atha kā tassa vijaññā taṃ buddhaṃ bhūguṇaṃ nameti
porāṇakaviracanāyaṃ yassa guṇā yagguṇāti nibbacanamicchitabbaṃ
saddassa samāsamhi saddhiṃ parapadehi ve
niggahītāgamo vātha dvibhāvo vā siyā dvidhā
evaṃ saddassa samāso sallakkhitabbo
idāni saddassa nāmikapadamālā vuccate 
so te naṃ taṃ ne te nena tena nehi tehi nebhi tebhi assa nassa tassa nesaṃ tesaṃ  asmā nasmā tasmā namhā tamhā nehi tehi nebhi tebhi assa nassa tassa nesaṃ tesaṃ  asmiṃ nasmiṃ tasmiṃ amhi namhi tamhi tyamhi nesu tesu idaṃ pulliṅgaṃ ettha  ca saddassa atthibhāve nevāsaṃ kesā dissanti hatthapādā ca jālinoti gāthā nidassanaṃ so ca tiliṅgo daṭṭhabbo ti padassa atthibhāve 
yadāssa sīlaṃ paññañca soceyyañcādhigacchati
atha vissāsate tyamhi guyhañcassa na rakkhatīti
ayaṃ gāthā nidassanaṃ ayamettha rūpaviseso sallakkhitabbo  ariyavinayeti vā sappurisavinayeti vā ese se eke ekaṭṭheti pāḷippadese paccattekavacanakānasaddānaṃ ekārantaniddesopi dissatīti
ettha pana saddassa atthuddhāro vuccate  saddo na te sukhaṃ pajānanti ye na passanti nandanantiādīsu saddassa vasena paccattabahuvacane āgato te na passāmi dāraketiādīsu upayogabahuvacane namo te purisājañña namo te purisuttama namo te buddha vīratthūti ca ādīsu saddassa vasena sampadāne tuyhanti atthoti vadanti kinte diṭṭhaṃ kinti te diṭṭhaṃ upadhī te samatikkantā āsavā te padālitāti ca ādīsu karaṇe kinte vataṃ kiṃ pana brahmacariyantiādīsu sāmiatthe tavāti atthoti vadanti etthetaṃ vuccati 
paccatte upayoge ca karaṇe sampadāniye
sāmimhi cāti saddo pañcasvatthesu dissatīti
taṃ tāni taṃ tāni nena tena iccādi sesaṃ pulliṅgasadisaṃ idaṃ napuṃsakaliṅgaṃ
sā  tā tāyo naṃ taṃ nā tā nāyo tāyo nāya tāya nāhi tāhi nābhi tābhi assā nassā  tassā nāya tāya nāsaṃ tāsaṃ sānaṃ āsaṃ assā nassā tassā nāya tāya nāhi tāhi nābhi tābhi assā nassā  tassā nāya tāya nāsaṃ tāsaṃ sānaṃ āsaṃ nāya tāya assaṃ nassaṃ tissaṃ tassaṃ nāyaṃ tāyaṃ nāsu tāsu tyāsu idaṃ itthiliṅgaṃ
ettha pana abhikkamo sānaṃ paññāyati nāsaṃ kujjhanti paṇḍitā khiḍḍā paṇihitā tyāsu rati tyāsu patiṭṭhitā bījāni tyāsu ruhantīti payogadassanato sānaṃ āsaṃ tyāsūti imāni vuttāni akkharacintakānaṃ ñāṇacakkhusammuyhanaṭṭhānabhūtāni evaṃ parammukhavacanassa saddassa nāmikapadamālā bhavati
ettha ca idaṃ vattabbaṃ 
taṃ tvaṃ gantvāna yācassu iccādīsu padissare
ādo tiādīni ntiādīni no tathā
tiādīni iccādayo viya
padato parabhāvamhi diṭṭhāni jinasāsane
atha naṃ atha ne āha na ca naṃ paṭinandati
iccādīni payogāni dassetabbāni viññunā
ko cettha vadeyya 
yathā nadī ca pantho ca pānāgāraṃ sabhā papā
evaṃ lokitthiyo nāma nāsaṃ kujjhanti paṇḍitāti
ettha  
padato aparattepi saddassa dassanā
ādopi icchitabbāva iccādayo iti
so panevantu vattabbo tava vāde na labbhati
saddo saddo ca saddo ca labbhare
tasmā āsaṃ na kujjhanti itthīnaṃ paṇḍitāiti
atthova bhavate evaṃ suṭṭhu dhārehi paṇḍitāti
atha vā yasmā  purisaṃ passati ne purise passatītiādinā padato aparattepi naṃ ne iccādīni padāni vuttāni tasmā tenāpi nayena padato aparānipi tāni kadāci siyuṃ mayaṃ pana pāḷinayānusārena tesaṃ pavattiṃ vadāma idaṃ ṭhānaṃ suṭṭhu vicāretabbaṃ
ettha pana saddassa parapadehi saddhiṃ samāsopi veditabbo taṃputto taṃsadiso tanninno tappoṇo tappabbhāro tabbhūto tagguṇo tassadisoti
saddassa samāsamhi saddhiṃ parapadehi ve
niggahītāgamo pubba-pade dvittantu pacchime
evaṃ saddassa samāso sallakkhitabbo
idāni saddassa nāmikapadamālā vuccate 
eso ete etaṃ ete etena etehi etebhi etassa etesaṃ etesānaṃ etasmā etamhā etehi etebhi etassa etesaṃ etesānaṃ etasmiṃ etamhi etesu idaṃ pulliṅgaṃ
etaṃ etāni etaṃ etāni sesaṃ pulliṅgasadisaṃ idaṃ napuṃsakaliṅgaṃ
esā  etā etāyo etaṃ etā etāyo etāya etāhi etābhi etāya etissā etissāya etāsaṃ etāya etāhi etābhi etāya etissā etissāya etāsaṃ etāya etissaṃ etāsu idaṃ itthiliṅgaṃ evaṃ saddassa nāmikapadamālā bhavati
parapadenettha saddhiṃ samāsopissa veditabbo etadatthāya lokasmiṃ nidhi nāma nidhiyyati etapparamāyeva devatā sannipatitā ahesuntiādīsu
samāse saddassa saddhiṃ parapadehi ve
niggahītāgamo pubba-pade hoti na hoti ca
idāni saddassa nāmikapadamālā vuccate 
ayaṃ ime imaṃ ime anena iminā ehi ebhi imehi imebhi assa imassa esaṃ esānaṃ imesaṃ imesānaṃ asmā imasmā imamhā ehi ebhi imehi imebhi assa imassa esaṃ esānaṃ imesaṃ imesānaṃ asmiṃ imasmiṃ amhi imamhi esu imesu idaṃ pulliṅgaṃ
idaṃ imāni sesaṃ pulliṅgasadisaṃ idaṃ napuṃsakaliṅgaṃ
ayaṃ imā imāyo imaṃ imā imāyo imāya imāhi imābhi assā assāya imissā imissāya imāya imāsaṃ assā imissā imāya imāhi imābhi assā assāya imissā imissāya imāya imāsaṃ assaṃ imissaṃ imāya imāyaṃ imāsu idaṃ itthiliṅgaṃ evaṃ saddassa nāmikapadamālā bhavati
 tu imassidamaṃsisu napuṃsaketi saddoyeva pakatibhāvena vutto idha pana saddoyeva idappaccayatāti ettha idanti pakatiyā dassanato tathā  hi imesaṃ paccayā idappaccayā idappaccayā eva  idappaccayānaṃ vā samūho idappaccayatāti vuttaṃ ettha ca idappaccayā eva idappaccayatāti saddena padaṃ vaḍḍhitaṃ na kiñci atthantaraṃ yathā devo eva devatāti idappaccayānaṃ samūho idappaccayatāti samūhatthaṃ saddamāha yathā janānaṃ samūho janatāti  ca saddoyeva pakatibhāvena vutto
samāse saddassa saddhiṃ parapadena ve
idappaccayatātveva rūpaṃ dvittaṃ siyuttare
idāni saddassa nāmikapadamālā vuccate 
asu amu amū amuṃ amū amunā amūhi amūbhi amussa dussa amūsaṃ amūsānaṃ amusmā amumhā amūhi amūbhi amussa dussa amūsaṃ amūsānaṃ amusmiṃ amumhi amūsu idaṃ pulliṅgaṃ
aduṃ amūni sesaṃ pulliṅgasadisaṃ idaṃ napuṃsakaliṅgaṃ
asu amu amū amuyo amūṃ amū amuyo amuyā amūhi amūbhi amussā amuyā amūsaṃ amūsānaṃ amuyā amūhi amūbhi amussā amuyā amūsaṃ amūsānaṃ amuyā amuyaṃ amussaṃ amūsu idaṃ itthiliṅgaṃ evaṃ saddassa nāmikapadamālā bhavati samāso pana appasiddho
tatra dussa me khettapālassa rattibhattaṃ apābhatanti payogadassanato dussāti padamamhehi ṭhapitaṃ kārāgamavasena aññānipi asabbanāmikarūpāni bhavanti tesaṃ  vasena ayaṃ liṅgattayassa nāmikapadamālā vuccate 
asuko asukā asukaṃ asuketiādinā amuko amukā amukaṃ amuketiādinā ca nayopi labbhati asukā asukāyotiādinā amukā amukāyotiādinā ca nayopi labbhati asukaṃ asukānītiādinā amukaṃ amukānītiādinā ca nayopi labbhati imānettha padāni asabbanāmikānipi kārāgamavasena nānattadassanatthaṃ vuttāni
idāni saddassa nāmikapadamālā vuccate 
ko ke kaṃ ke kena kehi kebhi kassa kissa kesaṃ kasmā kamhā kehi kebhi kassa kissa kesaṃ kasmiṃ kismiṃ kamhi kimhi kesu idaṃ pulliṅgaṃ
rūpavisesopettha veditabbo ke gandhabbe ca rakkhase nāge ke kimpurise ca mānuse ke paṇḍite sabbakāmadade dīghaṃ rattaṃ bhattā me bhavissati ke ca chave pāthikaputte kā ca tathāgatānaṃ arahantānaṃ sammāsambuddhānaṃ āsādanāti pāḷidassanato yasmā pana ke gandhabbe ca rakkhase nāge itiādīsu pāḷīsu keti paccattavacanaṃ kārantampi dissati tasmā keti rūpabhedo cettha ñeyyo tathā kissassa ekadhammassa vadhaṃ rocesi gotama kismiṃ me sivayo kuddhā kamhi kāle tayā vīra patthitā bodhimuttamātiādīni ca nidassanapadāni ñeyyāni apica 
ko te balaṃ mahārāja itiādīsu pāḷisu
kvasaddatthe vattatīti ñeyyā  iccayaṃ suti
petaṃ  taṃ sāmamaddakkhiṃ ko nu tvaṃ sāma jīvasi
iti pāṭhe saddā-bhidheyye vattatīti ca
etesu dvīsu atthesu diṭṭho  iccayaṃ ravo
nipātoti gahetabbo sutisāmaññato ruto
napuṃsakaliṅge kaṃ kāni kaṃ kāni sesaṃ pulliṅgasadisaṃ yojetabbaṃ atha vā kiṃ cittaṃ kiṃ rūpaṃ kiṃ parābhavato mukhaṃ kiṃ icchasītiādipayogadassanato pana kiṃ kāni kiṃ kānīti vatvā sesaṃ pulliṅgasadisaṃ yojetabbaṃ ayaṃ nayo yuttataro idaṃ napuṃsakaliṅgaṃ
kā kā kāyo kaṃ kā kāyo kāya kāhi kābhi kāya kassā kāsaṃ kāsānaṃ kāya kassā kāhi kābhi kāya kassā kāsaṃ kāsānaṃ kāya kassā kāyaṃ kassaṃ kāsu
ettha pana ti padassa atthibhāve kāyo amoghā gacchantīti nidassanaṃ daṭṭhabbaṃ idaṃ itthiliṅgaṃ evaṃ saddassa nāmikapadamālā bhavati etthetassa atthuddhāro vuccate   saddo kiṃ rājā yo lokaṃ na rakkhati kiṃ nu kho nāma tumhe maṃ vattabbaṃ maññathātiādīsu garahane āgato yaṃ kiñci rūpaṃ atītānāgatapaccuppannantiādīsu aniyame kinte vakkali iminā pūtikāyena diṭṭhena yo kho vakkali dhammaṃ passati so maṃ passatītiādīsu nippayojanatāyaṃ kiṃ na kāhāmi te vacotiādīsu sampaṭicchane kiṃsūdha vittaṃ purisassa seṭṭhantiādīsu pucchāyaṃ  ca nāma kāraṇapucchādivasena  anekavidhā ato kāraṇapucchādivasenapi saddassa pavatti vitthārato ñeyyā tathā hi ayaṃ kiṃ nu santaramānova kāsuṃ khaṇasi sārathi kiṃ nu jātiṃ na rocesi kena tetādiso vaṇṇotiādīsu kāraṇapucchāyaṃ vattati kiṃ kāsuyā karissatītiādīsu kiccapucchāyaṃ kiṃ sīlaṃ ko samādhītiādīsu sarūpapucchāyaṃ kiṃ khādasi kiṃ pivasītiādīsu vatthupucchāyaṃ khādasi kiṃ pivasi kintiādīsu kriyāpucchāyaṃ vattati adiṭṭhajotanāpucchāti evamādikā pana pañcavidhā pucchā saddassa atthuddhāre anāharitabbattā anāgatāti daṭṭhabbaṃ etthetaṃ vuccati 
garahāyaṃ aniyame nippayojanatāya ca
sampaṭicchanapucchāsu saddo sampavattati
parapadena saddhiṃ samāsopissa veditabbo kiṃsamudayo kiṃvedano kiṃsaññojanoti ettha ko ke kā kā kāyo kiṃ kānīti evaṃ liṅgattayavasena vibhattāni saddamayāni padāni samāsapadatte puna miti pakatibhāveneva tiṭṭhanti saddena pana samāse tesaṃ dvidhā gati dissati ti sabbāni panetāni itthinapuṃsakaliṅgavasena bahuvacanavasena ca yojetabbāni
saddassa samāsamhi saddhiṃ ravena ve
kinnāmo iti konāmo iti cevaṃ gati dvidhā
konāmo  te upajjhāyo iccādettha nidassanaṃ
sahaññena samāsamhi kiṃ kiṃicceva suyyate
tathā hi kiṃcitto tvaṃ bhikkhu kiṃkārapaṭissāvinītiādīsu saddo sarūpamavijahanto tiṭṭhati tattha hi kiṃcittaṃ yassa so  kiṃ karomi sāmīti evaṃ kinti kāro karaṇaṃ saddanicchāraṇaṃ kiṃkāro taṃ paṭissāvetīti tiādi nibbacanamicchitabbaṃ kinnaro kiṃpakkamiva bhakkhitantiādīsu pana nibbacanamappasiddhaṃ saddoyeva padāvayavabhāvena suto tathā hi so katthaci padāvayavabhāvena katthaci disaddehi sahacāribhāvena ca suyyati atrime payogā  esā te itthī kiṃ hoti ete manussā tumhākaṃ kiṃ honti kimpurisānuciṇṇo kiṃ nu bhītova tiṭṭhasi kiṃsuchetvā sukhaṃ seti kiṃ nukho kāraṇaṃ kiṃ kāraṇā amma tuvaṃ pamajjasi kiñhi nāma cajantassa vācāya adadamappakanti evamādayo atridaṃ vuccati 
visuṃ padāvayavo vā hutvā dīhi vā pana
yutto saddehi saddo diṭṭho sugatasāsane
pāḷinayānusārena sesānaṃ sambhavopi ca
ñeyyo viññūhi saddhamma-nayaññūhi pabhedatoti
idāni  sabbanāmikabhāve ṭhitehi saddehi samānasutikānaṃ aññesaṃ saddānaṃ nāmikapadamālāviseso vattabbo siyā so heṭṭhā liṅgattayamissakaparicchede vutto asabbanāmikattā pana nayeneva vibhatto tathā hi yadā saddo brahmavātakāyatthavācako saddo pana sirojalasukhatthavācako tadā tāni padāni asabbanāmikāni kasmā asaddamayattā sabbanāmikarūpasaṅkhātehi asādhāraṇarūpehi virahitattā pucchatthato atthantaravācakattā ca ettha pana samānasutivasena atthantaraviññāpanatthaṃ saddo saddoti ca vuttaṃ ekantato pana sabbanāmikatte saddoyeva suddhanāmatte saddoyevāti gahetabbaṃ iccevaṃ 
kāye brahmani vāte ca sīse jalasukhesu ca
saddo vattatī tīsu pumā tīsu napuṃsako
evaṃ sabbanāmabhūtānaṃ saddānaṃ pavatti veditabbā
idha vuttappakārānaṃ atthānaṃ dāni saṅgaho
paññāvepullakaraṇo ekadesena vuccate
kiṃ kiṃpakkena sadisaṃ kāyo kiṃpabhavo vada
kiṃpakkasadiso kāmo kāyo taṇhādisambhavo
uṇhakāle kamicchanti kamicchanti pipāsitā
paccāmittā kamicchanti kamicchanti dukhaṭṭitā
kāyassa kassa ko āyo
ko nātho kassa bhūtale
kassa kaṃ jhānajaṃ sātaṃ
kassaṅgesu ca kaṃ paranti
yā  pana tā heṭṭhā amhehi liṅgattayavasena saddassa sabbanāmikasaññitassa nāmikapadamālā vibhattā etāsu pulliṅganapuṃsakaliṅgaṭṭhāne kebhi kissa kasmā kamhā kamhīti imāni padāni pahāya itthiliṅgaṭṭhāne kāyo kābhi kāsānaṃ kāyaṃ kassanti imāni ca padāni pahāya tato tato sesapadato yathāsambhavaṃ saddaṃ saddaṃ saddañca nipātetvā evarūpāni rūpāni gahetabbāni seyyathidaṃ
koci keci kecana kiñci kiñcanaṃ keci kecana kenaci kehici kassaci kesañci pañcamiyā ekavacanaṃ ūnaṃ pāḷiyaṃ anāgatattā kehici kassaci kesañci kasmiñci kismici kesuci pulliṅganapuṃsakaliṅgavasena daṭṭhabbāni atra ti anusāralopavasena vuttaṃ
itthiliṅgavasena pana kāci itthī kāci itthiyo kāci kāci kiñci kāci kāyaci kāhici kāyaci kassāci kāsañci kāyaci kāhici kāyaci kassāci kāsañci kāyaci kāsucīti rūpāni
ettha iti bhāsanti kecana na naṃ hiṃsāmi kiñcanantiādayo payogā veditabbā iti liṅgattayavasena vuttāni tiādīni appamattakānaṃ saṅgāhakavacanānīti veditabbāni
punetāniyeva yathārahaṃ saddena yojetvā dassessāmi 
yo koci ye keci yaṃ kiñci ye keci yena kenaci yehi kehici yassa kassaci yesaṃ kesañci yasmā kasmāci yehi kehici yassa kassaci yesaṃ kesañci yasmiṃ kasmiñci yesu kesuci
ettha  yo koci maṃ aṭṭhi katvā suṇeyya ye kecime atthi rasā pathabyā saccaṃ tesaṃ sādhutaraṃ rasānantiādayo payogā veditabbā pulliṅgarūpāni
yaṃ kiñci yāni kānici yaṃ kiñci yāni kānici sesaṃ pulliṅgasadisaṃ ettha yaṃ kiñci ratanaṃ atthi dhataraṭṭhanivesane yaṃ kiñci vittaṃ idha vā huraṃ vā yāni kānici rūpānītiādayo payogā veditabbā napuṃsakaliṅgarūpāni
yā kāci itthī yā kāci itthiyo yaṃ kiñci yā kāci yāya kāyaci yāhi kāhici yāya kāyaci yāsaṃ kāsañci yāya kāyaci yāhi kāhici yāya kāyaci yāsaṃ kāsañci yāya kāyaci yāsu kāsuci
ettha yā kāci vedanā atītānāgatapaccuppannātiādayo payogā veditabbā itthiliṅgarūpāni iti liṅgattayavasena vuttāni tiādīni anavasesapariyādānavacanānīti veditabbāni sabbāni cetāni na nipātapadāni nipātapatirūpakā saddagatiyoti veditabbāni yadi nipātapadāni siyuṃ tīsu liṅgesu sattasu vibhattīsu ekākārena tiṭṭheyyuṃ na ca tiṭṭhanti tasmā na nipātapadāni nipātapatirūpakā saddagatiyoyeva
apica iccetehi sabbanāmehi liṅgānurūpato paccaye katvā vatticchāyaṃ yāni padāni sijjhanti tāni paricchedavacanāni asabbanāmikāniyeva bhavanti tesaṃ nāmikapadamālā nayena yojetabbā taṃ yathā
yattako  jano yattakaṃ cittaṃ yattikā itthī tattako tattakaṃ tattikā kittako kittakaṃ kittikā ettako ettakaṃ ettikāti imāni padāni asabbanāmikānipi paccayavasena sambhūtatthantaresu viññūnaṃ kosallatthaṃ vuttāni
idāni saṅkhādivacanassa saddassa nāmikapadamālā vuccate 
saddo hi saṅkhāvacano ca hoti asadisavacano ca asahāyavacano ca ekaccavacano ca missībhūtavacano ca yadā saṅkhāsadisāsahāyavacano tadā ekavacanako bhavati
eko ekaṃ ekena ekassa ekasmā ekamhā ekassa ekasmiṃ ekamhīti evaṃ saṅkhādivacano saddo ekavacanako tathā hi eko dve tayoti saṅkhāvisaye saddo ekavacanakova ekomhi sammāsambuddho eko rāja nipajjāmīti asadisāsahāyakathanepi ekavacanakova ayaṃ ekavacanikā sabbanāmikapadamālā
yadā pana saṅkhatthā ca asahāyā ca bahū vattabbā siyuṃ tadā saddato kārāgamaṃ katvā ekakā ekake ekakehi ekakebhi naye bahuvacanavasena nāmikapadamālā yojetabbā tathā hi saṅkhatthāpi bahū honti cattāro ekakā siyunti hi vuttaṃ asahāyāpi bahū honti tathā hi ayampi gahapati ekova āgato ayampi ekova āgatoti vattabbe ime gahapatayo ekakā āgatāti vattabbatā dissati ayaṃ nayo sabbanāmikapakkhaṃ na bhajati asādhāraṇarūpābhāvato atthantaraviññāpanatthaṃ pana vutto
yadā  ekaccavacano tadā eke eke ekehi ekebhi ekesaṃ ekehi ekebhi ekesaṃ ekesūti vattabbaṃ ayampi bahuvacanikā sabbanāmikapadamālā ettha ti ekacce esa nayo sesesupi yadā pana missībhūtavacano tadā ekā eke ekehi ekebhi ekānanti naye bahuvacanavasena vattabbaṃ pañcālo ca videho ca ubho ekā bhavantu teti pāḷi dissati ayaṃ nayo sabbanāmikapakkhaṃ na bhajati asādhāraṇarūpābhāvato atthantaraviññāpanatthaṃ pana vutto tattha ti ekībhavantu missībhavantu gaṅgodakena yamunodakaṃ viya aññadatthu saṃsandantu samentūti vacanattho
ācariyā pana evaṃ vibhāgaṃ adassetvā saddassa sabbanāmattameva gahetvā saddassa viya nāmikapadamālaṃ yojenti kathaṃ
eko eke ekaṃ eke ekena ekehi ekebhi ekassa ekesaṃ ekesānaṃ ekasmā ekamhā ekehi ekebhi ekassa ekesaṃ ekesānaṃ ekasmiṃ ekamhi ekesūti ayaṃ sabbanāmikapadamālāti veditabbā
keci saddo saṅkhyātulyāsahāyaññavacano yadā saṅkhyāvacano tadā sabbatthekavacanantova aññattha bahuvacanantopi eko ekā ekaṃ iccādi sabbattha sabbasaddasamaṃ saṃsāsveva visesoti liṅgattaye yojanānayaṃ vadanti evaṃ vadantā ca te vibhāgaṃ adassetvā vadanti mayaṃ pana sotūnaṃ payogesu kosalluppādanatthaṃ vibhāgaṃ dassetvā vadāma
apicettha  ayaṃ visesopi sallakkhitabbo eke ekaṭṭhe same samabhāgeti pāḷippadese paccattekavacanassa saddassa kārantaniddesopi dissatīti pulliṅgarūpāni
ekaṃ ekāni ekaṃ ekāni sesaṃ pulliṅgasadisaṃ tattha ti ekaccāni esa nayo sesabahuvacanesupi napuṃsakaliṅgarūpāni
ekā ekā ekāyo ekaṃ ekā ekāyo ekāya ekāhi ekābhi ekāya ekissā ekāsaṃ ekāya ekāhi ekābhi ekāya ekissā ekāsaṃ ekāya ekāyaṃ ekissaṃ ekāsu ettha bahuvacanaṭṭhāne ti ekaccā ti ekaccāhi nti ekaccānaṃ ti ekaccāsu itthiliṅgarūpāni sabbānetāni sabbanāmāni ekavacanabahuvacanavasena vuttāni
apica sadde vicchāvasena vattabbe liṅgattayarūpāni ekavacanāneva bhavanti kathaṃ
ekeko ekekaṃ ekekena ekekassa ekekasmā ekekamhā ekekassa ekekasmiṃ ekekamhīti pulliṅgarūpāni
ekekaṃ ekekaṃ sesaṃ pulliṅgasadisaṃ napuṃsakaliṅgarūpāni ekekā ekekaṃ ekekāya ekekissā ekekāya ekekissā ekekāyaṃ ekekissaṃ itthiliṅgarūpāni
sabbānetāni vicchāsabbanāmānīti vattuṃ vaṭṭati bahuvacanāni panettha na santi payogābhāvato iti imesu vicchāvasena vuttesu liṅgattayarūpesu samāsacintā na uppādetabbā anibbacanīyattā vicchāsaddānaṃ tathā hi pabbaṃ pabbaṃ  sandhi sandhi odhi odhi hutvā tattakapāle pakkhittatilā viya taṭataṭāyantā saṅkhārā bhijjantītiādīsu saddādīnaṃ samāsakaraṇavasena nibbacanaṃ pubbācariyehi na dassitaṃ yasmā ca vicchāyaṃ vattamānānaṃ dvirutti lokato eva siddhā na lakkhaṇato tasmā tattha samāsacintā na uppādetabbā
idāni saddānaṃ nāmikapadamālāyo vuccante  pulliṅge tāva ekacco ekacce ekaccaṃ ekacce sesaṃ saddasamaṃ ettha ti paccattabahuvacanameva sabbanāmikarūpasamaṃ asādhāraṇarūpattā idhekacco kulaputto idhekacce moghapurisāti nidassanapadāni
ekatiyo ekatiye ekatiyaṃ ekatiye sesaṃ saddasamaṃ idhāpi ti paccattabahuvacanameva sabbanāmikarūpasamaṃ asādhāraṇarūpattā ekatiye manussā
na vissase ekatiyesu eva
agārisu pabbajitesu cāpi
sādhūpi hutvāna asādhu honti
asādhu hutvā puna sādhu hontīti
nidassanapadāni saddassa atthitāyaṃ pana 
saccaṃ kirevamāhaṃsu narā ekacciyā idha
kaṭṭhaṃ niplavitaṃ seyyo na tvevekacciyo naro
ekacciyaṃ āhāranti nidassanapadāni ekacciyo ekacciyā ekacciyaṃ ekacciyeti sabbathāpi nayo pulliṅgarūpāni
ekaccaṃ  ekaccāni ekaccaṃ ekaccāni sesaṃ pulliṅgasadisaṃ ekatiyaṃ ekatiyāni ekatiyaṃ ekatiyāni sesaṃ pulliṅgasadisaṃ ekacciyaṃ ekacciyāni ekacciyaṃ ekacciyāni sesaṃ pulliṅgasadisaṃ napuṃsakaliṅgarūpāni
ekaccā ekaccā ekaccāyoti nayena tathā ekatiyā ekatiyā ekatiyāyo ekatiyanti ca ekacciyā ekacciyā ekacciyāyo ekacciyanti ca nayena yojetabbaṃ itthiliṅgarūpāni
idāni saddavasena nāmikapadamālā vuccante 
ekākī ekākī ekākino ekākiṃ ekākī ekākino nayena ñeyyā ekākiyo ekākiyā ekākiyaṃ ekākiye ekākiyena nayena ñeyyaṃ pulliṅgarūpāni
ekāki kulaṃ ekākī ekākīni ekākiṃ ekākī ekākīni sesaṃ pulliṅgasadisaṃ ekākiyaṃ ekākiyāni ekākiyaṃ ekākiyāni sesaṃ pulliṅgasadisaṃ napuṃsakaliṅgarūpāni
ekākinī ekākinī ekākiniyo ekākiniṃ ekākinī ekākiniyo ekākiniyāti sadisaṃ ekākiyā ekākiyā ekākiyāyo ekākiyaṃ ekākiyā ekākiyāyo ekākiyāyāti sadisaṃ itthiliṅgarūpāni sabbāni panetāni asabbanāmikarūpāni atthantaraviññāpanatthaṃ vuttānīti daṭṭhabbāni
idāni saddapariyāyassa sadā bahuvacanantassa sabbanāmikapadassa saddassa nāmikapadamālā vuccate 
ubho  ubho ubhohi ubhobhi ubhinnaṃ ubhohi ubhobhi ubhinnaṃ ubhosūti ayaṃ pāḷinayānurūpena vuttapadamālā atrime payogā  ubho kumārā nikkītā ubho itthiyo tiṭṭhanti ubho cittāni tiṭṭhanti ubho putte adāsi ubho kaññāyo passati ubho pādāni bhinditvā saññamissāmi vo ahaṃ ubhohi hatthehi ubhohi bāhāhi ubhohi cittehi ubhinnaṃ janānaṃ ubhinnaṃ itthīnaṃ ubhinnaṃ cittānaṃ ubhosu purisesu ubhosu itthīsu ubhosu passesūti ayamasmākaṃ ruci ācariyā pana ubhehi ubhebhi ubhesūtipi icchanti  hi ubhe tappurisāti vuttaṃ sabbānipi etāni manasi kātabbāniyeva saddassa samāso appasiddho liṅgattayasādhāraṇarūpāni
idāni saṅkhāvacanānaṃ saddānaṃ sadā bahuvacanantānaṃ sabbanāmānaṃ nāmikapadamālāyo vuccante 
dve dve dvīhi dvībhi dvinnaṃ duvinnaṃ dvīhi dvībhi dvinnaṃ duvinnaṃ dvīsu  pana dvinnannanti padamālā āgatā imāni saddādīni viya itthi liṅgādibhāvavinimuttānipi tīsu liṅgesu yujjante dve purisā dve itthiyo dve cittāniiccevamādinā imānipi liṅgattayasādhāraṇāni rūpāni
dveti rūpaṃ saddassa yaṃ samāsamhi taṃ bhave
dvitippakatikaṃyeva nānādesehi sā siyā
dvibhāvo ceva dvebhāvo dvirattañca duvassako
dohaḷinī dupattañca taddhitatte dvayaṃ dvayaṃ
tayo  tayo tīhi tībhi tiṇṇaṃ tiṇṇannaṃ tīhi tībhi tiṇṇaṃ tiṇṇannaṃ tīsu imāni pulliṅgarūpāni
tisso tisso tīhi tībhi tissannaṃ tīhi tībhi tissannaṃ tīsu imāni itthiliṅgarūpāni  tissannannanti catutthīchaṭṭhīnaṃ bahuvacanamāgataṃ  pana tiṇṇannanti tāni sāṭṭhakathe tepiṭake buddhavacane punappunaṃ upaparikkhitvā dissanti ce gahetabbāni
tīṇi tīṇi tīhi tībhi tiṇṇaṃ tiṇṇannaṃ tīhi tībhi tiṇṇaṃ tiṇṇannaṃ tīsu imāni napuṃsakaliṅgarūpāni katthaci pana pāḷippadese saddassa kāralopopi bhavati dve vāti vā udakaphusitānīti tiṇṇannaṃ kho bhikkhave indriyānaṃ bhāvitattā bahulīkatattā piṇḍolabhāradvājena bhikkhunā aññā byākatāti idaṃ tiṇṇannanti padassa atthibhāve nidassanaṃ
yāni rūpāni vuttāni tisso tīṇi tayoiti
samāsavisaye tāni tippakatikā siyuṃ
yasmā ssa samāsamhi saddhiṃ parapadena ve
tivedanaṃ ticittanti tilokanti ca niddise
ettha napuṃsakattaṃva pāsaṃsaṃ pāyavuttito
pumattampettha icchanti tibhavo khāyateiti
cattāro caturo cattāro caturo catūhi catūbhi catubbhi catunnaṃ catūhi catūbhi catubbhi catunnaṃ catūsu imāni pulliṅgarūpāni
catasso  catasso catūhi catūbhi catubbhi catassannaṃ catunnaṃ catūhi catūbhi catubbhi catassannaṃ catunnaṃ catūsu imāni itthiliṅgarūpāni itthiliṅgaṭṭhāne catunnanti padaṃ  ca dassanato vuttaṃ tathā hi cūḷaniruttiyaṃ itthiliṅgaṭṭhāne catunnanti āgataṃ niruttipiṭake catunnaṃ kaññānanti āgataṃ pāḷiyaṃ pana soṇadantasuttādīsu samaṇo gotamo catunnaṃ parisānaṃ piyo manāpoti āgataṃ aṭṭhakathāsu ca pana suttantaṭṭhakathāyaṃ catūhi acchariyabbhutadhammehi samannāgato catunnaṃ parisānaṃ piyo manāpoti āgataṃ sattilaṅghajātakaṭṭhakathāyaṃ ācariyo panassa catunnaṃ sattīnaṃ laṅghanaṃ sippaṃ jānātīti āgataṃ
cattāri cattāri catūhi catūbhi catubbhi catunnaṃ catūhi catūbhi catubbhi catunnaṃ catūsu imāni napuṃsakaliṅgarūpāni
cattāroti catassoti cattārīti ca sadditaṃ
rūpaṃ samāsabhāvamhi ppakatikaṃ bhave
nidassanapadānettha kamato kamakovido
catubbidhaṃ catussālaṃ catusaccanti niddise
imāni ādikāni sabbanāmikāni bahuvacanāniyeva bhavanti na ekavacanāni  pana tīsu liṅgesu catassannanti vuttaṃ taṃ anijjhānakkhamaṃ viya dissati
idāni saddānaṃ nāmikapadamālā vuccante tesu yena katheti tassālapane vacanāni bhavanti
tvaṃ tuvaṃ tumhe taṃ tuvaṃ tvaṃ tavaṃ tumhe tayā tvayā tumhehi tumhebhi tuyhaṃ tava tumhaṃ tumhākaṃ tayā tvayā tumhehi tumhebhi tuyhaṃ tava tumhaṃ tumhākaṃ tayi tvayi tumhesu  tatra tvaṃ puriso tvaṃ itthī tvaṃ cittantiādinā yojetabbāni
attayoge vacanāni bhavanti
ahaṃ ahakaṃ mayaṃ amhe maṃ mamaṃ amhe mayā amhehi amhebhi mayhaṃ mama amhaṃ amhākaṃ asmākaṃ mayā amhehi amhebhi mayhaṃ mama amhaṃ amhākaṃ asmākaṃ mayi amhesu asmesu
ettha pana kathaṃ amhe karomaseti pāḷidassanato tumheti paccattavacanassa viya amheti paccattavacanassapi atthitā veditabbā ahakanti rūpantarampi icchitabbaṃ tassa atthibhāve ahakañca cittavasānugā bhāsissanti esā pāḷi nidassanaṃ ettha hi ahakanti ahaṃ iccevattho tatra ahaṃ puriso ahaṃ kaññā ahaṃ cittantiādinā yojetabbāni imānipi liṅgattayasādhāraṇarūpāni
 pana tumhākaṃ amhākanti ca dutiyābahuvacanaṃ vuttaṃ kaccāyane tumhānaṃ amhānanti ca paṭhamādutiyābahuvacanaṃ tumhaṃ amhanti ca catutthīchaṭṭhekavacanaṃ paṭhamādutiyābahuvacanañca vuttaṃ cūḷaniruttiniruttipiṭake pana tumhaṃ amhanti ca dutiyekavacanaṃ vuttaṃ tumhe amheti ca catutthīchaṭṭhībahuvacanaṃ vuttaṃ etāni upaparikkhitvā sāṭṭhakathesu suttantesu dissanti ce gahetabbāni
saddānaṃ pana parapadehi saddhiṃ samāse maṃdīpātiādayo payogā tathāgatādimukhato sambhavanti ete gāmaṇi maṃdīpā maṃleṇā maṃsaraṇāti hi tathāgatamukhato tayyogo mayyogoti niruttaññumukhato  ca tvaṃmukhaṃ kamaleneva tulyaṃ nāññena  kenacīti ca candena tvaṃmukhaṃ tulyanti ca kavimukhato
tattha hi ahaṃ dīpo etesanti  ahaṃ leṇaṃ etesanti  evaṃ  tumhena yogo saddena yogo iccevattho amhena yogo saddena yogo iccevattho tava mukhaṃ  bahuvacanavasenapi nibbacanīyaṃ tumhākaṃ mukhaṃ tvaṃmukhanti ettha ca pāḷiyaṃ maṃdīpāiccādidassanato tvaṃdīpātiādīni  ca tvaṃmukhanti dassanato ādīni gahetabbāni tattha tvaṃ dīpo etesanti  tumhe vā dīpā etesanti  tava vaṇṇo  mama mukhaṃ  amhākaṃ vā mukhaṃ nti nibbacanāni esa nayo aññesupi īdisesu ṭhānesu
samāse  honti parapadehi ve
tvaṃmukhanti ca maṃdīpā tayyogo mayyogoti ca
etthāha kiṃ ettakameva saddānaṃ rūpaṃ udāhu aññampi atthīti atthi te me iccādīni yadi evaṃ kasmā padamālā visuṃ na vuttāti avacane kāraṇamatthi atridaṃ kāraṇaṃ 
te me vo noti rūpāni parāni padato yato
tato nāmikapantīsu na tu vuttāni tāni me
ettha ca mayaṃ me vo nosaddānamatthuddhāro vuccate  saddassa pana vuttova yasmā aṭṭhakathācariyā saddaṭṭhānepi saddo saddaṭṭhānepi ca saddo icceva vadanti tasmā mayampi tatheva vadāma saddo anuññātapaṭiññātā tevijjāmayamasmubhotiādīsu asmadatthe āgato  mayaṃ nissāya hemāya jātā mandosisūpagāti ettha paññattiyaṃ manomayā pītibhakkhā sayaṃpabhātiādīsu nibbattiatthe bāhirena paccayena vinā manasāva nibbattāti manomayā yaṃnūnāhaṃ sabbamattikāmayaṃ kuṭikaṃ kareyyantiādīsu vikāratthe dānamayaṃ sīlamayantiādīsu padapūraṇamatte pīṭhaṃ te sovaṇṇamayaṃ uḷāranti ettha vikāratthe padapūraṇamatte vā daṭṭhabbo yadā hi suvaṇṇameva sovaṇṇanti ayamattho tadā suvaṇṇassa vikāro sovaṇṇamayanti vikāratthe saddo daṭṭhabbo nibbattiatthotipi vattuṃ vaṭṭati yadā pana suvaṇṇena nibbattaṃ sovaṇṇanti ayamattho tadā sovaṇṇameva sovaṇṇamayanti padapūraṇamatte saddo daṭṭhabbo
saddo kicchena me adhigataṃ halaṃ dāni pakāsituntiādīsu karaṇe āgato mayāti attho tassa me bhante bhagavā saṃkhittena dhammaṃ desetūtiādīsu sampadāne mayhanti atthoti vadanti pubbeva me bhikkhave sambodhā anabhisambuddhassa bodhisattasseva satotiādīsu sāmiatthe mamāti atthoti ca vadanti etthetaṃ vuccati 
karaṇe sampadāne ca sāmiatthe ca āgato
saddo iti viññeyyo viññunā nayadassinā
ettha  pana ṭhatvā aṭṭhakathācariyehi kate saddānamatthavivaraṇe vinicchayaṃ brūma tesamadhippāyappakāsanavasena sotūnaṃ saṃsayasamugghāṭanatthaṃ tathā hi aṭṭhakathācariyā saddānaṃ sampadānatthavasena tuyhaṃ mayhanti atthaṃ saṃvaṇṇesuṃ sāmiatthavasena pana tava mamāti evaṃ yvāyaṃ tehi asaṅkarato niyamo dassito so sāṭṭhakathe tepiṭake buddhavacane kuto labbhā tathā hi saddatthavācakā saddā saddā ca sampadānasāmiatthesu aniyamato pavattanti
tatrime payogā  idaṃ tuyhaṃ dadāmi tuyhaṃ vikappemi tuyhaṃ maṃsena medena matthakena ca brāhmaṇa āhutiṃ paggahessāmi esa hi tuyhaṃ pitā narasīho tuyhaṃ pana mātā kahanti mayhameva dānaṃ dātabbaṃ na aññesaṃ mayhameva sāvakānaṃ dānaṃ dātabbaṃ na aññesaṃ na mayhaṃ bhariyā esā assamo sukato mayhaṃ sabbaññutaṃ piyaṃ mayhaṃ tāta mayhaṃ mātu mukhaṃ aññādisaṃ tumhākaṃ aññādisaṃ mayhaṃ sāmiko idāni marissati tava dīyate tava silāghate mama silāghate pabbajjā mama ruccati tava putto ubho mātāpitā mamāti evaṃ aniyamato pavattanti
 catutthīchaṭṭhīnaṃ anaññarūpattaṃ vuttaṃ catutthīchaṭṭhīnaṃ sabbattha anaññaṃ tatiyāpañcamīnaṃ bahuvacanañcāti  yadi evaṃ aṭṭhakathācariyā namo te purisājañña namo te buddha vīratthūtiādīsu saddassa vasena sampadāne tuyhanti hi attho kinte vataṃ kiṃ pana brahmacariyantiādīsu sāmiatthe tavāti hi atthotiādīni vadantā ayuttaṃ saṃvaṇṇanaṃ saṃvaṇṇesuntipi passitabbaṃ na passiṃsūtipi āpajjantīti yuttaṃyeva te saṃvaṇṇayiṃsu passitabbañca passiṃsu tathā hi te saddasatthampi ekadesato sāsanānukūlaṃ hotīti paresamanukampāya saddasatthato nayaṃ gahetvā sampadānatthavasena saddānaṃ tuyhaṃ mayhanti atthaṃ saṃvaṇṇayiṃsu sāmiatthavasena pana tava mamāti saddasatthe hi catutthīchaṭṭhīrūpāni sabbathā visadisāni sāsane pana sadisāni tasmā sāsane sāmaññena pavattāni catutthīchaṭṭhīrūpāni saddasatthe visesena pavattehi catutthīchaṭṭhīrūpehi samānagatikāni katvā paresamanukampāya sampadānatthe saddānaṃ pavattiniyamo sāmiatthe ca saddānaṃ pavattiniyamo dassito yasmā pana paresamanukampāya ayaṃ niyamo tasmā karuṇāyevāyaṃparādho na aṭṭhakathācariyānaṃ tāya eva hi tehi evaṃ saṃvaṇṇanā katāti
keci panettha evaṃ vadeyyuṃ  nanu ca bho aṭṭhakathācariyehi saddanayaṃ nissāya saddānaṃ sāmiatthe vattamānānaṃ tava mamāti atthavacanena tuyhaṃ maṃsena medena na mayhaṃ bhariyā esātiādīsu sāmivisayesu vibhattivipallāsanayo dassitoti sakkā vattuṃ tathā saddanayaññeva nissāya saddānaṃ sampadānatthe vattamānānaṃ  tuyhaṃ mayhanti atthavacanena bhattaṃ tava na ruccati pabbajjā mama ruccatītiādīsupi sampadānavisayesu vibhattivipallāsanayo dassitoti sakkā vattunti na sakkā gāthāsu viya cuṇṇiyapadaṭṭhānepi saddānaṃ aniyamena dvīsu atthesu pavattanato na hi īdise ṭhāne gāthāyaṃ vā cuṇṇiyapadaṭṭhāne vā vibhattivipallāso icchitabbo tassa rajjassahaṃ bhīto kiṃ nu kho ahaṃ tassa sukhassa bhāyāmītiādīsuyeva pana ṭhānesu icchitabbo
yadi saddanayaṃ nissāya tuyhaṃ maṃsena medenātiādīsu vibhattivipallāso icchitabbo siyā brāhmaṇassa piyaputtadānaṃ adāsi brāhmaṇassa pitā adāsītiādīsupi saddanayaṃ nissāya brāhmaṇāyātiādinā vibhattivipallāsattho vacanīyo siyā catutthīchaṭṭhīrūpānaṃ satthe visuṃ vacanato evañca sati ko dosoti ce attheva doso yasmā yoge vā yoge vā desasahitāni catutthīchaṭṭhīrūpāni sāṭṭhakathe tepiṭake buddhavacane nupalabbhanti tasmā brāhmaṇāyātiādinā vibhattivipallāsatthavacane ayaṃ doso yadidaṃ avijjamānaggahaṇaṃ yasmā pana īdisesu ṭhānesu vibhattivipallāsakaraṇaṃ sāvajjaṃ tasmā tuyhaṃ maṃsena medenātiādīsupi vibhattivipallāso na icchitabbo
catutthīchaṭṭhīrūpāni hi anaññāni dissanti purisassa adāsi purisassa dhanaṃ brāhmaṇānaṃ adāsi brāhmaṇānaṃ santakanti tathā hi pāvacane saddā sampadānasāmiatthesu sāmaññena  pavattanti tappavatti aggassa dātā medhāvītiādīhi payogehi dīpetabbā aggassa dātā medhāvīti ettha hi aggassāti ayaṃ saddo yadā kriyāpaṭiggahaṇaṃ paṭicca sampadānatthe pavattati tadā aggassa ratanattayassa dātāti atthavasena pavattati yadā pana kriyaṃ paṭicca kammabhūte sāmiatthe pavattati tadā aggassa deyyadhammassa dātāti atthavasena pavattati evaṃ sabbathāpi vipallāso tumhākaṃ saraṇaṃ na hotīti tathā saddanayaṃ nissāya sampadānavacananti tumhehi daḷhaṃ gahitassa yhaṃsaddassa sāmiatthavasena paṇṇattiyaṃ dassanato vibhattivipallāso tumhākaṃ saraṇaṃ na hoteva tathā hi 
sakuṇo mayhako nāma girisānudarīcaro
pakkaṃ pipphalimāruyha mayhaṃ mayhanti kandatīti
ettha ti ekāya sakuṇajātiyā nāmaṃ so hi loluppacāritāya idampi mayhaṃ idampi mayhanti kāyati ravatīti mayhakoti vuccati saddūpapadassa  saddeti dhātussa vasena
atrāyaṃ padasodhanā  yadi yhaṃ mayhaṃsaddā dhuvaṃ sampadānatthe saddā ca sāmiatthe bhaveyyuṃ evaṃ sante lokavohārakusalena sabbaññunā tassa sakuṇassa mayhakoti paṇṇatti na vattabbā siyā anantogadhasampadānatthattā antogadhasāmyatthattā pana mamako icceva paññatti vattabbā siyā etthapi mayhakoti idaṃ vibhattivipallāsavasena vuttanti ce na paṇṇattivisaye vibhattivipariṇāmassa aṭṭhānattā anavakāsattā
apicettha yhaṃsaddo sarūpato vibhatyantabhāvena tiṭṭhati kasaddena ekapadattūpagamanato evaṃ santepi mayhakoti  ayaṃ sakuṇavisesavācako saddo paccattavacanabhāve ṭhitoyeva īsakaṃ sāmiatthampi jotayati saddā viya imināpi kāraṇena vibhattivipallāso tumhākaṃ saraṇaṃ na hoti iti mayhakoti paṇṇattiyaṃ vattamānassa padāvayavabhūtassa yhasaddassa avipallāsavacanalesena saddesupi vibhattivipallāso na icchitabboti siddhaṃ tasmā aṭṭhakathācariyehi sampadānasāmiatthesu sāmaññena pavattānampi samānānaṃ saddānaṃ saddanayaññeva nissāya paresamanukampāya vuttappakāro niyamo dassitoti avagantabbaṃ iccevaṃ 
tuyhaṃ mayhantime sadde sampadāne garū vaduṃ
tava mamāti sāmimhi nayamādāya satthato
evaṃ santepi etesaṃ niyamo natthi pāḷiyaṃ
koci tesaṃ viseso ca diṭṭho amhehi taṃ suṇa
sāmyatthasampadānatthā sambhavanti yahiṃ duve
tuyhaṃ mayhantime saddā te payogā na dullabhā
tava mamātime saddā pāyā sāmimhi vattare
sampadāne yahiṃ honti te payogā panappakā
to to yhaṃ-yhaṃsaddāva sāsane
pāṭhe nekasahassamhi sāmiatthe pavattareti
sabbāpi imā nītiyo paramasukhumā sududdasā vīrajātinā sādhukaṃ manasi kātabbā
saddesu pana saddo paccattaupayogakaraṇasampadānasāmivacanapadapūraṇesu dissati kacci vo  anuruddhā samaggā sammodamānātiādīsu hi paccatte dissati gacchatha bhikkhave paṇāmemi votiādīsu upayoge na vo mama santike vatthabbantiādīsu karaṇe vanapatthapariyāyaṃ vo bhikkhave desessāmītiādīsu sampadāne sabbesaṃ vo sāriputtā subhāsitantiādīsu sāmivacane ye hi voariyā parisuddhā kāyakammantātiādīsu padapūraṇamatte etthetaṃ vuccati 
paccatte upayoge ca karaṇe sampadāniye
sāmissa vacane ceva tatheva padapūraṇe
imesu chasu ṭhānesu saddo sampavattati
saddo paccattopayogakaraṇasampadānasāmivacanāvadhāraṇanusaddatthesu paṭisedhe nipātamatte ca vattati ayañhi gāmaṃ no gaccheyyāmāti ettha paccatte dissati mā no ajja vikantiṃsu rañño sūdā mahānasetiādīsu upayoge na no vivāho nāgehi katapubbo kudācanantiādīsu karaṇe saṃvibhajetha no rajjenātiādīsu sampadāne satthā no bhagavā anuppattotiādīsu sāmivacane na no samaṃ atthi tathāgatenāti ettha avadhāraṇe abhijānāsi no tvaṃ mahārājātiādīsu saddatthe pucchāyantipi vattuṃ vaṭṭati subhāsitaññeva bhāseyya no ca dubbhāsitaṃ bhaṇetiādīsu paṭisedhe na no sabhāyaṃ na karonti kiñcītiādīsu nipātamatte etthetaṃ vuccati 
paccatte  cupayoge ca karaṇe sampadāniye
sāmyāvadhāraṇe ceva saddatthe nivāraṇe
tathā nipātamattamhi saddo sampavattati
idāni sabbanāmānaṃ yathārahaṃ saṃkhittena missakapadamālā vuccate 
yo so ye te yaṃ taṃ ye te yena tena sesaṃ vitthāretabbaṃ yā sā yā tā yaṃ taṃ yā tā yāya tāya sesaṃ vitthāretabbaṃ yaṃ taṃ yāni tāni sesaṃ vitthāretabbaṃ iminā nayena liṅgattayayojanā kātabbā
eso so ete te ayaṃ so ime te so ayaṃ te imetiādinā yathāpayogaṃ padamālā yojetabbā tathā hi yo so bhagavā sayambhū anācariyako ete te bhikkhave ubho ante anupagamma majjhimā paṭipadā tathāgatena abhisambuddhā ayaṃ so sārathi etīti evamādayo vicittappayogā dissanti iti sabbanāmikapadānaṃ missakapadamālā yojetabbā
mayā sabbatthasiddhassa sāsane sabbadassino
sabbattha sāsane suṭṭhu kosallatthāya sotunaṃ
asabbanāmanāmehi sabbanāmapadehi ve
saha sabbāni vuttāni sabbanāmāni pantito
etesu katayogānaṃ sukhumatthavijānanaṃ
akicchapaṭivedhena bhavissati na saṃsayo




