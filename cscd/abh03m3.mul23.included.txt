

 paro  parassa cittaṃ niggaṇhātīti āmantā paro parassa cittaṃ mā rajji mā dussi mā muyhi mā kilissīti niggaṇhātīti na hevaṃ vattabbe paro parassa cittaṃ niggaṇhātīti āmantā paro parassa uppanno phasso mā nirujjhīti niggaṇhātīti na hevaṃ vattabbe paro parassa uppannā vedanā uppannā saññā uppannā cetanā uppannaṃ cittaṃ uppannā saddhā uppannaṃ vīriyaṃ  uppannā sati uppanno samādhi uppannā paññā mā nirujjhīti niggaṇhātīti na hevaṃ vattabbe
paro  parassa cittaṃ niggaṇhātīti āmantā paro parassa atthāya rāgaṃ pajahati dosaṃ pajahati anottappaṃ pajahatīti na hevaṃ vattabbe
paro parassa cittaṃ niggaṇhātīti āmantā paro parassa atthāya maggaṃ bhāveti satipaṭṭhānaṃ bhāveti bojjhaṅgaṃ bhāvetīti  na hevaṃ vattabbe
paro parassa cittaṃ niggaṇhātīti āmantā paro parassa atthāya dukkhaṃ parijānāti samudayaṃ pajahati nirodhaṃ sacchikaroti maggaṃ bhāvetīti na hevaṃ vattabbe
paro parassa cittaṃ niggaṇhātīti āmantā añño  aññassa kārako paraṅkataṃ sukhaṃ dukkhaṃ añño karoti añño paṭisaṃvedetīti na hevaṃ vattabbe
paro parassa cittaṃ niggaṇhātīti āmantā nanu vuttaṃ bhagavatā 
attanāva kataṃ pāpaṃ attanā saṃkilissati
attanā akataṃ pāpaṃ attanāva visujjhati
suddhi asuddhi paccattaṃ nāñño aññaṃ visodhayeti 
attheva suttantoti āmantā tena hi na vattabbaṃ  paro parassa cittaṃ niggaṇhātīti
 na vattabbaṃ  paro parassa cittaṃ niggaṇhātīti āmantā nanu atthi balappattā atthi vasībhūtāti āmantā hañci atthi balappattā atthi vasībhūtā tena vata re vattabbe  paro parassa cittaṃ niggaṇhātīti

16 soḷasamavaggo

 paro  parassa cittaṃ paggaṇhātīti āmantā paro parassa cittaṃ mā rajjimā dussimā muyhimā kilissīti paggaṇhātīti na hevaṃ vattabbe paro  parassa cittaṃ paggaṇhātīti āmantā paro parassa alobhaṃ kusalamūlaṃ janeti adosaṃ kusalamūlaṃ  janeti amohaṃ kusalamūlaṃ janeti saddhaṃ janeti vīriyaṃ janeti satiṃ janeti samādhiṃ janeti paññaṃ janetīti na hevaṃ vattabbe paro parassa cittaṃ paggaṇhātīti āmantā paro parassa uppanno phasso mā nirujjhīti paggaṇhātīti na hevaṃ vattabbe paro parassa uppannā vedanā uppannā paññā mā nirujjhīti paggaṇhātīti na hevaṃ vattabbe
paro parassa cittaṃ paggaṇhātīti āmantā paro parassa atthāya rāgaṃ pajahati dosaṃ pajahati mohaṃ pajahati anottappaṃ pajahatīti na hevaṃ vattabbe
paro parassa cittaṃ paggaṇhātīti āmantā paro parassa atthāya maggaṃ bhāveti satipaṭṭhānaṃ bhāveti bojjhaṅgaṃ bhāvetīti na hevaṃ vattabbe
paro parassa cittaṃ paggaṇhātīti āmantā paro parassa atthāya dukkhaṃ parijānāti maggaṃ bhāvetīti na hevaṃ vattabbe
paro  parassa cittaṃ paggaṇhātīti āmantā añño aññassa kārako paraṅkataṃ sukhaṃ dukkhaṃ añño karoti añño paṭisaṃvedetīti na hevaṃ vattabbe
paro parassa cittaṃ paggaṇhātīti āmantā nanu vuttaṃ bhagavatā  attanāva  kataṃ pāpaṃ nāñño aññaṃ visodhayeti attheva suttantoti āmantā tena hi na vattabbaṃ  paro parassa cittaṃ paggaṇhātīti
 na  vattabbaṃ  paro parassa cittaṃ paggaṇhātīti āmantā nanu atthi balappattā atthi vasībhūtāti āmantā hañci atthi balappattā atthi vasībhūtā tena vata re vattabbe  paro parassa cittaṃ paggaṇhātīti

16 soḷasamavaggo

 paro  parassa sukhaṃ anuppadetīti āmantā paro parassa dukkhaṃ anuppadetīti na hevaṃ vattabbe paro parassa dukkhaṃ na anuppadetīti āmantā paro parassa sukhaṃ na  anuppadetīti na hevaṃ vattabbe paro parassa sukhaṃ anuppadetīti āmantā paro parassa attano sukhaṃ anuppadeti aññesaṃ sukhaṃ anuppadeti tassa sukhaṃ anuppadetīti na hevaṃ vattabbe paro parassa nevattano na aññesaṃ na tassa sukhaṃ anuppadetīti āmantā hañci paro parassa nevattano na aññesaṃ na tassa sukhaṃ  anuppadeti no ca vata re vattabbe  paro parassa sukhaṃ anuppadetīti
paro parassa sukhaṃ anuppadetīti āmantā añño aññassa kārako paraṅkataṃ sukhaṃ dukkhaṃ añño karoti añño paṭisaṃvedetīti na hevaṃ vattabbe
 na vattabbaṃ  paro parassa sukhaṃ anuppadetīti āmantā nanu āyasmā udāyī etadavoca  bahūnaṃ vata no bhagavā dukkhadhammānaṃ apahattā bahūnaṃ vata no bhagavā sukhadhammānaṃ upahattā bahūnaṃ vata no bhagavā akusalānaṃ dhammānaṃ apahattā bahūnaṃ vata no bhagavā kusalānaṃ dhammānaṃ upahattāti ! attheva suttantoti āmantā tena hi paro parassa sukhaṃ anuppadetīti

16 soḷasamavaggo

 adhigayha  manasi karotīti āmantā tena cittena taṃ cittaṃ pajānātīti na hevaṃ vattabbe tena cittena taṃ cittaṃ pajānātīti āmantā  tena cittena taṃ cittaṃ cittanti pajānātīti na hevaṃ vattabbe tena cittena taṃ cittaṃ cittanti pajānātīti āmantā taṃ cittaṃ tassa cittassa ārammaṇanti na  hevaṃ vattabbe
taṃ cittaṃ tassa cittassa ārammaṇanti āmantā tena phassena taṃ phassaṃ phusati tāya vedanāya tāya saññāya tāya cetanāya tena cittena tena vitakkena tena vicārena tāya pītiyā tāya satiyā tāya paññāya taṃ paññaṃ pajānātīti na hevaṃ vattabbe
 atītaṃ atītanti manasikaronto anāgataṃ anāgatanti manasi karotīti na hevaṃ vattabbe atītaṃ atītanti manasikaronto anāgataṃ anāgatanti manasi karotīti āmantā dvinnaṃ phassānaṃ dvinnaṃ cittānaṃ samodhānaṃ hotīti na hevaṃ vattabbe
atītaṃ atītanti manasikaronto paccuppannaṃ paccuppannanti manasi karotīti na hevaṃ vattabbe atītaṃ atītanti manasikaronto paccuppannaṃ paccuppannanti manasi karotīti āmantā dvinnaṃ phassānaṃ dvinnaṃ cittānaṃ samodhānaṃ hotīti na hevaṃ vattabbe
atītaṃ  atītanti manasikaronto anāgataṃ anāgatanti manasi karoti paccuppannaṃ paccuppannanti manasi karotīti na hevaṃ vattabbe atītaṃ atītanti manasikaronto anāgataṃ anāgatanti  manasi karoti paccuppannaṃ paccuppannanti manasi karotīti āmantā tiṇṇaṃ phassānaṃ tiṇṇaṃ cittānaṃ samodhānaṃ hotīti na hevaṃ vattabbe
 anāgataṃ anāgatanti manasikaronto atītaṃ atītanti manasi karotīti na  hevaṃ vattabbe anāgataṃ anāgatanti manasikaronto atītaṃ atītanti manasi karotīti āmantā dvinnaṃ phassānaṃ dvinnaṃ cittānaṃ samodhānaṃ hotīti na hevaṃ vattabbe
anāgataṃ anāgatanti manasikaronto paccuppannaṃ paccuppannanti manasi karotīti na hevaṃ vattabbe anāgataṃ anāgatanti manasikaronto paccuppannaṃ paccuppannanti manasi karotīti āmantā dvinnaṃ phassānaṃ dvinnaṃ cittānaṃ samodhānaṃ hotīti na hevaṃ vattabbe
anāgataṃ  anāgatanti manasikaronto atītaṃ atītanti manasi karoti paccuppannaṃ paccuppannanti manasi karotīti na hevaṃ vattabbe anāgataṃ anāgatanti manasikaronto atītaṃ atītanti manasi karoti paccuppannaṃ paccuppannanti manasi karotīti āmantā tiṇṇaṃ phassānaṃ tiṇṇaṃ cittānaṃ samodhānaṃ hotīti na hevaṃ vattabbe
 paccuppannaṃ paccuppannanti manasikaronto  atītaṃ atītanti manasi karotīti na hevaṃ vattabbe paccuppannaṃ paccuppannanti manasikaronto atītaṃ atītanti manasi karotīti āmantā dvinnaṃ phassānaṃ dvinnaṃ cittānaṃ samodhānaṃ hotīti na hevaṃ vattabbe
paccuppannaṃ paccuppannanti manasikaronto anāgataṃ anāgatanti manasi karotīti na  hevaṃ vattabbe paccuppannaṃ paccuppannanti manasikaronto anāgataṃ anāgatanti manasi karotīti āmantā dvinnaṃ phassānaṃ dvinnaṃ cittānaṃ samodhānaṃ hotīti na hevaṃ vattabbe
paccuppannaṃ  paccuppannanti manasikaronto atītaṃ atītanti manasi karoti anāgataṃ anāgatanti manasi karotīti na hevaṃ vattabbe paccuppannaṃ paccuppannanti manasikaronto atītaṃ atītanti manasi karoti anāgataṃ anāgatanti manasi karotīti āmantā tiṇṇaṃ phassānaṃ tiṇṇaṃ cittānaṃ samodhānaṃ hotīti na hevaṃ vattabbe
 na vattabbaṃ  adhigayha manasi karotīti āmantā nanu vuttaṃ bhagavatā 
sabbe saṅkhārā aniccāti yadā paññāya passati
atha nibbindati dukkhe esa maggo visuddhiyā
sabbe saṅkhārā dukkhāti yadā paññāya passati
atha nibbindati dukkhe esa maggo visuddhiyā
sabbe  dhammā anattāti yadā paññāya passati
atha nibbindati dukkhe esa maggo visuddhiyāti 
attheva suttantoti āmantā tena hi adhigayha manasi karotīti

16 soḷasamavaggo

 rūpaṃ  hetūti āmantā alobho hetūti na hevaṃ vattabbe adoso hetu amoho hetu lobho hetu doso hetu moho hetūti na hevaṃ vattabbe
rūpaṃ  hetūti āmantā sārammaṇaṃ atthi tassa āvaṭṭanā paṇidhīti na hevaṃ vattabbe nanu anārammaṇaṃ natthi tassa āvaṭṭanā paṇidhīti āmantā hañci anārammaṇaṃ natthi tassa āvaṭṭanā paṇidhi no ca vata re vattabbe  rūpaṃ hetūti
 alobho hetu sārammaṇo atthi tassa āvaṭṭanā paṇidhīti āmantā rūpaṃ hetu sārammaṇaṃ atthi tassa āvaṭṭanā paṇidhīti na hevaṃ vattabbe adoso hetu amoho hetu lobho hetu doso hetu moho hetu sārammaṇo atthi tassa āvaṭṭanā paṇidhīti āmantā rūpaṃ  hetu sārammaṇaṃ atthi tassa āvaṭṭanā paṇidhīti na hevaṃ vattabbe
rūpaṃ hetu anārammaṇaṃ natthi tassa āvaṭṭanā paṇidhīti āmantā alobho hetu anārammaṇo natthi tassa āvaṭṭanā paṇidhīti na hevaṃ vattabbe rūpaṃ hetu anārammaṇaṃ natthi tassa āvaṭṭanā paṇidhīti āmantā  adoso hetu amoho hetu lobho hetu doso hetu moho hetu anārammaṇo natthi tassa āvaṭṭanā paṇidhīti na hevaṃ vattabbe
 na vattabbaṃ  rūpaṃ hetūti āmantā nanu mahābhūtā upādāyarūpānaṃ  upādāyahetūti āmantā hañci mahābhūtā upādāyarūpānaṃ upādāyahetu tena vata re vattabbe  rūpaṃ hetūti

16 soḷasamavaggo

 rūpaṃ  sahetukanti āmantā alobhahetunāti na hevaṃ vattabbe adosahetunāti   amohahetunāti lobhahetunā dosahetunā mohahetunāti na hevaṃ vattabbe
rūpaṃ  sahetukanti āmantā sārammaṇaṃ atthi tassa āvaṭṭanā paṇidhīti na hevaṃ vattabbe nanu anārammaṇaṃ natthi tassa āvaṭṭanā paṇidhīti āmantā hañci anārammaṇaṃ natthi tassa āvaṭṭanā paṇidhi no ca vata re vattabbe  rūpaṃ sahetukanti
 alobho sahetuko sārammaṇo atthi tassa āvaṭṭanā paṇidhīti āmantā rūpaṃ sahetukaṃ sārammaṇaṃ atthi tassa āvaṭṭanā paṇidhīti na hevaṃ vattabbe adoso  sahetuko amoho saddhā vīriyaṃ sati samādhi paññā lobho doso moho māno diṭṭhi vicikicchā thinaṃ uddhaccaṃ ahirikaṃ anottappaṃ sahetukaṃ sārammaṇaṃ atthi tassa āvaṭṭanā paṇidhīti āmantā rūpaṃ sahetukaṃ sārammaṇaṃ atthi tassa āvaṭṭanā paṇidhīti na hevaṃ vattabbe
rūpaṃ sahetukaṃ anārammaṇaṃ natthi tassa āvaṭṭanā paṇidhīti āmantā alobho sahetuko anārammaṇo natthi tassa āvaṭṭanā paṇidhīti na hevaṃ vattabbe rūpaṃ sahetukaṃ anārammaṇaṃ natthi tassa āvaṭṭanā paṇidhīti āmantā adoso sahetuko anottappaṃ sahetukaṃ anārammaṇaṃ natthi tassa āvaṭṭanā paṇidhīti na hevaṃ vattabbe
 na vattabbaṃ  rūpaṃ sahetukanti āmantā nanu rūpaṃ sappaccayanti  āmantā hañci rūpaṃ sappaccayaṃ tena vata re vattabbe  rūpaṃ sahetukanti

16 soḷasamavaggo

 rūpaṃ  kusalanti āmantā sārammaṇaṃ atthi tassa āvaṭṭanā paṇidhīti na hevaṃ vattabbe nanu anārammaṇaṃ natthi tassa āvaṭṭanā paṇidhīti āmantā hañci  anārammaṇaṃ natthi tassa āvaṭṭanā paṇidhi no ca vata re vattabbe  rūpaṃ kusalanti
 alobho kusalo sārammaṇo atthi tassa āvaṭṭanā paṇidhīti āmantā rūpaṃ kusalaṃ sārammaṇaṃ atthi tassa āvaṭṭanā paṇidhīti na hevaṃ vattabbe
adoso kusalo amoho kusalo saddhā vīriyaṃ sati samādhi paññā kusalā sārammaṇā atthi tāya āvaṭṭanā paṇidhīti āmantā rūpaṃ kusalaṃ sārammaṇaṃ atthi tassa āvaṭṭanā paṇidhīti na hevaṃ vattabbe
rūpaṃ kusalaṃ anārammaṇaṃ natthi tassa āvaṭṭanā paṇidhīti āmantā alobho kusalo anārammaṇo natthi tassa āvaṭṭanā   paṇidhīti na hevaṃ vattabbe
rūpaṃ kusalaṃ anārammaṇaṃ natthi tassa āvaṭṭanā paṇidhīti āmantā adoso kusalo paññā kusalā anārammaṇā natthi tāya āvaṭṭanā paṇidhīti na hevaṃ vattabbe
 rūpaṃ akusalanti āmantā sārammaṇaṃ atthi tassa āvaṭṭanā paṇidhīti na hevaṃ vattabbe nanu anārammaṇaṃ natthi tassa āvaṭṭanā paṇidhīti  āmantā hañci anārammaṇaṃ natthi tassa āvaṭṭanā paṇidhi no ca vata re vattabbe  rūpaṃ akusalanti
 lobho akusalo sārammaṇo atthi tassa āvaṭṭanā paṇidhīti āmantā  rūpaṃ akusalaṃ sārammaṇaṃ atthi tassa āvaṭṭanā paṇidhīti na hevaṃ vattabbe doso moho māno anottappaṃ akusalaṃ sārammaṇaṃ atthi tassa āvaṭṭanā paṇidhīti  āmantā rūpaṃ akusalaṃ sārammaṇaṃ atthi tassa āvaṭṭanā paṇidhīti na hevaṃ vattabbe
rūpaṃ akusalaṃ anārammaṇaṃ natthi tassa āvaṭṭanā paṇidhīti āmantā lobho akusalo anārammaṇo natthi tassa āvaṭṭanā paṇidhīti na hevaṃ vattabbe rūpaṃ akusalaṃ anārammaṇaṃ natthi tassa āvaṭṭanā paṇidhīti āmantā doso moho anottappaṃ akusalaṃ anārammaṇaṃ natthi tassa āvaṭṭanā paṇidhīti na hevaṃ vattabbe
 na vattabbaṃ  rūpaṃ kusalampi akusalampīti āmantā nanu kāyakammaṃ vacīkammaṃ kusalampi akusalampīti āmantā hañci kāyakammaṃ vacīkammaṃ kusalampi akusalampi tena vata re vattabbe  rūpaṃ kusalampi akusalampīti

16 soḷasamavaggo

 rūpaṃ vipākoti āmantā rūpaṃ sukhavedaniyaṃ dukkhavedaniyaṃ adukkhamasukhavedaniyaṃ  sukhāya vedanāya sampayuttaṃ dukkhāya vedanāya sampayuttaṃ adukkhamasukhāya  vedanāya sampayuttaṃ phassena sampayuttaṃ cittena sampayuttaṃ sārammaṇaṃ atthi tassa āvaṭṭanā paṇidhīti na hevaṃ vattabbe nanu na sukhavedaniyaṃ na dukkhavedaniyaṃ anārammaṇaṃ natthi tassa āvaṭṭanā paṇidhīti āmantā hañci na sukhavedaniyaṃ na dukkhavedaniyaṃ anārammaṇaṃ natthi tassa āvaṭṭanā paṇidhi no ca vata re vattabbe  rūpaṃ vipākoti
 phasso vipāko phasso sukhavedaniyo dukkhavedaniyo sārammaṇo  atthi tassa āvaṭṭanā paṇidhīti āmantā rūpaṃ vipāko rūpaṃ sukhavedaniyaṃ dukkhavedaniyaṃ sārammaṇaṃ atthi tassa āvaṭṭanā paṇidhīti na hevaṃ vattabbe
rūpaṃ vipāko  rūpaṃ na sukhavedaniyaṃ na dukkhavedaniyaṃ anārammaṇaṃ natthi tassa āvaṭṭanā paṇidhīti āmantā phasso vipāko phasso na sukhavedaniyo na dukkhavedaniyo anārammaṇo natthi tassa āvaṭṭanā paṇidhīti na hevaṃ vattabbe
 na vattabbaṃ  rūpaṃ vipākoti āmantā nanu kammassa katattā uppannā cittacetasikā dhammā vipākoti āmantā hañci kammassa katattā uppannā cittacetasikā dhammā vipāko tena vata re vattabbe  kammassa katattā uppannaṃ rūpaṃ vipākoti

16 soḷasamavaggo

 atthi  rūpaṃ rūpāvacaranti āmantā samāpattesiyaṃ upapattesiyaṃ diṭṭhadhammasukhavihāraṃ samāpattesiyena cittena upapattesiyena cittena diṭṭhadhammasukhavihārena cittena sahagataṃ  sahajātaṃ saṃsaṭṭhaṃ sampayuttaṃ  ekuppādaṃ ekanirodhaṃ ekavatthukaṃ ekārammaṇanti na hevaṃ vattabbe nanu na samāpattesiyaṃ na upapattesiyaṃ na diṭṭhadhammasukhavihāraṃ na samāpattesiyena cittena na upapattesiyena cittena na diṭṭhadhammasukhavihārena cittena sahagataṃ sahajātaṃ saṃsaṭṭhaṃ sampayuttaṃ ekuppādaṃ ekanirodhaṃ ekavatthukaṃ ekārammaṇanti āmantā hañci na samāpattesiyaṃ na upapattesiyaṃ na diṭṭhadhammasukhavihāraṃ na samāpattesiyena cittena ekārammaṇaṃ no ca vata re vattabbe  atthi rūpaṃ rūpāvacaranti
 atthi rūpaṃ arūpāvacaranti āmantā samāpattesiyaṃ upapattesiyaṃ diṭṭhadhammasukhavihāraṃ samāpattesiyena cittena upapattesiyena cittena diṭṭhadhammasukhavihārena cittena sahagataṃ sahajātaṃ saṃsaṭṭhaṃ sampayuttaṃ ekuppādaṃ ekanirodhaṃ ekavatthukaṃ ekārammaṇanti na hevaṃ vattabbe nanu na samāpattesiyaṃ na upapattesiyaṃ na diṭṭhadhammasukhavihāraṃ na samāpattesiyena cittena   ekārammaṇanti āmantā hañci na samāpattesiyaṃ na upapattesiyaṃ ekavatthukaṃ ekārammaṇaṃ no ca vata re vattabbe  atthi rūpaṃ arūpāvacaranti
 na vattabbaṃ  atthi rūpaṃ rūpāvacaraṃ atthi rūpaṃ arūpāvacaranti āmantā nanu kāmāvacarakammassa katattā rūpaṃ kāmāvacaranti āmantā hañci kāmāvacarakammassa katattā rūpaṃ kāmāvacaraṃ  tena vata re vattabbe  rūpāvacarakammassa katattā rūpaṃ rūpāvacaraṃ arūpāvacarakammassa katattā rūpaṃ arūpāvacaranti

16 soḷasamavaggo

 rūparāgo rūpadhātupariyāpannoti āmantā samāpattesiyo upapattesiyo diṭṭhadhammasukhavihāro samāpattesiyena cittena upapattesiyena cittena diṭṭhadhammasukhavihārena cittena  sahagato sahajāto saṃsaṭṭho sampayutto ekuppādo ekanirodho ekavatthuko ekārammaṇoti na hevaṃ vattabbe nanu na samāpattesiyo na upapattesiyo na diṭṭhadhammasukhavihāro na samāpattesiyena cittena ekavatthuko ekārammaṇoti āmantā hañci na samāpattesiyo na upapattesiyo na diṭṭhadhammasukhavihāro na samāpattesiyena cittena ekavatthuko ekārammaṇo no ca vata re vattabbe  rūparāgo rūpadhātupariyāpannoti
 rūparāgo rūpadhātupariyāpannoti āmantā saddarāgo saddadhātupariyāpannoti na hevaṃ vattabbe  rūparāgo rūpadhātupariyāpannoti āmantā gandharāgo rasarāgo phoṭṭhabbarāgo phoṭṭhabbadhātupariyāpannoti na hevaṃ vattabbe
saddarāgo  na vattabbaṃ  saddadhātupariyāpannoti āmantā rūparāgo na vattabbaṃ  rūpadhātupariyāpannoti na hevaṃ vattabbe gandharāgo rasarāgo phoṭṭhabbarāgo na vattabbaṃ  phoṭṭhabbadhātupariyāpannoti āmantā  rūparāgo na vattabbaṃ  rūpadhātupariyāpannoti na hevaṃ vattabbe
 arūparāgo arūpadhātupariyāpannoti āmantā arūparāgo na vattabbaṃ  arūpadhātupariyāpannoti na hevaṃ vattabbe arūparāgo arūpadhātupariyāpannoti āmantā samāpattesiyo upapattesiyo diṭṭhadhammasukhavihāro samāpattesiyena cittena upapattesiyena cittena diṭṭhadhammasukhavihārena cittena sahagato sahajāto saṃsaṭṭho sampayutto ekuppādo ekanirodho ekavatthuko ekārammaṇoti na hevaṃ vattabbe nanu na samāpattesiyo na upapattesiyo na diṭṭhadhammasukhavihāro na samāpattesiyena cittena ekavatthuko ekārammaṇoti āmantā hañci na samāpattesiyo na upapattesiyo na diṭṭhadhammasukhavihāro na samāpattesiyena cittena na upapattesiyena cittena na diṭṭhadhammasukhavihārena cittena sahagato sahajāto saṃsaṭṭho sampayutto ekuppādo ekanirodho ekavatthuko ekārammaṇo no ca vata re vattabbe  arūparāgo arūpadhātupariyāpannoti
 arūparāgo arūpadhātupariyāpannoti āmantā saddarāgo saddadhātupariyāpannoti  na hevaṃ vattabbe arūparāgo arūpadhātupariyāpannoti āmantā gandharāgo rasarāgo phoṭṭhabbarāgo phoṭṭhabbadhātupariyāpannoti na hevaṃ vattabbe
saddarāgo na vattabbaṃ  saddadhātupariyāpannoti āmantā arūparāgo na vattabbaṃ  arūpadhātupariyāpannoti na hevaṃ vattabbe gandharāgo rasarāgo phoṭṭhabbarāgo na vattabbaṃ  phoṭṭhabbadhātupariyāpannoti āmantā arūparāgo na vattabbaṃ  arūpadhātupariyāpannoti na  hevaṃ vattabbe
 na vattabbaṃ  rūparāgo rūpadhātupariyāpanno arūparāgo arūpadhātupariyāpannoti āmantā nanu kāmarāgo kāmadhātupariyāpannoti  āmantā hañci kāmarāgo kāmadhātupariyāpanno tena vata re vattabbe  rūparāgo rūpadhātupariyāpanno arūparāgo arūpadhātupariyāpannoti
rūparāgo rūpadhātupariyāpanno arūparāgo arūpadhātupariyāpannotikathā niṭṭhitā


tassuddānaṃ 
cittaniggaho cittapaggaho sukhānuppadānaṃ adhigayha manasikāro rūpaṃ hetu rūpaṃ sahetukaṃ rūpaṃ kusalampi akusalampi rūpaṃ vipāko atthi rūpaṃ rūpāvacaraṃ atthi rūpaṃ arūpāvacaraṃ sabbe kilesā kāmadhātupariyāpannāti
