
koṇāgamanassa  pana bhagavato aparabhāge tassa sāsane ca antarahite tiṃsavassasahassāyukā sattā anupubbena parihāyitvā dasavassāyukā hutvā puna vaḍḍhitvā aparimitāyukā hutvā puna anupubbena parihāyitvā vīsativassasahassāyukesu sattesu jātesu anekamanussapo  nāma satthā loke udapādi  so pāramiyo pūretvā tusitapure nibbattitvā tato cavitvā bārāṇasīnagare brahmadattassa nāma brāhmaṇassa vipulaguṇavatiyā dhanavatiyā nāma brāhmaṇiyā kucchismiṃ paṭisandhiṃ gahetvā dasannaṃ māsānaṃ accayena isipatane migadāye mātukucchito nikkhami gottavasena panassa kassapakumāroti nāmamakaṃsu so dve vassasahassāni agāraṃ ajjhāvasi haṃsavā yasavā sirinandoti tassa tayo pāsādā ahesuṃ sunandā nāma brāhmaṇippamukhāni aṭṭhacattālīsa itthisahassāni paccupaṭṭhitāni ahesuṃ
so cattāri nimittāni disvā sunandāya brāhmaṇiyā vijitasene nāma putte uppanne uppannasaṃvego mahābhinikkhamanaṃ nikkhamissāmīti cintesi athassa parivitakkasamanantarameva pāsādo kulālacakkamiva bhamitvā gaganatalamabbhuggantvā paramarucirakaranikaro saradasamayarajanikaro viya tārāgaṇaparivuto anekanarasataparivuto gaganatalamalaṅkaronto viya puññānubhāvaṃ pakāsento viya jananayanahadayāni ākaḍḍhento viya rukkhaggāni paraṃ sobhayamāno viya ca gantvā nigrodhabodhiṃ majjhekatvā bhūmiyaṃ patiṭṭhahi atha bodhisatto mahāsatto pathaviyaṃ patiṭṭhahitvā devadattaṃ arahattaddhajamādāya pabbaji tassa nāṭakitthiyo pāsādā otaritvā aḍḍhagāvutaṃ maggaṃ gantvā saparivārā senāsannivesaṃ katvā nisīdiṃsu tato itthiparicārike ṭhapetvā sahāgatā sabbe pabbajiṃsu
mahāpuriso kira sattāhaṃ tehi parivuto padhānacariyaṃ caritvā visākhapuṇṇamāya sunandāya nāma brāhmaṇiyā dinnaṃ madhupāyāsaṃ paribhuñjitvā khadiravane divāvihāraṃ katvā sāyanhasamaye somena nāma yavapālakena upanītā aṭṭha tiṇamuṭṭhiyo gahetvā nigrodhabodhiṃ upagantvā  pañcadasahatthāyāmavitthataṃ  tiṇasantharaṃ santharitvā tattha nisīditvā abhisambodhiṃ pāpuṇitvā  anekajātisaṃsāraṃ taṇhānaṃ khayamajjhagāti udānaṃ udānetvā sattasattāhaṃ vītināmetvā attanā saha pabbajitānaṃ bhikkhūnaṃ koṭiyā upanissayasampattiṃ disvā gaganatalena gantvā bārāṇasiyaṃ isipatane migadāye otaritvā tehi parivuto tattha dhammacakkaṃ pavattesi  tadā vīsatiyā koṭisahassānaṃ paṭhamo dhammābhisamayo ahosi tena vuttaṃ 

 koṇāgamanassa aparena sambuddho dvipaduttamo
kassapo nāma gottena dhammarājā pabhaṅkaro

 sañchaḍḍitaṃ kulamūlaṃ bahvannapānabhojanaṃ
datvāna yācake dānaṃ pūrayitvāna mānasaṃ
usabhova āḷakaṃ bhetvā patto sambodhimuttamaṃ

 dhammacakkaṃ pavattente kassape lokanāyake
vīsakoṭisahassānaṃ paṭhamābhisamayo ahūti
tattha nti chaḍḍitaṃ ujjhitaṃ pariccattaṃ nti kulagharaṃ aparimitabhogakkhandhaṃ anekakoṭisahassadhanasañcayaṃ dasasatanayanabhavanasadisabhogaṃ atiduccajaṃ tiṇamiva chaḍḍitanti attho ti yācakānaṃ datvā nti goṭṭhaṃ yathā usabho goṭṭhaṃ bhinditvā yathāsukhaṃ icchitaṭṭhānaṃ pāpuṇāti evaṃ mahāpurisopi gehabandhanaṃ bhinditvā abhisambodhiṃ pāpuṇīti attho
puna catumāsaṃ janapadacārikaṃ caramāne satthari dasakoṭisahassānaṃ dutiyo abhisamayo ahosi yadā pana sundaranagaradvāre asanarukkhamūle yamakapāṭihāriyaṃ karonto dhammaṃ desesi tadā pañcannaṃ koṭisahassānaṃ tatiyo abhisamayo ahosi puna yamakapāṭihāriyaṃ katvā suraripudurabhibhavane tāvatiṃsabhavane sudhammā nāma devasabhā atthi tattha nisīditvā attano mātaraṃ dhanavatīdeviṃ pamukhaṃ katvā dasasahassilokadhātuyā devatānaṃ anuggahakaraṇatthaṃ sattappakaraṇaṃ abhidhammapiṭakaṃ desento tīṇi devatākoṭisahassāni dhammāmataṃ pāyesi tena vuttaṃ 

 catumāsaṃ  yadā buddho loke carati cārikaṃ
dasakoṭisahassānaṃ dutiyābhisamayo ahu

 yamakaṃ vikubbanaṃ katvā ñāṇadhātuṃ pakittayi
pañcakoṭisahassānaṃ tatiyābhisamayo ahu

 sudhammā devapure ramme tattha dhammaṃ pakittayi
tīṇikoṭisahassānaṃ devānaṃ bodhayī jino

 naradevassa  yakkhassa apare dhammadesane
etesānaṃ abhisamayā gaṇanāto asaṅkhiyāti
tattha nti cātumāse ayameva vā pāṭho ti acari ti yamakapāṭihāriyaṃ katvā nti sabbaññutaññāṇasabhāvaṃ sabbañāṇadhātuntipi vadanti ti mahājanassa pakāsesi ti tāvatiṃsabhavane sudhammā nāma sabhā atthi tattha nisīditvāti attho nti abhidhammaṃ
tadā kira ānubhāvavijitanaradevo naradevo nāma mahesakkho heṭṭhā vuttanaradevayakkho viya mahiddhiko yakkho ahosi so jambudīpe ekasmiṃ nagare rañño yādisaṃ rūpaṃ tādisaṃ rūpasaṇṭhānaṃ sarakuttiṃ nimminitvā taṃ rājānaṃ māretvā khāditvā sahaantepuraṃ rajjaṃ paṭipajjitvā aparimitamaṃsabhojano ahosi so kira itthidhutto ca ahosi yadā pana taṃ kusalā chekā itthiyo  nāyaṃ amhākaṃ rājā amanusso esoti jānanti tadā so lajjito hutvā tā sabbā khāditvā aññaṃ nagaraṃ paṭipajjati evameva so naradevayakkho manusse bhakkhayanto yadā sundaranagarābhimukho agamāsi tadā taṃ disvā nagaravāsino manussā maraṇabhayatajjitasantāsā sakanagarato nikkhamitvā tato tato palāyiṃsu atha te manusse palāyamāne disvā kassapadasabalo tassa naradevassa yakkhassa purato aṭṭhāsi naradevo evaṃ devadevaṃ ṭhitaṃ disvā vissaraṃ ghoraṃ nādaṃ naditvā bhagavato bhayaṃ uppādetuṃ asakkonto taṃ saraṇaṃ gantvā pañhaṃ pucchi pañhaṃ vissajjetvā taṃ dametvā dhamme desiyamāne sampattānaṃ naramarānaṃ gaṇanapathātītānaṃ  abhisamayo ahosi tena vuttaṃ  tiādi  tattha ti aparasmiṃ dhammadesane nti etesaṃ ayameva vā pāṭho
tassa pana kassapabhagavato ekova sāvakasannipāto ahosi bārāṇasīnagare purohitaputto tisso nāma ahosi so kassapassa bodhisattassa sarīre lakkhaṇasampattiṃ disvā pituno bhāsato sutvā  nissaṃsayaṃ eso mahābhinikkhamanaṃ nikkhamitvā buddho bhavissati etassāhaṃ santike pabbajitvā saṃsāradukkhato muccissāmīti cintetvā suddhamunigaṇavantaṃ himavantaṃ gantvā tāpasapabbajjaṃ pabbaji tassa parivārabhūtāni vīsatitāpasasahassāni ahesuṃ so  aparabhāge kassapakumāro nikkhamitvā abhisambodhiṃ anuppattoti sutvā saparivāro āgantvā kassapassa bhagavato santike saparivāro ehibhikkhupabbajjāya pabbajitvā arahattaṃ pāpuṇi tasmiṃ samāgame kassapo bhagavā māghapuṇṇamāyaṃ pātimokkhaṃ uddisi tena vuttaṃ 

 tassāpi devadevassa eko āsi samāgamo
khīṇāsavānaṃ vimalānaṃ santacittāna tādinaṃ

 vīsabhikkhusahassānaṃ tadā āsi samāgamo
atikkantabhavantānaṃ hirisīlena tādinanti
tattha nti atikkantaputhujjanasotāpannādīnaṃ sabbesaṃ khīṇāsavānamevāti attho nti hiriyā ca sīlena ca sadisānaṃ
tadā amhākaṃ bodhisatto jotipālo nāma māṇavo tiṇṇaṃ vedānaṃ pāragū bhūmiyañceva antalikkhe ca pākaṭo ghaṭikārassa kumbhakārassa sahāyo ahosi so tena saddhiṃ satthāraṃ upasaṅkamitvā tassa dhammakathaṃ sutvā tassa santike pabbaji so āraddhavīriyo tīṇi piṭakāni uggahetvā vattapaṭipattiyā buddhasāsanaṃ sobhesi sopi taṃ satthā byākāsi tena vuttaṃ 

 ahaṃ tadā māṇavako jotipāloti vissuto
ajjhāyako mantadharo tiṇṇaṃ vedāna pāragū

 lakkhaṇe  itihāse ca sadhamme pāramiṃ gato
bhūmantalikkhakusalo katavijjo anavayo

 kassapassa bhagavato ghaṭikāro nāmupaṭṭhako
sagāravo sappatisso nibbuto tatiye phale

 ādāya maṃ ghaṭīkāro upagañchi kassapaṃ jinaṃ
tassa dhammaṃ suṇitvāna pabbajiṃ tassa santike

 āraddhavīriyo hutvā vattāvattesu kovido
na kvaci parihāyāmi pūresiṃ jinasāsanaṃ

 yāvatā  buddhabhaṇitaṃ navaṅgaṃ jinasāsanaṃ
sabbaṃ pariyāpuṇitvāna sobhayiṃ jinasāsanaṃ

 mama acchariyaṃ disvā sopi buddho viyākari
imamhi bhaddake kappe ayaṃ buddho bhavissati

 ahu kapilavhayā rammā hessāma sammukhā imaṃ

 tassāpi vacanaṃ sutvā bhiyyo cittaṃ pasādayiṃ
uttariṃ vatamadhiṭṭhāsiṃ dasapāramipūriyā

 evamahaṃ saṃsaritvā parivajjento anācaraṃ
dukkarañca kataṃ mayhaṃ bodhiyāyeva kāraṇāti
tattha ti bhūmisikkhāsu ca antalikkhesu ca joticakkācāre jotivijjāya ca kusaloti attho ti upaṭṭhāyako ti sappatissayo ti vinīto vissuto vā ti nimittasattamī tatiyaphalādhigamahetu nibbutoti attho ti maṃ gahetvā ti khuddakavattamahāvattesu ti tesaṃ  pūraṇe kusalo ti kvacipi sīlesu vā samādhisamāpattiādīsu vā katthaci kutopi na parihāyāmi sabbattha me parihāni nāma na vijjatīti dīpeti na koci parihāyāmītipi pāṭho soyevattho
ti  paricchedavacanametaṃ yāvatakanti attho nti buddhavacanaṃ nti sobhesiṃ pakāsesiṃ nti mama sammāpaṭipattiṃ aññehi asādhāraṇaṃ acchariyaṃ abbhutaṃ kassapo bhagavā disvāti attho ti saṃsāre saṃsaritvā nti anācāraṃ akattabbaṃ akaraṇīyanti attho
tassa pana kassapassa bhagavato jātanagaraṃ bārāṇasī nāma ahosi brahmadatto nāma brāhmaṇo pitā paramaguṇavatī dhanavatī nāma brāhmaṇī mātā tisso ca bhāradvājo ca dve aggasāvakā sabbamitto  nāmupaṭṭhāko anuḷā ca uruveḷā ca dve aggasāvikā nigrodharukkho bodhi sarīraṃ vīsatihatthubbedhaṃ ahosi vīsativassasahassāni āyu sunandā nāmassa aggamahesī vijitaseno nāma putto pāsādayānena nikkhami tena vuttaṃ 

 nagaraṃ bārāṇasī nāma kikī nāmāsi khattiyo
vasate tattha nagare sambuddhassa mahākulaṃ

 brāhmaṇo brahmadattova āsi buddhassa so pitā
dhanavatī nāma janikā kassapassa mahesino

 tisso ca bhāradvājo ca ahesuṃ aggasāvakā
sabbamitto nāmupaṭṭhāko kassapassa mahesino

 anuḷā uruveḷā ca ahesuṃ aggasāvikā
bodhi tassa bhagavato nigrodhoti pavuccati

 uccattanena so buddho vīsatiratanuggato
vijjulaṭṭhīva ākāse candova gahapūrito

 vīsativassasahassāni  āyu tassa mahesino
tāvatā tiṭṭhamāno so tāresi janataṃ bahuṃ

 dhammataḷākaṃ māpayitvā sīlaṃ datvā vilepanaṃ
dhammadussaṃ nivāsetvā dhammamālaṃ vibhajjiya

 dhammavimalamādāsaṃ  ṭhapayitvā mahājane
keci nibbānaṃ patthentā passantu me alaṅkaraṃ

 sīlakañcukaṃ datvāna jhānakavacavammitaṃ
dhammacammaṃ pārupitvā datvā sannāhamuttamaṃ

 satiphalakaṃ datvāna tikhiṇaṃ ñāṇakuntimaṃ
dhammakhaggavaraṃ datvā sīlasaṃsaggamaddanaṃ

 tevijjābhūsanaṃ datvāna āveḷaṃ caturo phale
chaḷabhiññābharaṇaṃ datvā dhammapupphapiḷandhanaṃ

 saddhammapaṇḍaracchattaṃ  datvā pāpanivāraṇaṃ
māpayitvābhayaṃ pupphaṃ nibbuto so sasāvako

 eso hi sammāsambuddho appameyyo durāsado
eso hi dhammaratano svākkhāto ehipassiko

 eso hi saṅgharatano suppaṭipanno anuttaro
sabbaṃ tamantarahitaṃ nanu rittā sabbasaṅkhārāti
tattha ti ghanabhāvena saṇṭhitā vijjulatā viya ti parivesagahaparikkhito puṇṇacando viya ti pariyattidhammataḷākaṃ māpayitvā nti catupārisuddhisīlasaṅkhātaṃ cittasantativibhūsanatthaṃ vilepanaṃ datvā  ti hirottappadhammasaṅkhātaṃ sāṭakayugaṃ nivāsetvā ti sattattiṃsabodhipakkhiyadhammakusumamālaṃ vibhajitvā vidahitvāti attho
nti vimalaṃ sotāpattimaggasaṅkhātaṃ ādāsaṃ sāvajjānavajjakusalākusaladhammasallakkhaṇatthaṃ mahājanassa dhammataḷākatīre dhammādāsaṃ ṭhapetvāti attho ti mahājanassa ti ye keci ti sabbākusalamalavilayakaraṃ amatamasaṅkhatamanītikaṃ paramasantaṃ accutirasaṃ nibbānaṃ patthentā vicaranti te imaṃ alaṅkāraṃ vuttappakāraṃ  mayā dassitaṃ passantūti attho nibbānamabhipatthentā passantu maṃ alaṅkarantipi pāṭho soyevattho alaṅkaranti rassaṃ katvā vuttaṃ
ti pañcasīladasasīlacatupārisuddhisīlamayaṃ kañcukaṃ datvā nti catukkapañcakajjhānakavacabandhaṃ bandhitvā ti satisampajaññasaṅkhātadhammacammaṃ pārupitvā nti uttamaṃ caturaṅgasamannāgataṃ vīriyasannāhaṃ datvāti attho ti rāgādidosāripāpanivāraṇatthaṃ catusatipaṭṭhānaphalakanivāraṇaṃ datvā nti paṭivedhasamatthaṃ tikhiṇavipassanāñāṇakuntavantaṃ vipassanāñāṇanisitakuntavaranti attho kilesabalanidhanakarasamatthaṃ vā yogāvacarayodhavaraṃ ṭhapetvāti attho ti tassa yogāvacarassa vīriyupalatalanisitadhāraṃ maggapaññāvarakhaggaṃ datvā nti ariyaṃ lokuttarasīlaṃ kilesasaṃsaggamaddanatthāya kilesanighātanatthāyāti attho
ti tevijjāmayaṃ vibhūsanaṃ datvā ti cattāri phalāni vaṭaṃsakaṃ katvā nti ābharaṇatthāya alaṅkārakaraṇatthāya cha abhiññāyo datvā nti navalokuttaradhammasaṅkhātaṃ kusumamālaṃ katvā nti accantavisuddhaṃ vimuttisetacchattaṃ sabbākusalātapanivāraṇaṃ datvā nti abhayapuragāminaṃ aṭṭhaṅgikamaggaṃ pupphaṃ katvāti attho
kassapo kira bhagavā kāsiraṭṭhe setabyanagare setabyuyyāne parinibbāyi dhātuyo kirassa na vikiriṃsu sakalajambudīpavāsino manussā sannipatitvā ekekaṃ suvaṇṇiṭṭhakaṃ koṭiagghanakaṃ  ratanavicittaṃ bahicinanatthaṃ ekekaṃ aḍḍhakoṭiagghanakaṃ abbhantarapūraṇatthaṃ manosilāya mattikākiccaṃ telena udakakiccaṃ karonto yojanubbedhaṃ thūpamakaṃsu
kassapopi  bhagavā katakicco sabbasattahitameva karonto
kāsirājanagare migadāye lokanandanakaro nivasīti
sesagāthāsu sabbattha pākaṭamevāti




