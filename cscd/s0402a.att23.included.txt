

 pañcamassa  paṭhame ti sammukhībhāvena vijjamānatāyāti attho ti paṭilabhati ti yadi hi saddhā na bhaveyya deyyadhammo na bhaveyya dakkhiṇeyyasaṅkhātā paṭiggāhakapuggalā na bhaveyyuṃ kathaṃ puññakammaṃ kareyya tesaṃ pana sammukhībhāvena sakkā kātunti tasmā saddhāya sammukhībhāvātiādimāha ettha ca dve  dhammā sulabhā deyyadhammā ceva dakkhiṇeyyā ca saddhā pana dullabhā puthujjanassa hi saddhā athāvarā padavārena nānā hoti teneva mahāmoggallānasadisopi aggasāvako pāṭibhogo bhavituṃ asakkonto āha  dvinnaṃ kho te ahaṃ āvuso dhammānaṃ pāṭibhogo bhogānañca jīvitassa ca saddhāya pana tvaṃyeva pāṭibhogoti (udā 18)

 dutiye ti vigatamacchariyamalena ti vissaṭṭhacāgo ti dhotahattho assaddho hi satakkhattuṃ hatthe dhovitvāpi malinahatthova hoti saddho pana dānābhiratattā malinahatthopi dhotahatthova ti  vossaggasaṅkhāte dāne rato ti yācituṃ yutto yācakehi vā yogo assātipi yācayogo ti dānaṃ dadanto saṃvibhāgañca karonto dānasaṃvibhāgarato nāma hoti
nti dasapi yojanāni vīsampi tiṃsampi yojanasatampi gantvā sīlasampanne daṭṭhukāmo hoti  viya  viya ca pāṭaliputtassa kira nagaradvāre sālāya nisinnā dve brāhmaṇā kāḷavallimaṇḍapavāsimahānāgattherassa guṇakathaṃ sutvā amhehi taṃ bhikkhuṃ daṭṭhuṃ vaṭṭatīti dvepi janā nikkhamiṃsu eko antarāmagge kālamakāsi eko samuddatīraṃ patvā nāvāya mahātitthapaṭṭane oruyha anurādhapuraṃ  āgantvā kāḷavallimaṇḍapo kuhinti pucchi rohaṇajanapadeti so anupubbena therassa vasanaṭṭhānaṃ patvā cūḷanagaragāme dhuraghare nivāsaṃ gahetvā therassa āhāraṃ sampādetvā pātova vuṭṭhāya therassa vasanaṭṭhānaṃ pucchitvā gantvā janapariyante ṭhito theraṃ dūratova āgacchantaṃ disvā sakiṃ tattheva ṭhito vanditvā puna upasaṅkamitvā gopphakesu daḷhaṃ gahetvā vandanto uccā bhante tumheti āha thero ca nātiucco nātirasso pamāṇayuttova tena naṃ puna āha  nātiuccā tumhe tumhākaṃ  pana guṇā mecakavaṇṇassa samuddassa matthakena gantvā sakalajambudīpatalaṃ ajjhottharitvā gatā ahampi pāṭaliputtanagaradvāre nisinno tumhākaṃ guṇakathaṃ assosinti so therassa bhikkhāhāraṃ datvā attano ticīvaraṃ paṭiyādetvā therassa santike pabbajitvā tassovāde patiṭṭhāya katipāheneva arahattaṃ pāpuṇi
pi bhante mayhaṃ vanditabbayuttakaṃ  ekaṃ ayyaṃ ācikkhathāti pucchi bhikkhū maṅgalavāsī kuṭṭatissattheroti āhaṃsu rājā mahāparivārena pañcayojanamaggaṃ agamāsi thero kiṃ saddo eso āvusoti bhikkhusaṅghaṃ pucchi rājā bhante tumhākaṃ dassanatthāya āgatoti thero cintesi  kiṃ mayhaṃ mahallakakāle rājagehe kammanti divāṭṭhāne mañce nipajjitvā bhūmiyaṃ lekhaṃ likhanto acchi rājā kahaṃ theroti pucchitvā divāṭṭhāneti sutvā tattha gacchanto theraṃ bhūmiyaṃ lekhaṃ likhantaṃ disvā khīṇāsavassa nāma hatthakukkuccaṃ natthi nāyaṃ khīṇāsavoti avanditvāva nivatti bhikkhusaṅgho theraṃ āha  bhante evaṃvidhassa saddhassa pasannassa rañño kasmā vippaṭisāraṃ karitthāti āvuso rañño pasādarakkhanaṃ na tumhākaṃ bhāro mahallakattherassa bhāroti vatvā aparabhāge anupādisesāya nibbānadhātuyā parinibbāyanto bhikkhusaṅghaṃ āha  mayhaṃ kūṭāgāramhi aññampi pallaṅkaṃ attharathāti tasmiṃ atthate thero  idaṃ kūṭāgāraṃ antare appatiṭṭhahitvā raññā diṭṭhakāleyeva bhūmiyaṃ patiṭṭhātūti adhiṭṭhahitvā parinibbāyi kūṭāgāraṃ pañcayojanamaggaṃ ākāsena agamāsi pañcayojanamagge dhajaṃ dhāretuṃ samatthā rukkhā dhajapaggahitāva ahesuṃ gacchāpi gumbāpi sabbe kūṭāgārābhimukhā hutvā aṭṭhaṃsu
raññopi paṇṇaṃ pahiṇiṃsu thero parinibbuto kūṭāgāraṃ ākāsena āgacchatīti rājā na saddahi kūṭāgāraṃ ākāsena gantvā thūpārāmaṃ padakkhiṇaṃ katvā silācetiyaṭṭhānaṃ agamāsi cetiyaṃ saha vatthunā uppatitvā kūṭāgāramatthake aṭṭhāsi sādhukārasahassāni pavattiṃsu  tasmiṃ khaṇe mahābyagghatthero nāma lohapāsāde sattamakūṭāgāre nisinno bhikkhūnaṃ vinayakammaṃ karonto taṃ saddaṃ sutvā kiṃ saddo  esoti paṭipucchi bhante maṅgalavāsī kuṭṭatissatthero parinibbuto kūṭāgāraṃ pañcayojanamaggaṃ ākāsena āgataṃ tattha so sādhukārasaddoti āvuso puññavante nissāya  sakkāraṃ labhissāmāti antevāsike khamāpetvā ākāseneva āgantvā taṃ kūṭāgāraṃ pavisitvā dutiyamañce nisīditvā anupādisesāya nibbānadhātuyā parinibbāyi rājā gandhapupphacuṇṇāni ādāya gantvā ākāse ṭhitaṃ kūṭāgāraṃ disvā kūṭāgāraṃ pūjesi tasmiṃ khaṇe kūṭāgāraṃ otaritvā pathaviyaṃ patiṭṭhitaṃ rājā mahāsakkārena sarīrakiccaṃ kāretvā dhātuyo gahetvā cetiyaṃ akāsi evarūpā sīlavantānaṃ dassanakāmā nāma honti
ti tathāgatappaveditaṃ saddhammaṃ sotukāmo hoti  viya gaṅgāvanavāliaṅgaṇamhi kira tiṃsa bhikkhū vassaṃ upagatā anvaddhamāsaṃ uposathadivase catupaccayasantosabhāvanārāmamahāariyavaṃsañca (a ni 428) kathenti eko piṇḍapātikatthero pacchābhāgena āgantvā paṭicchannaṭṭhāne nisīdi atha naṃ eko gonaso jaṅghapiṇḍimaṃsaṃ saṇḍāsena gaṇhanto viya ḍaṃsi thero olokento gonasaṃ disvā ajja dhammassavanantarāyaṃ na karissāmīti gonasaṃ gahetvā thavikāya pakkhipitvā thavikāmukhaṃ bandhitvā avidūre ṭhāne ṭhapetvā dhammaṃ suṇantova nisīdi aruṇuggamanañca visaṃ vikkhambhetvā therassa tiṇṇaṃ phalānaṃ pāpuṇanañca visassa daṭṭhaṭṭhāneneva otaritvā pathavipavisanañca dhammakathikattherassa dhammakathāniṭṭhāpanañca ekakkhaṇeyeva ahosi tato thero āha  āvuso eko me coro gahitoti thavikaṃ muñcitvā gonasaṃ vissajjesi bhikkhū disvā kāya velāya daṭṭhattha bhanteti pucchiṃsu hiyyo sāyanhasamaye āvusoti kasmā bhante evaṃ bhāriyaṃ kammaṃ karitthāti āvuso sacāhaṃ dīghajātikena daṭṭhoti vadeyyaṃ nayimaṃ ettakaṃ ānisaṃsaṃ  labheyyanti idaṃ tāva piṇḍapātikattherassa vatthu
dīghavāpiyampi mahājātakabhāṇakatthero gāthāsahassaṃ mahāvessantaraṃ kathessatīti tissamahāgāme tissamahāvihāravāsī eko  daharo sutvā tato nikkhamitvā ekāheneva navayojanamaggaṃ āgato tasmiṃyeva khaṇe thero dhammakathaṃ ārabhi daharo dūramaggāgamanena sañjātakāyadarathattā paṭṭhānagāthāya saddhiṃ avasānagāthaṃyeva vavatthapesi tato therassa idamavocāti  vatvā uṭṭhāya gamanakāle mayhaṃ āgamanakammaṃ moghaṃ jātanti rodamāno aṭṭhāsi eko manusso taṃ kathaṃ sutvā gantvā therassa ārocesi bhante tumhākaṃ dhammakathaṃ sossāmīti eko daharabhikkhu tissamahāvihārā āgato so kāyadarathabhāvena me āgamanaṃ moghaṃ jātanti rodamāno ṭhitoti gacchatha saññāpetha naṃ puna sve kathessāmāti so punadivase therassa dhammakathaṃ sutvā sotāpattiphalaṃ pāpuṇi
aparāpi  ekā itthī puttakaṃ pāyamānā dīghabhāṇakamahāabhayatthero nāma ariyavaṃsapaṭipadaṃ kathetīti sutvā pañcayojanamaggaṃ gantvā divākathikattherassa nisinnakāleyeva vihāraṃ pavisitvā bhūmiyaṃ puttaṃ nipajjāpetvā divākathikattherassa ṭhitakāva dhammaṃ assosi sarabhāṇake there uṭṭhite dīghabhāṇakamahāabhayatthero catupaccayasantosabhāvanārāmamahāariyavaṃsaṃ ārabhi sā ṭhitakāva paggaṇhāti thero tayo eva paccaye kathetvā uṭṭhānākāraṃ akāsi sā upāsikā āha  ayyo ariyavaṃsaṃ kathessāmīti siniddhabhojanaṃ bhuñjitvā madhurapānakaṃ pivitvā yaṭṭhimadhukatelādīhi bhesajjaṃ katvā kathetuṃ  yuttaṭṭhāneyeva uṭṭhahatīti thero sādhu bhaginīti vatvā upari bhāvanārāmaṃ paṭṭhapesi aruṇuggamanañca therassa idamavocāti vacanañca upāsikāya sotāpattiphaluppatti ca ekakkhaṇeyeva ahosi
aparāpi  itthī aṅkena puttaṃ ādāya dhammaṃ sossāmīti cittalapabbataṃ gantvā ekaṃ rukkhaṃ nissāya dārakaṃ nipajjāpetvā sayaṃ ṭhitakāva dhammaṃ suṇāti rattibhāgasamanantare eko dīghajātiko tassā  passantiyāyeva samīpe nipannadārakaṃ catūhi dāṭhāhi ḍaṃsitvā agamāsi sā cintesi  sacāhaṃ putto me sappena daṭṭhoti vakkhāmi dhammassa antarāyo bhavissati anekakkhattuṃ kho pana me ayaṃ saṃsāravaṭṭe vaṭṭantiyā putto ahosi dhammameva carissāmīti tiyāmarattiṃ ṭhitakāva dhammaṃ paggaṇhitvā sotāpattiphale patiṭṭhāya aruṇe uggate saccakiriyāya puttassa visaṃ nimmathetvā puttaṃ gahetvā gatā evarūpā puggalā dhammaṃ sotukāmā nāma honti

 tatiye ti tayo atthe tīṇi kāraṇāni passantena ti yuttameva ti yo puggalo catusaccadhammaṃ pakāseti ti aṭṭhakathaṃ ñāṇena paṭisaṃvedī ti pāḷidhammaṃ paṭisaṃvedī

 catutthe ti kāraṇehi ti appaṭihatā niyyānikā

 pañcame ti paṇḍitehi paññattāni kathitāni pasatthāni ti sappurisehi mahāpurisehi paññattāni kathitāni pasatthāni ti karuṇā ceva karuṇāpubbabhāgo ca ti sīlasaṃyamo ti  indriyasaṃvaro uposathavasena vā attadamanaṃ puṇṇovāde (ma ni 3395 ādayo saṃ ni 488 ādayo) damoti vuttā khantipi āḷavake (saṃ ni 1246 su ni 183 ādayo) vuttā paññāpi imasmiṃ sutte vaṭṭatiyeva nti mātāpitūnaṃ rakkhanaṃ gopanaṃ paṭijagganaṃ nti aññattha buddhapaccekabuddhaariyasāvakā santo nāma idha pana mātāpituupaṭṭhākā adhippetā tasmā uttamaṭṭhena santānaṃ  seṭṭhacariyaṭṭhena  idaṃ mātāpituupaṭṭhānaṃ sabbhi upaññātanti evamettha attho daṭṭhabbo ti santānaṃ uttamapurisānaṃ etāni ṭhānāni kāraṇāni ti idha imesaṃyeva tiṇṇaṃ ṭhānānaṃ kāraṇena ariyo ceva dassanasampanno ca veditabbo na buddhādayo na sotāpannā atha vā ti mātupaṭṭhānaṃ pitupaṭṭhānanti etāni ṭhānāni santānaṃ uttamapurisānaṃ kāraṇānīti evaṃ mātāpituupaṭṭhākavasena imissā gāthāya attho veditabbo mātāpituupaṭṭhākoyeva hi idha ariyo dassanasampannoti vutto nti so khemaṃ devalokaṃ gacchatīti

 chaṭṭhe ti tīhi kāraṇehi tiādīsu bhikkhū āgacchante disvā paccuggamanaṃ karontā gacchante anugacchantā āsanasālāya sammajjanaupalepanādīni karontā āsanāni paññāpentā pānīyaṃ paccupaṭṭhāpentā kāyena puññaṃ pasavanti nāma bhikkhusaṅghaṃ piṇḍāya carantaṃ disvā yāguṃ detha bhattaṃ detha sappinavanītādīni detha gandhapupphādīhi pūjetha uposathaṃ upavasatha dhammaṃ suṇātha cetiyaṃ vandathātiādīni vadantā vācāya puññaṃ pasavanti nāma bhikkhū piṇḍāya carante disvā labhantūti cintentā manasā puññaṃ pasavanti nāma ti paṭilabhanti puññaṃ  panettha lokiyalokuttaramissakaṃ kathitaṃ

 sattame ti paccayehi samāgantvā katassa ti saṅkhataṃ etanti sañjānanakāraṇāni nimittāni ti jāti ti bhedo  nāma jarā tattha nti tebhūmakā dhammā maggaphalāni pana asammasanūpagattā idha na kathīyanti uppādādayo  nāma tesu uppādakkhaṇe uppādo ṭhānakkhaṇe jarā bhedakkhaṇe vayo lakkhaṇaṃ na saṅkhataṃ saṅkhataṃ na lakkhaṇaṃ  lakkhaṇena pana saṅkhataṃ paricchinnaṃ yathā hatthiassagomahiṃsādīnaṃ sattisūlādīni sañjānanalakkhaṇāni na hatthiādayo napi hatthiādayo lakkhaṇāneva lakkhaṇehi pana te asukassa hatthī asukassa asso asukahatthī asukaassoti vā paññāyanti evaṃsampadamidaṃ veditabbaṃ

 aṭṭhame ti paccayehi samāgantvā akatassa ti asaṅkhataṃ etanti sañjānanakāraṇāni nimittāni tiādīhi uppādajarābhaṅgānaṃ abhāvo vutto uppādādīnañhi abhāvena asaṅkhatanti paññāyati

 navame ti mahārukkhā nti kulajeṭṭhakaṃ ti silāmayo nti agāmakaṭṭhāne ti mahanto ti aṭaviyaṃ ti vanajeṭṭhakā nti sugatigāmikamaggasaṅkhātaṃ dhammaṃ caritvā

 dasame nti vīriyaṃ kātuṃ yuttaṃ ti anuppādatthāya anuppādaṃ sādhessāmīti iminā kāraṇena kattabbanti attho paratopi eseva nayo nti sarīrasambhavānaṃ nti dukkhamānaṃ nti bahalānaṃ tāpanavasena vā tibbānaṃ nti pharusānaṃ nti tikhiṇānaṃ nti amadhurānaṃ nti manaṃ vaḍḍhetuṃ asamatthānaṃ nti jīvitaharānaṃ ti adhivāsanatthāya sahanatthāya khamanatthāya
ettake  ṭhāne satthā āṇāpetvā āṇattiṃ pavattetvā idāni samādapento tiādimāha tattha ti yadā ti vīriyavā ti sappañño ti satiyā samannāgato ti vaṭṭadukkhassa paricchedaparivaṭumakiriyāya ime ca pana ātāpādayo tayopi lokiyalokuttaramissakā kathitā

 ekādasame ti mahanto balavacoro nti gharasandhiṃ nti mahāvilopaṃ nti ekameva gehaṃ parivāretvā vilumpanaṃ ti panthadūhanakammaṃ karoti nti nadīnaṃ duggamaṭṭhānaṃ antaradīpakaṃ yattha sakkā hoti dvīhipi tīhipi jaṅghasahassehi saddhiṃ nilīyituṃ nti  pabbatānaṃ visamaṭṭhānaṃ pabbatantaraṃ yattha sakkā hoti sattahi vā aṭṭhahi vā jaṅghasahassehi saddhiṃ nilīyituṃ nti tiṇena vaḍḍhitvā sañchannaṃ dvattiyojanaṭṭhānaṃ nti ghanaṃ aññamaññaṃ saṃsaṭṭhasākhaṃ ekābaddhaṃ  mahāvanasaṇḍaṃ ti pariyodahitvā taṃ taṃ kāraṇaṃ pakkhipitvā atthaṃ kathayissanti ti te assa ti kismiñci kiñci vattuṃ āraddheyeva mā evaṃ avacuttha mayaṃ etaṃ kulaparamparāya jānāma na esa evarūpaṃ karissatīti taṃ taṃ kāraṇaṃ pakkhipitvā mahantampi dosaṃ harantā atthaṃ bhaṇanti atha vā ti paṭicchādetvātipi attho te hi tassapi dosaṃ paṭicchādetvā atthaṃ bhaṇanti nti guṇakhananena khataṃ guṇupaghātena upahataṃ ti sampakkhalanaṭṭhena visamena kāyadvārikakammena vacīmanokammesupi eseva nayo ti dasavatthukāya antaṃ gahetvā ṭhitadiṭṭhiyā sesaṃ sabbattha uttānatthamevāti



