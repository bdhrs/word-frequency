
 yena yena saṃvaṇṇanāvisesabhūtena desanāhārasampātādinā hārasampātena ekasuttappadesatthā niddhāretvā vibhattā so  saṃvaṇṇanāvisesabhūto desanāhārasampātādihārasampāto paripuṇṇo katamaṃ nayasamuṭṭhānanti pucchitabbattā ntiādi āraddhaṃ  pana evaṃ nānāsuttavasena ekasuttavasena ca  hāravicāraṃ dassetvā idāni nayavicāraṃ dassetuṃ tattha katamaṃ nayasamuṭṭhānantiādi āraddhanti (netti aṭṭha 79) vuttaṃ tattha katamo nandiyāvaṭṭanayotiādiṃ anārabhitvā tattha katamaṃ nayasamuṭṭhānantiādiārambhane kāraṇaṃ  vuttameva tattha ti tesu hārādīsu yo atthanayo saṃvaṇṇanānayena niddiṭṭho tasseva atthanayassa samuṭṭhānaṃ bhūmiṃ pucchati nti
kiñcāpi saṃvaṇṇanānayā niddiṭṭhā tathāpi atthanayasaṃvaṇṇanānayānaṃ visesassa pākaṭaṃ kātuṃ puna kathayissāma taṇhāavijjāhi saṃkilesapakkhassa suttatthassa catusaccayojanamukhena nayanalakkhaṇo saṃvaṇṇanāviseso ceva samathavipassanāhi vodānapakkhassa suttatthassa catusaccayojanamukhena nayanalakkhaṇo saṃvaṇṇanāviseso ca  nāma tīhi akusalamūlehi lobhādīhi saṃkilesapakkhassa suttatthassa catusaccayojanamukhena nayanalakkhaṇo saṃvaṇṇanāviseso ceva tīhi kusalamūlehi alobhādīhi vodānapakkhassa suttatthassa catusaccayojanamukhena nayanalakkhaṇo saṃvaṇṇanāviseso ca  nāma catūhi subhasaññādīhi vipallāsehi sakalasaṃkilesapakkhassa suttatthassa catusaccayojanamukhena nayanalakkhaṇo saṃvaṇṇanāviseso ceva catūhi asubhasaññādīhi avipallāsehi satipaṭṭhānehi saddhindriyehi vā vodānapakkhassa suttatthassa catusaccayojanamukhena nayanalakkhaṇo saṃvaṇṇanāviseso ca  nāmāti vuttā nayā  nāma tesaṃ saṃvaṇṇanānayānaṃ samuṭṭhānaṃ pucchati katamaṃ nayasamuṭṭhānanti
nayā pana nānāsuttato niddhāritehi taṇhāavijjādīhi mūlapadehi catusaccayojanāya nayato anubujjhiyamāno dukkhādiattho so hi maggañāṇaṃ nayati sampāpetīti ti vutto so  nāma tasseva atthanayassa samuṭṭhānaṃ pucchati katamaṃ nayasamuṭṭhānanti tasmā  catusaccayojanāya nayaggāhato nīyati anupucchīyatīti  ko so suttatthabhūto dukkhādiko attho nayati maggañāṇaṃ pāpetīti vā  dukkhādiko atthova tenāha  anubujjhiyamāno dukkhādiattho so hi maggañāṇaṃ nayati sampāpetīti nayoti (netti aṭṭha 79) samuṭṭhahanti nayā etenāti  kiṃ taṃ avijjātaṇhādikāraṇaṃ taṃdīpanā saṃvaṇṇanā ca avijjātaṇhādinā hi dukkhādiatthanayā sambhavanti atha vā avijjātaṇhādīhi catusaccayojanā  nāma tena vuttaṃ  kiṃ pana taṃ taṃtaṃmūlapadehi catusaccayojanāti (netti aṭṭha 79) evaṃ atthe gayhamāne sati saṃvaṇṇanānayāpi gahitā honti nayānaṃ samuṭṭhānaṃ  tasmiṃ nayasamuṭṭhāne
katamaṃ  nandiyāvaṭṭanayasamuṭṭhānanti pucchitabbattā paṭhamaṃ nandiyāvaṭṭanayasamuṭṭhānaṃ dassetuṃ tiādi vuttaṃ nandiyāvaṭṭanayasamuṭṭhānabhūtāya avijjāya ca taṇhāya ca pubbā koṭi asukassa buddhassa bhagavato uppajjanakāle uppannā asukassa cakkavattino uppajjanakāle uppannāti na paññāyati koṭiyā abhāvatoti yojanā avijjātaṇhāsu katamā nīvaraṇaṃ katamā saṃyojananti pucchitabbattā nti vuttaṃ ti tāsu avijjātaṇhāsu ādīnavapaṭicchādikattā  bhavesu saṃyojanato  avijjānīvaraṇā sattā kathaṃ vicaranti kathaṃ vuccanti taṇhāsaṃyojanā sattā kathaṃ vicaranti kathaṃ vuccantīti pucchitabbattā tiādi vuttaṃ avijjānīvaraṇametesamatthīti  avijjāya saṃyuttā viya pavattā avijjāya abhinivisavatthūsu saṃyuttā viya pavattā sattā  vipallāsena niccādiabhinivesavatthubhūte rūpādiārammaṇe  vividhā caranti pavattanti  niccādiabhinivisantā vicarantā sattā ti vuccanti taṇhāsaṃyojanametesanti  taṇhāya saṃyuttā viya pavattā taṇhāya vā ārammaṇabhūte vatthukāme saṃyuttā viya pavattā sattā  aṭṭhasatataṇhāvicaritena ārammaṇabhūte vatthusmiṃ  pavattantīti attho
diṭṭhicaritā  sattā kaṃ paṭipattiṃ anuyuttā viharanti taṇhācaritā sattā kaṃ paṭipattiṃ anuyuttā viharantīti pucchitabbattā tiādi vuttaṃ diṭṭhicaritā sattā  sāsanato bahiddhā pabbajitā hontāpi sukhena adhigantabbaṃ sukhaṃ natthi dukkhena adhigantabbaṃ sukhaṃ pana atthīti manasi karontā attakilamathānuyogaṃ pañcātapādipaṭipattiṃ anuyuttā viharanti taṇhācaritā sattā  sāsanato bahiddhā pabbajitā hontāpi kāme paṭisevantā lokaṃ vaḍḍhāpentā bahuṃ puññaṃ vaḍḍhāpentīti manasi karontā kāmesu kāmasukhallikānuyogaṃ paṭipattiṃ anuyuttā viharanti
kasmā diṭṭhicaritā tathāvidhaṃ paṭipattiṃ anuyuttā viharanti kasmā taṇhācaritā tathāvidhaṃ paṭipattiṃ anuyuttā viharantīti pucchitabbattā ntiādi vuttaṃ ti tattha tesu diṭṭhicaritataṇhācaritesu  yasmā kāraṇā viharanti taṃ kāraṇaṃ kinti pucchati  sāsanato bahiddhā yesaṃ puggalānaṃ saccavavatthānaṃ natthi catusaccappakāsanā kuto ca atthi samathavipassanākosallaṃ vā upasamasukhappatti vā kuto atthi  puggalā upasamasukhassa anabhiññā viparītacetā hutvā evaṃ āhaṃsu sukhena adhigantabbaṃ sukhaṃ natthi  dukkhena adhigantabbaṃ sukhaṃ nāma atthīti te evaṃsaññī evaṃdiṭṭhī dukkhena sukhaṃ patthayamānā hutvā attakilamathānuyogamanuyuttā viharanti  sāsanato bahiddhā yesaṃ puggalānaṃ saccavavatthānaṃ natthi catusaccappakāsanā kuto ca atthi samathavipassanākosallaṃ vā upasamasukhappatti vā kuto atthi  puggalā upasamasukhassa anabhiññā viparītacetā hutvā evamāhaṃsu yo kāme paṭisevati so lokaṃ vaḍḍhayati yo lokaṃ vaḍḍhayati so bahuṃ puññaṃ pasavatīti te evaṃsaññī evaṃdiṭṭhī kāmesu sukhasaññī hutvā kāmasukhallikānuyogaṃ anuyuttā ca viharantīti yojanā kātabbā
tathā viharantā kiṃ vaḍḍhayantīti pucchitabbattā ti vuttaṃ tathā vaḍḍhayantā rogādīnaṃ bhesajjaṃ samathavipassanaṃ vaḍḍhayanti kinti pucchitabbattā ti vuttaṃ attho pana  (netti aṭṭha 79) vutto katame saṃkilesavodānā katame rogādayo katamaṃ bhesajjanti pucchitabbattā tiādi vuttaṃ ti tesu saṃkilesavodānarogabhesajjādīsu attakilamathānuyogo ca kāmasukhallikānuyogo ca  hoti samathavipassanā  hoti attakilamathānuyogo ca  hoti samathavipassanā pe samathavipassanā  hoti
katamo katamaṃ saccanti pucchitabbattā ntiādi vuttaṃ ti tesu saṃkilesādīsu saṃkileso ekadesavasena  dukkhasaccaṃ hoti ti tasmiṃ saṃkilese abhisaṅgo viya pavatto lokiyadhammo niravasesavasena dukkhasaccaṃ hoti atha vā tasmiṃ dukkhe abhisaṅgo viya pavattā taṇhā  samudayasaccaṃ hoti taṇhānirodho  nirodhasaccaṃ hoti samathavipassanā dukkhanirodhagāminī paṭipadā maggasaccaṃ hoti imāni cattāri saccāni niddhāretvā yojetabbāni tesu catūsu saccesu katamaṃ pariññeyyaṃ katamo pahātabbo katamo bhāvetabbo katamo sacchikātabboti pucchitabbattā ntiādi vuttaṃ
 diṭṭhicaritataṇhācaritānaṃ attakilamathānuyogādivasena cattāri saccāni niddhāritāni kathaṃ diṭṭhicaritataṇhācaritānaṃ sakkāyadassane pavattibhedavasena cattāri saccāni niddhāritānīti pucchitabbattā tiādi vuttaṃ atha vā diṭṭhicaritataṇhācaritānaṃ  sakkāyadassane katamo pavattibhedoti pucchitabbattā imesaṃ sakkāyadassane ayaṃ pavattibhedoti vibhajitvā dassetuṃ tiādi vuttaṃ tena vuttaṃ  idāni diṭṭhicaritataṇhācaritānaṃ sakkāyadiṭṭhidassane pavattibhedaṃ dassetuṃ diṭṭhicaritātiādi vuttanti ti tesu diṭṭhicaritataṇhācaritesu  puggalā  attāti attato upagacchanti  attāti attato upagacchanti diṭṭhicaritānaṃ attābhinivesassa balavabhāvato taṇhācaritā pana rūpaṃ vā  attāti  upagacchanti  attāti  upagacchanti  attāti attānaṃ upagacchanti taṇhācaritānaṃ attaniyābhinivesassa balavabhāvato pañcasu upādānakkhandhesu ekekaṃ nissāya catubbidhattā  micchādiṭṭhi sakkāyadiṭṭhīti vuccati evaṃ diṭṭhicaritataṇhācaritānaṃ sakkāyadassane pavattibhedo viññātabboti attho
sakkāyadiṭṭhiyā katamo paṭipakkhoti pucchitabbattā tiādi vuttaṃ tassā sakkāyadiṭṭhiyā pajahanavasena lokuttarā sammādiṭṭhi paṭipakkho tassā sammādiṭṭhiyā  anuguṇabhāvena pavattanakā dhammā ca sakkāyadiṭṭhiyā pajahanavasena paṭipakkhā bhavanti katame dhammā anvāyikāti pucchitabbattā tiādi vuttaṃ sammāsaṅkappo sammāsamādhi ime dhammā anvāyikā honti  sammādiṭṭhiādiko ariyo aṭṭhaṅgiko maggo tassā sakkāyadiṭṭhiyā paṭipakkho hoti pahāyakattā te sammādiṭṭhiyādayo dhammā khandhato kittakā hontīti pucchitabbattā tiādi vuttaṃ katamo khandho samatho katamo khandho vipassanāti pucchitabbattā ti vuttaṃ sakkāyādīsu katamo katamaṃ saccaṃ katamo katamaṃ saccanti pucchitabbattā tiādi vuttaṃ
diṭṭhicaritataṇhācaritānaṃ sakkāyadiṭṭhitappaṭipakkhavasena cattāri saccāni niddhāritāni kathaṃ antadvayamajjhimapaṭipadā niddhāritāti vattabbattā tiādi vuttaṃ ti tesu diṭṭhicaritataṇhācaritesu  diṭṭhicaritā puggalā  attāti attato upagacchanti  attāti attato upagacchanti  diṭṭhicaritā puggalā rūpādayo ca attā rūpādīnañca aniccattā attassāpi aniccattā attā ucchijjati attā vinassati attā paraṃ maraṇā na hotīti abhinivisanato ti  vuccanti  taṇhācaritā puggalā rūpaṃ vā attāti  attānaṃ upagacchanti viññāṇaṃ vā attāti  attānaṃ upagacchanti attani vā viññāṇaṃ viññāṇasmiṃ vā attānaṃ upagacchanti  taṇhācaritā puggalā rūpādīhi attā añño  aññattā attā nicco sassatoti abhinivisanato ti vuccanti
 tesu ucchedavādīsassatavādīpuggalesu pavattā ucchedavādasassatavādā  antadvayapaṭipadā honti  antadvayapaṭipadā saṃsārapavattanassa hetubhāvato  hoti  antadvayassa paṭipajjanassa pajahanavasena majjhimapaṭipadāsaṅkhātova ariyo aṭṭhaṅgiko maggo paṭipakkho hoti pahāyakattā  maggo saṃsāranivattanassa hetubhāvato  hoti  saṃsārapavattisaṃsāranivattīsu  saṃsārapavatti  dukkhasaccaṃ  tasmiṃ dukkhe abhisaṅgo taṇhā  samudayasaccaṃ taṇhānirodho  nirodhasaccaṃ ariyo aṭṭhaṅgiko  dukkhanirodhagāminī paṭipadā maggasaccaṃ iti imāni cattāri saccāni niddhāritāni ntiādimhi vuttanayova attho
ucchedasassatassa kittako pabhedo maggassa kittakoti pucchitabbattā ntiādi vuttaṃ  ucchedasassataariyamaggesu ucchedasassatadassanaṃ  saṅkhepato vīsativatthukā sakkāyadiṭṭhi ucchedo pañcupādānakkhandhe nissāya pavattattā pañcavidho sassatadassanaṃ ekekasmiṃ tidhā uppajjanato pannarasavidhanti vīsatividhaṃ hoti  katamāni cattāro sassatavādā cattāro ekaccasassatavādā cattāro antānantavādā cattāro amarāvikkhepavādā dve adhiccasamuppannavādā soḷasa saññīvādā aṭṭha asaññīvādā aṭṭha nevasaññīnāsaññīvādā satta ucchedavādā pañca diṭṭhadhammanibbānavādāti dvāsaṭṭhi diṭṭhigatāni veditabbāni vitthārato pana  (dī ni 130 ādayo) āgatāni  ucchedasassatadassanānaṃ tecattālīsaṃ bodhipakkhiyadhammā paṭipakkho maggo katame tecattālīsaṃ aniccasaññā dukkhasaññā anattasaññāti tisso saññā ca pahānasaññā virāgasaññā nirodhasaññāti tisso saññā cāti cha saññā ca cattāro satipaṭṭhānā cattāro sammappadhānā cattāro iddhipādā pañcindriyāni pañca balāni satta bojjhaṅgā aṭṭha maggaṅgānīti tecattālīsaṃ bodhipakkhiyadhammā vipassanāvasena paṭipakkho maggo nāma
samathavasena  katamo paṭipakkhoti vattabbattā  samathavasena paṭipakkho maggo nāma katamaṃ ñāṇaṃ katamassa dhammassa padālananti pucchitabbattā tiādi vuttaṃ diṭṭhicarite pavattāni  moho taṇhācarite pavattāni  jālaṃ vasena pavatto moho vasena pavattaṃ jālaṃ aṭṭha samāpattiyo samāpajjitvā tejetvā tikkhaṃ vipassanāñāṇañca ariyamaggañāṇañca nāma bodhipakkhiyadhammānaṃ ñāṇapadaṭṭhānattā moho ca jālañca  padāletīti  kattari yupaccayo mohajālassa padālananti  padālanañhi duvidhaṃ vikkhambhanapadālanaṃ samucchedapadālananti pubbabhāge samathavipassanāvasena  maggakkhaṇe  eva daṭṭhabbaṃ ti tasmiṃ mohajāle avijjā moho bhavataṇhā jālaṃ attano ādhāraṃ puggalaṃ dukkhādīsu aṭṭhasu ṭhānesu mohetīti  paṭhamaṃ jālaṃ jaṭaṃ lāyitvā jaṭāvasena lāti pavattatīti  attani jātaṃ macchasakuṇādikaṃ lāti gaṇhāti lāpeti gaṇhāpetīti vā  jālaṃ viyāti  tena vuttaṃ  atītādibhedabhinnesu rūpādīsu sakaattabhāvādīsu ca saṃsibbanavasena pavattanato jālaṃ bhavataṇhāti (netti aṭṭha 80) avijjātaṇhāhi attakilamathānuyogādīnaṃ kilesapakkhānaṃ niddhāraṇaṃ kataṃ kathaṃ kena saddahitabbanti vattabbattā  vuttaṃ
 ito sāsanato bahiddhā diṭṭhicaritataṇhācaritānaṃ paṭipadādayo niddhāritā sāsane diṭṭhicaritataṇhācaritānaṃ paṭipadādayo kathaṃ niddhāritabbāti vattabbattā saṃkilesapakkhā suttatthā ācariyena dassitā vodānapakkhasuttatthā kathaṃ dassitabbāti vattabbattā vā tiādi vuttaṃ ti tesu diṭṭhicaritataṇhācaritesu  puggalo asmiṃ sāsane pabbajito hutvā catūsu paccayesu sallekhānusantatavutti bhavati kasmā yasmā sallekhe tibbagāravo tasmā sallekhe tibbagāravattā  puggalo asmiṃ sāsane pabbajito hutvā sikkhānusantatavutti bhavati  kasmā yasmā sikkhāya tibbagāravo tasmā sikkhāya tibbagāravattā  puggalo sammattaniyāmaṃ okkamanto hutvā  puggalo bhavati kasmā diṭṭhiyā diṭṭhivisaye paññāsadisapavattanato  puggalo sammattaniyāmaṃ okkamanto hutvā saddhānusārī bhavati kasmā taṇhāvasena micchādhimokkhattā  puggalo sukhāya paṭipadāya dandhābhiññāya ca niyyāti sukhāya  paṭipadāya khippābhiññāya ca niyyāti sukhena kilesehi vikkhambhituṃ samatthattā  puggalo dukkhāya paṭipadāya dandhābhiññāya ca niyyāti dukkhāya paṭipadāya khippābhiññāya ca niyyāti dukkhena kilesehi vikkhambhituṃ samatthattā
tathā kasmā niyyātīti pucchitabbattā ntiādi vuttaṃ  yena kāraṇena niyyāti taṃ nti pucchati  taṇhācaritassa kāmā sukhena apariccattā  yasmā bhavanti tasmā kāmānaṃ sukhena apariccattattā tathā niyyāti  taṇhācarito  vatthukāmakilesakāmehi viveciyamāno dukkhena paṭinissarati dandhañca  catusaccadhammaṃ ājānāti  puggalo diṭṭhicarito hoti so  diṭṭhicarito puggalo  ādimhiyeva  kilesakāmavatthukāmehi anatthiko bhavati  diṭṭhicarito  tehi kāmehi viveciyamāno khippañca sukhena paṭinissarati khippañca dhammaṃ ājānāti
taṇhācarito dukkhāya paṭipadāya dandhābhiññāya niyyāti diṭṭhicarito sukhāya paṭipadāya khippābhiññāya niyyātīti ekekāya paṭipadāya bhavitabbanti vattabbattā ti vuttaṃ evaṃ sati ekova dvīhi dvīhi paṭipadāhi niyyātīti āpajjatīti vattabbattā tiādi vuttaṃ taṇhācaritā sattāpi duvidhā mudindriyāpi tikkhindriyāpi diṭṭhicaritā sattāpi duvidhā mudindriyāpi tikkhindriyāpīti yojanā kātabbā  taṇhācaritadiṭṭhicaritā mudindriyā bhavanti  taṇhācaritadiṭṭhicaritā dandhañca paṭinissaranti dandhañca dhammaṃ ājānanti  taṇhācaritadiṭṭhicaritā tikkhindriyā bhavanti  taṇhācaritadiṭṭhicaritā khippañca paṭinissaranti khippañca dhammaṃ ājānanti tasmā ekekasseva ekekā paṭipadā  yuttāvāti imāhi paṭipadāhi niyyantiyeva na niyyiṃsu niyyissantīti āpajjeyya vattamānavibhattiyā niddiṭṭhattāti vattabbattā tiādi vuttaṃ atītepi imāhi catūhi paṭipadāhi niyyiṃsu paccuppannesupi niyyanti anāgatepi niyyissantīti attho gahetabbo yathā pabbato tiṭṭhatīti
nti evaṃ vuttappakārena ariyapuggalā catukkamaggaṃ paṭipadaṃ paññāpenti kimatthaṃ paññāpentīti vattabbattā tiādi vuttaṃ ti taṇhāavijjānaṃ vasena saṃkilesapakkhe dvidisā catusaccayojanāpi samathavipassanānaṃ  vasena vodānapakkhe dvidisā catusaccayojanāpi dassitā ayaṃ catubbidhā catusaccayojanā nandiyāvaṭṭassa nayassa samuṭṭhānaṃ bhūmi samuṭṭhānabhāvatoti tathāvidhāya catusaccayojanāya nandiyāvaṭṭassa nayassa samuṭṭhānabhūmibhāvo kena saddahitabboti vattabbattā tiādi vuttaṃ
 nandiyāvaṭṭassa nayassa samuṭṭhānabhūtā bhūmi dassitā tassa nandiyāvaṭṭassa nayassa kattha katamā disā kittakena upaparikkhitabbāti vattabbattā tiādi vuttaṃ -saddo pakkhantarattho  disābhūtā āhārādayo dhammā veyyākaraṇesu kusalākusalāti vuttaṃ  disābhūtā āhārādayo dhammā duvidhena ime akusalā dhammā saṃkilesadhammā ime kusalā vodānadhammāti duvidhena  ālocitabbā katamena duvidhenāti pucchitabbattā ti vuttaṃ katamaṃ vaṭṭaṃ katamaṃ vivaṭṭanti pucchitabbattā nti vuttaṃ saṃsārassa katamo hetūti pucchitabbattā ti vuttaṃ katamaṃ kammaṃ nāma cetanāyeva kammaṃ nāma kiṃ udāhu cetasikañca phaladānasamatthāsamatthampi kammaṃ kinti pucchitabbattā ntiādi vuttaṃ ti tesu kammakilesesu  kena pakārena daṭṭhabbanti ce vadeyya yathā yena upacayena kataṃ kammaṃ phaladānasamatthaṃ hoti tasmiṃ upacaye taṃ kammaṃ daṭṭhabbaṃ te kilesā katamehi dhammehi niddisitabbāti ce puccheyya sabbepi kilesā catūhi vipallāsehi niddisitabbā te kilesā kattha  daṭṭhabbāti ce puccheyya dasavatthuke kilesapuñje te kilesā daṭṭhabbā
katamāni dasa vatthūnīti ce puccheyya cattāro āhārā cattāro vipallāsā cattāri upādānāni cattāro yogā cattāro ganthā cattāro āsavā cattāro oghā cattāro sallā catasso viññāṇaṭṭhitiyo cattāri agatigamanānīti dasa vatthūnīti veditabbāni catunnaṃ kiccavasena ekattā ettha ca kilesānaṃ paccayo vatthukāmopi kilesopi kilesavatthu hoti purimānaṃ purimānaṃ kilesānaṃ pacchimānaṃ pacchimānaṃ kilesānaṃ paccayabhāvato
katamo katamo katamassa katamassa vatthūti pucchitabbattā tiādi vuttaṃ ālambitabbe paṭhame kabaḷīkārāhāre paṭhamo rūpaṃ subhanti  ārammaṇakaraṇavasena pavattati ālambitabbe dutiye phassāhāre dutiyo phassapaccayā vedanā sukhāti  pavattati ālambitabbe tatiye cittāhāre tatiyo cittaṃ niccanti  pavattati ālambitabbe catutthe manosañcetanāhāre dhammo attāti  ārammaṇakaraṇavasena pavattati ālambitabbe paṭhame rūpaṃ subhanti  paṭhamaṃ kāmupādānaṃ ārammaṇakaraṇavasena pavattati sesesupi yathārahaṃ nayānusārena yojetvā attho veditabbo
 tesu āhārādīsu katamo katamassa puggalassa upakkilesoti vattabbattā tiādi vuttaṃ ti tesu āhārādīsu taṇhācaritadiṭṭhicaritesu vā taṇhācaritassa rūpavedanāsu tibbacchandarāgassa uppajjanato yo ca kabaḷīkāro āhāro yo ca phassāhāro pavattati  kabaḷīkārāhāraphassāhārā taṇhācaritassa puggalassa upakkilesā bhavanti diṭṭhicaritassa dhammacittesu balavaattaniccābhinivesassa uppajjanato yo ca manosañcetanāhāro yo ca viññāṇāhāro pavattati  manosañcetanāhāraviññāṇāhārā diṭṭhicaritassa puggalassa upakkilesā bhavanti ntiādīsupi vuttanayānusārena attho gahetabboti purimānaṃ  dvinnaṃ dvinnaṃ taṇhāpadhānattā ceva taṇhāsabhāvattā ca pacchimānaṃ dvinnaṃ dvinnaṃ diṭṭhipadhānattā ceva diṭṭhisabhāvattā cāti
 katamasmiṃ paṭhamādike āhāre katamo paṭhamādiko vipallāso pavattatīti pucchitabbattā tiādinā nāmavasena niyametvā pubbe vuttatthameva dasseti katamasmiṃ vipallāse ṭhito katamaṃ upādiyatīti pucchitabbattā tiādi vuttaṃ paṭhame vipallāse  puggalo kāme yena upādānena upādiyati  upādānaṃ kāmupādānaṃ nāmāti vuccati sesesu iminā nayena yojanā kātabbā
yena kāmupādānena kāmehi puggalo saṃyujjati ayaṃ kāmupādānadhammo kāmayogoti vuccatītiādinā yojanā kātabbā sesānaṃ yojanatthādayo pāḷito aṭṭhakathāto ca pākaṭā
 āhārādīsu katame katamā disāti pucchitabbattā tiādi vuttaṃ  tesu āhāracatukkādīsu dasasu catukkesu paṭhamo paṭhamo kabaḷīkārāhārādiko  paṭhamā disā dutiyo dutiyo phassāhārādiko dutiyā disā tatiyo tatiyo viññāṇāhārādiko tatiyā disā catuttho catuttho manosañcetanāhārādiko catutthā disāti veditabbā
tāsu catūsu disāsu tesu kabaḷīkārāhārādīsu dhammesu katame dhammā katamassa upakkilesāti pucchitabbattā ime āhārādayo dhammā imassa puggalassa upakkilesāti vibhattāti dassetuṃ ti vuttaṃ  pana  kabaḷīkārāhāro āhārotiādi āhārādīsu ye yassa puggalassa upakkilesā taṃ vibhajitvā dassetuṃ āraddhanti (netti aṭṭha 85) vuttaṃ nti ekadesabhūtānaṃ dasannaṃ suttānaṃ ti sabhāvadhammo saddattho hi asamānoti nti etena ca saddatthassa nānattaṃ dasseti
kabaḷīkārāhārādīsu  katame āhārādayo katamena vimokkhamukhena pariññaṃ pahānaṃ gacchantīti pucchitabbattā tiādi vuttaṃ
ti evaṃ vuttappakārā ti sabbe āhārādayo dhammā lokavaṭṭānusārino bhavanti ti te sabbe āhārādayo dhammā ti lokato vaṭṭato  aniccānupassanādīhi niyyanti
 saṃkilesapakkhe disābhūtā āhāracatukkādayo dasa catukkā dhammā ācariyena niddhāretvā dassitā amhehi ca ñātā vodānapakkhe katame disābhūtā dhammāti pucchitabbattā vodānapakkhe disābhūte dhamme dassetuṃ tiādi vuttaṃ ti dibbavihārā brahmavihārā ariyavihārā āneñjavihārāti cattāro vihārā tesu rūpāvacarasamāpattiyo  catasso appamaññāyo  catasso phalasamāpattiyo  catasso arūpasamāpattiyo ti mānapahānaṃ ālayasamugghāto avijjāpahānaṃ bhavūpasamoti cattāro acchariyaabbhutadhammā ti saccādhiṭṭhānaṃ cāgādhiṭṭhānaṃ paññādhiṭṭhānaṃ upasamādhiṭṭhānanti cattāri adhiṭṭhānāni ti chandasamādhibhāvanā vīriyasamādhibhāvanā cittasamādhibhāvanā vīmaṃsāsamādhibhāvanāti catasso samādhibhāvanā ti indriyasaṃvaro tapo bojjhaṅgo sabbūpadhipaṭinissaggoti cattāro sukhabhāgiyā avasesā pākaṭā
catūsu catūsu paṭipadādīsu katamo paṭipadādiko paṭhamo satipaṭṭhānādiko bhavatīti pucchitabbattā ntiādi vuttaṃ paṭipadādayo paññāpadaṭṭhānādikā satipaṭṭhānādayo pana satipadaṭṭhānādikā tasmā paṭhamā paṭipadā paṭhamaṃ satipaṭṭhānantiādiyojanā kātabbāti vattabbattā tiādi vuttaṃ pūrakapūretabbabhāvato tathā yojanā kātabbāti adhippāyo atha  vā bhāvitā bahulīkatā katame paṭipadādayo katame satipaṭṭhānādike pūrentīti pucchitabbattā tiādi vuttaṃ
 tesu dasasu paṭipadācatukkādīsu katame dhammā katamā disā katame dhammā katamā disāti pucchitabbattā tiādi vuttaṃ ti tesu dasasu paṭipadācatukkādīsu  mayā vuccamānā paṭhamā paṭipadādayo disā catasso disā bhavanti
tesu catūsu disābhūtesu paṭipadācatukkādīsu katamo disābhūto attho katamassa puggalassa bhesajjanti pucchitabbattā nti vuttaṃ
tesu dasasu paṭipadādicatukkesu dhammesu katamo katamo katamaṃ katamaṃ vimokkhamukhanti pucchitabbattā tiādi vuttaṃ attho pana  vitthārena vutto pākaṭo saṃkilesapakkhe disābhūtā āhāracatukkādayo dasa catukkā samatikkamitabbapahātabbabhāvena niddhāritā vodānapakkhe pana disābhūtā paṭipadācatukkādayo dasa catukkā samatikkamapahāyakabhāvena niddhāritā
tesaṃ āhāracatukkādīnaṃ dasannaṃ catukkānaṃ samatikkamanapahānasaṅkhātaṃ yaṃ vikkīḷitañca tesaṃ paṭipadācatukkādīnaṃ dasannaṃ catukkānaṃ bhāvanāsaṅkhātaṃ yaṃ vikkīḷitañca sacchikiriyāsaṅkhātaṃ yaṃ vikkīḷitañca atthi taṃ tividhaṃ vikkīḷitaṃ katamesaṃ puggalānaṃ vikkīḷitaṃ  bhavatīti pucchitabbattā nti vuttaṃ atha vā yathāvuttappakārehi vimokkhamukhehi ye buddhapaccekabuddhasāvakā vimucciṃsu tesu buddhasseva vikkīḷitaṃ bhavati kiṃ paccekabuddhasseva vikkīḷitaṃ bhavati kiṃ sāvakasseva vikkīḷitaṃ bhavati kiṃ udāhu sabbesaṃ buddhapaccekabuddhasāvakānaṃ vikkīḷitaṃ bhavati kinti vicāraṇāya sambhavato nti vuttaṃ yathāvuttappakārehi vimokkhamukhehi ye buddhapaccekabuddhasāvakā mucciṃsu  buddhapaccekabuddhasāvakānaṃ  yaṃ āhāracatukkādīnaṃ dasannaṃ catukkānaṃ  saparasantāne samatikkamanapahānañca yā paṭipadācatukkādīnaṃ dasannaṃ catukkānaṃ saparasantāne bhāvanāsampādanā sacchikiriyāsampādanā ca atthi idaṃ sabbaṃ vikkīḷitaṃ nāma bhavatīti attho
sabbesaṃ āhāracatukkādīnaṃ dasannaṃ catukkānaṃ sabbe paṭipadācatukkādayo dasa catukkā paṭipakkhā honti kiṃ udāhu yathākkamaṃ catukkānaṃ catukkā paṭipakkhā honti kinti vicāraṇāya sambhavato yathākkamaṃ catukkānaṃ catukkā paṭipakkhā honti pahātabbapahāyakabhāvenāti dassento tiādimāha  pana  idāni āhārādīnaṃ paṭipadādīhi yena samatikkamanaṃ taṃ nesaṃ paṭipakkhabhāvaṃ dassento cattāro āhārā tesaṃ paṭipakkho catasso paṭipadātiādimāhāti (netti aṭṭha 87) vuttaṃ tattha saṃkilesapakkhe cattāro ye āhārā niddhāritā tesaṃ catunnaṃ āhārānaṃ vodānapakkhe yā catasso paṭipadā niddhāritā tā catasso paṭipadā paṭipakkho āhārānaṃ pahātabbattā paṭipadānaṃ pana pahāyakattā satipi āhārānaṃ appahātabbabhāve vipassanārammaṇattā āhārapaṭibaddhachandarāgappahānavasena pahātabbabhāvo vuttoti evamādiyojanā kātabbā
ti sīhasadisā buddhā ca sīhasadisā paccekabuddhā ca sīhasadisā sāvakā cāti sīhasadisā visuṃ visuṃ yojetabbā sāvakā pana ahatarāgadosamohāpi santi tepi sīhāti maññeyyunti taṃ nivattāpanatthaṃ ti vuttaṃ hanitabbāti  rāgo ca doso ca moho ca  hatā rāgadosamohā etehi sāvakehīti  sāvakāti yojanā kātabbā sāvakānaṃyeva byabhicārasambhavatoti  sīhānaṃ buddhānaṃ  sīhānaṃ paccekabuddhānaṃ  sīhānaṃ sāvakānaṃ  vodānapakkhe bhāvitabbānaṃ bodhipakkhiyadhammānaṃ bhāvanā vaḍḍhanā ca  vodānapakkheyeva sacchikātabbānaṃ  phalanibbānānaṃ sacchikiriyā ca  saṃkilesapakkhe pahātabbānaṃ pahānasaṅkhātā byantīkiriyā ca  nāma bhavati
nti  saddhindriyādīnaṃ indriyānaṃ adhiṭṭhānaṃ pavattanaṃ bhāvanā sacchikiriyā ca nti vipallāsānaṃ adhiṭṭhānaṃ pahānavasena appavattanaṃ anuppādanañca saṅkhepato  nāmāti gahitaṃ  saddhindriyādīni  saddhammassa vodānapakkhassa gocaro pavattanahetūti adhippetāni  vipallāsā  saṃkilesapakkhassa gocaro pavattihetūti adhippetā
cattāro āhārātiādinā saṃkilesapakkhe āhāracatukkādīnaṃ dasannaṃ catukkānaṃ taṇhācaritādīnaṃ catunnaṃ puggalānaṃ upakkilesavibhāvanāmukhena yā niddhāraṇā ācariyena katā catasso paṭipadātiādinā ca vodānapakkhe paṭipadācatukkādīnaṃ dasannaṃ catukkānaṃ taṇhācaritādīnaṃ catunnaṃ puggalānaṃ vodānavibhāvanāmukhena yā niddhāraṇā ācariyena katā sā ayaṃ niddhāraṇā katamassa nayassa samuṭṭhānaṃ bhūmīti vuccatīti pucchitabbattā ti vuttaṃ tattha nti yā ayaṃ vuttanayena dvippakārā niddhāraṇā katā sā ayaṃ dvippakārā niddhāraṇā sīhavikkīḷitassa nayassa  pavattiṭṭhānaṃ samuṭṭhānanti nayasamuṭṭhānakosallehi puggalehi vuccatīti yojanā kātabbāti
vuttappakārāya niddhāritāya nayassa bhūmibhāvo kasmā viññāyatīti vattabbattā tiādi vuttaṃ  vuttappakārāya niddhāraṇāya nayabhūmibhāvena ti yaṃ vacanaṃ ācariyo āha tena vacanena viññāyatīti
sīhavikkīḷitanayabhūmi ācariyena vibhāvitā amhehi ca ñātā katamā tipukkhalanayabhūmīti pucchitabbattā tipukkhalanayabhūmiṃ vibhāvetukāmo tiādimāha evaṃ sati ayaṃ saṃkileso tīṇi akusalamūlānītiādivacanameva ācariyena vattabbaṃ kasmā pana tattha ye dukkhāya paṭipadāyātiādivacanaṃ vattabbanti saccaṃ tipukkhalanayabhūmibhāvanā pana ugghaṭitaññuādipuggalattayavasena pavattā tasmā ugghaṭitaññuādipuggalattayaṃ vibhāvetuṃ tattha ye dukkhāya paṭipadāyātiādivacanaṃ vuttaṃ evamapi tattha yo sukhāya paṭipadāya khippābhiññāya  niyyāti ayaṃ ugghaṭitaññūtiādivacanameva vattabbaṃ  kasmā pana tattha ye dukkhāya paṭipadāyātiādivacanaṃ vattabbanti saccaṃ ugghaṭitaññuādipuggalattayaṃ pana sīhavikkīḷitanayato tipukkhalanayassa niggacchanato nikkhamanato sīhavikkīḷitanayabhūmivibhāvanāyaṃ paṭipadāvibhāgato vibhāvitapuggalacatukkato niddhāritaṃ sīhavikkīḷitanayabhūmivibhāvanāyaṃ paṭipadāvibhāgato vibhāvitaṃ puggalacatukkaṃ paṭhamaṃ vibhāvetuṃ tiādi vuttaṃ ti yo paṭipadācatukko sīhavikkīḷitanayabhūmivibhāvanāyaṃ niddhārito tasmiṃ paṭipadācatukke ti ye dandhaudattā diṭṭhicaritapuggalā yathākkamaṃ sukhāya paṭipadāya dandhābhiññāya ca sukhāya paṭipadāya khippābhiññāya ca niyyanti iti niyyakā dve puggalā ca niddhāritā tesaṃ catunnaṃ puggalānaṃ katamo saṃkilesoti pucchitabbattā tesaṃ catunnaṃ puggalānaṃ ayaṃ saṃkilesoti vissajjetuṃ tiādi vuttaṃ cattāro āhārā niddhāritā cattāri agatigamanāni niddhāritāni iti ayaṃ dasavidho āhāracatukkādicatukko tesaṃ catunnaṃ puggalānaṃ saṃkileso hoti tesaṃ catunnaṃ puggalānaṃ saṃkileso ācariyena niddhārito katamaṃ vodānanti pucchitabbattā ntiādi vuttaṃ catasso paṭipadā niddhāritā catasso appamāṇā niddhāritā  idaṃ dasavidhaṃ paṭipadācatukkādicatukkabhūtaṃ dhammajātaṃ tesaṃ catunnaṃ puggalānaṃ vodānaṃ hoti
 tesu catūsu puggalesu katamo puggalo ugghaṭitaññū katamo puggalo vipañcitaññū katamo puggalo neyyoti pucchitabbattā tiādi vuttaṃ pubbepi tattha yetiādinā cattāro puggalā niddhāritā kasmā pana puna tattha yetiādinā cattāro puggalā niddhāritāti ce vadeyya pubbe saṃkilesavodānaṃ sāmibhāvena niddhāritā pacchā pana ugghaṭitaññuādīnaṃ avayavānaṃ samūhabhāvena niddhāritāti visesattho gahetabbo ti ettha yojanattho heṭṭhā vuttasadisova ti tesu catūsu puggalesu ti udatto diṭṭhicarito nti ayaṃ niyato udatto diṭṭhicarito puna ti udattova taṇhācarito ca mando diṭṭhicarito ca ti dukkhāya paṭipadāya khippābhiññāya ca sukhāya paṭipadāya dandhābhiññāya ca
ugghaṭitaññuādayo  tayo puggalā ācariyena niddhāritā tesu tīsu puggalesu katamassa katamassa katamaṃ katamaṃ bhagavā upadisatīti pucchitabbattā tiādi vuttaṃ atha vā paṭipadābhedena puggalabhedo ācariyena vibhāvito kathaṃ desanābhedena  puggalabhedo vibhāvitoti vattabbattā desanābhedenapi puggalabhedaṃ vibhāvetuṃ tiādi vuttaṃ ti tesu tīsu ugghaṭitaññuādīsu puggalesu samathadesanāvipassanādesanābhedeneva puggalabhedo vibhāvitoti vattabbattā mududhammadesanātikkhadhammadesanābhedenapi puggalabhedaṃ vibhāvetuṃ tiādi vuttaṃ sesesupi evameva anusandhyattho vattabbo
visuṃ visuṃ paṭipadābhedena cattāro hutvā visuṃ ca sampiṇḍitā ca paṭipadābhedena ceva desanābhedena ca tayo hontīti vibhāvetuṃ tiādiṃ puna vatvā ti vuttaṃ tattha ti liṅgavipallāsaniddeso cattāro tayoti pana pakatiliṅganiddeso kātabbova
tesaṃ tiṇṇaṃ puggalānaṃ katamo saṃkilesoti pucchitabbattā tiādi vuttaṃ tattha ti tīṇi akusalamūlāni sīlavipatti diṭṭhivipatti ācāravipattīti niddhāritānaṃ akusalānaṃ dhammānaṃ iti ayaṃ samūho saṃkileso hoti tesaṃ tiṇṇaṃ puggalānaṃ saṃkileso ācariyena niddhārito kathaṃ vodānaṃ niddhāritabbanti vattabbattā ntiādi vuttaṃ tattha nti tīṇi kusalamūlāni tīṇi vimokkhamukhāni suññataṃ animittaṃ appaṇihitanti niddhāritānaṃ kusaladhammānaṃ samūhabhūtaṃ iti idaṃ dhammajātaṃ vodānaṃ hoti
vuttappakārena cattāro hutvā tayo puggalā bhavantīti ācariyena vibhāvitā tayo hutvā kittakā puggalā bhavantīti vattabbabhāvato tiādi vuttaṃ ti heṭṭhā vuttappakārena  cattāro hutvā  tayo bhavanti  tayo hutvā taṇhācarito ca diṭṭhicarito cāti  puggalā bhavanti
tesaṃ  dvinnaṃ puggalānaṃ katamo saṃkilesoti vattabbabhāvato tiādi vuttaṃ tattha ti taṇhā ca avijjā ca sassatadiṭṭhi ca ucchedadiṭṭhi cāti niddhāritānaṃ akusaladhammānaṃ iti ayaṃ samūho saṃkileso hoti
tesaṃ  dvinnaṃ puggalānaṃ saṃkileso ācariyena niddhārito kathaṃ vodānanti vattabbabhāvato ntiādi vuttaṃ nti samatho ca vipassanā ca saupādisesā ca nibbānadhātu anupādisesā ca nibbānadhātūti niddhāritānaṃ kusaladhammānaṃ samūhabhūtaṃ iti idaṃ dhammajātaṃ vodānaṃ hoti
tīṇi akusalamūlānītiādinā saṃkilesapakkhe akusalamūlatikādīnaṃ dvinnaṃ dvādasannaṃ tikānaṃ tiṇṇaṃ ugghaṭitaññuādipuggalānaṃ saṃkilesavibhāvanāmukhena yā niddhāraṇā katā tīṇi kusalamūlānītiādinā vodānapakkhe kusalamūlatikādīnaṃ dvinnaṃ dvādasannaṃ tikānaṃ tiṇṇaṃ ugghaṭitaññuādipuggalānaṃ vodānavibhāvanāmukhena yā niddhāraṇā katā  vuttappakāraniddhāraṇā tipukkhalassa ca nayassa aṅkusassa ca nayassa  samuṭṭhānaṃ pavattihetu nāmāti yojetvā taṇhā ca avijjā cātiādinā saṃkilesapakkhe taṇhāavijjādukādīnaṃ pannarasannaṃ dukānaṃ dvinnaṃ taṇhācaritadiṭṭhicaritānaṃ puggalānaṃ vodānavibhāvanāmukhena yā niddhāraṇā katā samatho ca vipassanā cātiādinā vodānapakkhe samathavipassanādukādīnaṃ ekūnavīsatidukānaṃ dvinnaṃ taṇhācaritadiṭṭhicaritānaṃ puggalānaṃ vodānavibhāvanāmukhena yā niddhāraṇā katā ayaṃ vuttappakārā nandiyāvaṭṭassa nayassa bhūmītipi nīharitvā yojetabbā puggalādhiṭṭhānavasena hi nandiyāvaṭṭanayato sīhavikkīḷitanayassa sambhavo sīhavikkīḷitanayato ca tipukkhalanayassa sambhavo hoti dhammādhiṭṭhānavasena pana sīhavikkīḷitanayato tipukkhalanayassa sambhavo tipukkhalanayato ca nandiyāvaṭṭanayassa sambhavo hoti tenāha  ante taṇhā ca avijjā cātiādinā samathassa nayassa bhūmi dassitā teneva hi cattāri hutvā tīṇi bhavanti tīṇi hutvā dve bhavantīti vuttanti (netti aṭṭha 88)
kasmā  pana ayaṃ vuttappakārāya niddhāraṇāya tipukkhalassa ca nayassa aṅkusassa ca nayassa bhūmibhāvo viññāyatīti vattabbabhāvato tiādi vuttaṃ  yathāvuttassa niddhāraṇāya bhūmibhāvena ācariyo ti yaṃ vacanaṃ āha tena vacanena vuttappakārāya niddhāraṇāya tipukkhala yassa bhūmibhāvo viññāyatīti attho
ettāvatā nayasamuṭṭhānaṃ paripuṇṇaṃ hoti aññaṃ natthīti vattabbattā nti vuttaṃ yena yena nayasamuṭṭhānena saṃkilesapakkhe vā akusalā dhammā niddhāritā  vodānapakkhe vā kusalā dhammā niddhāritā taṃ taṃ nayasamuṭṭhānaṃ  yathārahaṃ niddhāretvā yujjitabbanti attho gahetabbo
nayakkamena pana saṅkhepato dassayissāmi  dve puggalā tayo puggalā cattāro puggalāti puggalā tikoṭṭhāsā bhavanti catudisā chadisā aṭṭhadisāti disāpi tikoṭṭhāsā bhavanti tattha ti taṇhācarito puggalo diṭṭhicarito puggaloti dve puggalā bhavanti ti ugghaṭitaññupuggalo vipañcitaññupuggalo neyyapuggaloti tayo puggalā bhavanti ti dukkhāpaṭipadādandhābhiññādibhedena bhinnā mudindriyo taṇhācarito puggalo mudindriyo diṭṭhicarito puggalo tikkhindriyo taṇhācarito puggalo tikkhindriyo diṭṭhicarito puggaloti cattāro puggalā bhavanti ti saṃkilesapakkhe dve dve disā vodānapakkhe dve dve disāti catudisā bhavanti ti saṃkilesapakkhe tisso tisso disā vodānapakkhe tisso tisso disāti chadisā bhavanti ti saṃkilesapakkhe catasso catasso disā vodānapakkhe catasso catasso disāti aṭṭhadisā bhavanti tesu dve dve taṇhācaritadiṭṭhicarite puggale catudisā ca nissāya nandiyāvaṭṭanayasamuṭṭhānaṃ bhavati tayo ugghaṭitaññuvipañcitaññuneyyapuggale ca chadisā ca nissāya tipukkhalanayasamuṭṭhānaṃ bhavati dukkhāpaṭipadādandhābhiññādibhedena bhinne cattāro mudindriyataṇhācaritatikkhindriyataṇhācaritamudindriyadiṭṭhicaritatikkhindriyadiṭṭhicarite puggale ca aṭṭhadisā ca nissāya sīhavikkīḷitanayasamuṭṭhānaṃ bhavati  ekekasmiṃ nayasamuṭṭhāne vibhajite disālocanaaṅkusanayasamuṭṭhānānipi vibhajitāni bhavanti
kathaṃ nandiyāvaṭṭanayasamuṭṭhānaṃ bhavatīti ce vadeyya taṇhā ca avijjā ca ahirikañca anottappañca assati ca asampajaññañca ayonisomanasikāro ca kosajjañca dovacassañca ahaṃkāro ca mamaṃkāro ca assaddhā ca pamādo ca asaddhammassavanañca asaṃvaro ca abhijjhā ca byāpādo ca nīvaraṇañca saṃyojanañca kodho ca upanāho ca makkho ca paḷāso ca issā ca maccherañca māyā ca sāṭheyyañca sassatadiṭṭhi ca ucchedadiṭṭhi cāti (netti 88) dukadukavasena desito ayaṃ disābhūto akusaladhammasamūho dvinnaṃ taṇhācaritadiṭṭhicaritānaṃ puggalānaṃ saṃkileso hotīti saṃkilesapakkhe saṃkilesasāmaññabhāvena yojetvā imesu pannarasasu dukadukavasena desitesu disābhūtesu akusaladhammesu katamo akusaladhammo katamassa puggalassa disāti manasāva disādhammabhāvena oloketvā ayaṃ ayaṃ paṭhamo paṭhamo akusaladhammo taṇhācaritassa puggalassa saṃkilesapakkhe  paṭhamā disā nāma ayaṃ ayaṃ dutiyo dutiyo akusaladhammo diṭṭhicaritassa puggalassa saṃkilesapakkhe dutiyā disā nāmāti visuṃ visuṃ yojetvā samudayasaccadukkhasaccāni yathārahaṃ nīharitvā vibhajitabbadhammasabhāvo ca yena saṃvaṇṇanāvisesena dassito so saṃvaṇṇanāviseso ca nandiyāvaṭṭanayasamuṭṭhānaṃ bhavati tassa olokanā ca yena saṃvaṇṇanāvisesena dassitā so saṃvaṇṇanāviseso ca disālocananayasamuṭṭhānaṃ bhavati tathā oloketvā disāvisesabhūtassa dhammavisesassa puggalānaṃ nayanañca yena saṃvaṇṇanāvisesena nayati so saṃvaṇṇanāviseso ca aṅkusanayasamuṭṭhānaṃ bhavati
samatho ca vipassanā ca hirī ca ottappañca sati ca sampajaññañca yonisomanasikāro ca vīriyārambho ca sovacassañca dhamme ñāṇañca anvaye ñāṇañca khaye ñāṇañca anuppāde ñāṇañca saddhā ca appamādo ca saddhammassavanañca saṃvaro ca anabhijjhā ca abyāpādo ca rāgavirāgā ca cetovimutti avijjāvirāgā ca paññāvimutti abhisamayo ca appicchatā ca santuṭṭhi ca akkodho ca anupanāho ca amakkho ca apaḷāso  ca issāpahānañca macchariyappahānañca vijjā ca vimutti ca saṅkhatārammaṇo ca vimokkho asaṅkhatārammaṇo ca vimokkho saupādisesā ca nibbānadhātu anupādisesā ca nibbānadhātūti (netti 88) tikadukavasena desitaṃ idaṃ disābhūtaṃ kusalasamūhadhammajātaṃ dvinnaṃ taṇhācaritadiṭṭhicaritānaṃ puggalānaṃ vodānaṃ hotīti vodānapakkhe vodānasāmaññabhāvena yojetvā imesu ekūnavīsatiyā dukadukavasena vā desitesu disābhūtesu dhammesu katamo katamo kusaladhammo katamassa katamassa puggalassa disāti manasāva disādhammabhāvena oloketvā ayaṃ paṭhamo paṭhamo kusaladhammo taṇhācaritassa puggalassa vodānapakkhe paṭhamā disā nāma ayaṃ dutiyo dutiyo kusaladhammo diṭṭhicaritassa puggalassa vodānapakkhe dutiyā disā nāmāti visuṃ visuṃ yojetvā maggasaccanirodhasaccāni yathārahaṃ nīharitvā vibhajitabbadhammabhāvo ca yena saṃvaṇṇanāvisesena dassito so saṃvaṇṇanāviseso ca nandiyāvaṭṭanayasamuṭṭhānaṃ bhavati tassa olokanā ca yena saṃvaṇṇanāvisesena dassitā so saṃvaṇṇanāviseso ca disālocananayasamuṭṭhānaṃ bhavati tathā oloketvā disāvisesabhūtassa dhammavisesassa puggalānaṃ nayanañca yena saṃvaṇṇanāvisesena nayati so saṃvaṇṇanāviseso ca aṅkusanayasamuṭṭhānaṃ bhavati
kathaṃ tipukkhalanayasamuṭṭhānaṃ bhavatīti ce puccheyya tīṇi akusalamūlāni  lobho akusalamūlaṃ doso akusalamūlaṃ moho akusalamūlaṃ tīṇi duccaritāni  kāyaduccaritaṃ  vacīduccaritaṃ manoduccaritaṃ tayo akusalavitakkā  kāmavitakko byāpādavitakko vihiṃsāvitakko tisso akusalasaññā  kāmasaññā byāpādasaññā vihiṃsāsaññā tisso viparītasaññā  niccasaññā sukhasaññā attasaññā tisso vedanā  sukhā vedanā dukkhā vedanā adukkhamasukhā vedanā tisso dukkhatā  dukkhadukkhatā saṅkhāradukkhatā vipariṇāmadukkhatā tayo aggī  rāgaggi dosaggi mohaggi tayo sallā  rāgasallo dosasallo mohasallo tisso jaṭā  rāgajaṭā dosajaṭā mohajaṭā tisso akusalūpaparikkhā  akusalaṃ kāyakammaṃ  akusalaṃ vacīkammaṃ akusalaṃ manokammaṃ tisso vipattiyo  sīlavipatti diṭṭhivipatti ācāravipattīti (netti 88) tikavasena desito ayaṃ disābhūto akusaladhammasamūho tiṇṇaṃ ugghaṭitaññuvipañcitaññuneyyapuggalānaṃ saṃkileso hotīti saṃkilesapakkhe saṃkilesasāmaññabhāvena yojetvā imesu dvādasasu tikatikavasena desitesu disābhūtesu akusaladhammesu katamo katamo akusalo dhammo katamassa katamassa puggalassa disāti manasāva disādhammabhāvena oloketvā ayaṃ ayaṃ paṭhamo paṭhamo akusaladhammo ugghaṭitaññupuggalassa saṃkilesapakkhe paṭhamā disā nāma ayaṃ ayaṃ dutiyo dutiyo akusaladhammo vipañcitaññupuggalassa saṃkilesapakkhe dutiyā disā nāma ayaṃ ayaṃ tatiyo tatiyo akusaladhammo neyyassa puggalassa saṃkilesapakkhe tatiyā disā nāmāti visuṃ visuṃ yojetvā samudayasaccadukkhasaccāni yathārahaṃ nīharitvā vibhajitabbadhammasabhāvo ca yena saṃvaṇṇanāvisesena dassito so saṃvaṇṇanāviseso ca tipukkhalanayasamuṭṭhānaṃ bhavati tassa olokanā ca yena saṃvaṇṇanāvisesena dassitā so saṃvaṇṇanāviseso ca disālocananayasamuṭṭhānaṃ bhavati tathā oloketvā disāvisesabhūtassa dhammavisesassa puggalānaṃ nayanañca yena saṃvaṇṇanāvisesena nayati so saṃvaṇṇanāviseso aṅkusanayasamuṭṭhānaṃ bhavati
tīṇi kusalamūlāni  alobho kusalamūlaṃ adoso kusalamūlaṃ amoho kusalamūlaṃ tīṇi sucaritāni  kāyasucaritaṃ vacīsucaritaṃ manosucaritaṃ tayo kusalavitakkā  nekkhammavitakko abyāpādavitakko avihiṃsāvitakko tayo samādhī  savitakko savicāro samādhi avitakko vicāramatto samādhi avitakko avicāro samādhi tisso kusalasaññā  nekkhammasaññā abyāpādasaññā avihiṃsāsaññā tisso aviparītasaññā  aniccasaññā dukkhasaññā anattasaññā tisso kusalūpaparikkhā  kusalaṃ kāyakammaṃ kusalaṃ vacīkammaṃ kusalaṃ manokammaṃ tīṇi soceyyāni  kāyasoceyyaṃ vacīsoceyyaṃ manosoceyyaṃ tisso sampattiyo  sīlasampatti samādhisampatti paññāsampatti  tisso sikkhā  adhisīlasikkhā adhicittasikkhā  adhipaññāsikkhā tayo khandhā  sīlakkhandho samādhikkhandho paññākkhandho tīṇi vimokkhamukhāni  suññataṃ animittaṃ appaṇihitanti (netti 88) tikatikavasena desitaṃ idaṃ disābhūtaṃ kusalasamūhadhammajātaṃ tiṇṇaṃ ugghaṭitaññuvipañcitaññuneyyapuggalānaṃ vodānaṃ hotīti vodānapakkhe vodānasāmaññabhāvena yojetvā imesu dvīsu dvādasasu tikatikavasena desitesu disābhūtesu kusaladhammesu katamo katamo kusaladhammo katamassa katamassa puggalassa disāti manasāva disādhammabhāvena oloketvā ayaṃ ayaṃ paṭhamo paṭhamo kusaladhammo ugghaṭitaññupuggalassa vodānapakkhe paṭhamā disā nāma ayaṃ ayaṃ dutiyo dutiyo kusalo dhammo vipañcitaññupuggalassa vodānapakkhe dutiyā disā nāma ayaṃ ayaṃ tatiyo tatiyo kusaladhammo neyyapuggalassa vodānapakkhe tatiyā disā nāmāti visuṃ visuṃ disābhāvena yojetvā maggasaccanirodhasaccāni yathārahaṃ nīharitvā vibhajitabbadhammasabhāvo ca yena saṃvaṇṇanāvisesena dassito so saṃvaṇṇanāviseso ca tipukkhalanayasamuṭṭhānaṃ bhavati tassa olokanā ca yena saṃvaṇṇanāvisesena dassitā so saṃvaṇṇanāviseso ca disālocananayasamuṭṭhānaṃ bhavati tathā oloketvā disāvisesabhūtassa dhammassa puggalānaṃ nayanañca yena saṃvaṇṇanāvisesena nayati so saṃvaṇṇanāviseso ca aṅkusanayasamuṭṭhānaṃ bhavati
kathaṃ sīhavikkīḷitanayasamuṭṭhānanti ce puccheyya cattāro āhārā cattāro vipallāsā cattāri upādānāni cattāro yogā cattāro ganthā cattāro āsavā cattāro oghā cattāro sallā catasso viññāṇaṭṭhitiyo cattāri agatigamanānīti (netti 87) catukkacatukkavasena desito ayaṃ disābhūto catukko catukko akusaladhammo dukkhāya paṭipadāya dandhābhiññāya niyyakassa mudindriyassa taṇhācaritassa ca dukkhāya paṭipadāya khippābhiññāya niyyakassa tikkhindriyassa taṇhācaritassa ca sukhāya paṭipadāya dandhābhiññāya niyyakassa mudindriyassa diṭṭhicaritassa ca sukhāya paṭipadāya khippābhiññāya niyyakassa tikkhindriyassa diṭṭhicaritassa cāti catunnaṃ puggalānaṃ saṃkilesoti saṃkilesapakkhe saṃkilesasāmaññabhāvena yojetvā imesu catukkacatukkavasena desitesu dasasu  catukkesu dhammesu katamo katamo akusaladhammo katamassa katamassa puggalassa disāti manasāva saṃkilesapakkhe disādhammabhāvena oloketvā ayaṃ ayaṃ paṭhamo paṭhamo akusaladhammo dukkhāya paṭipadāya dandhābhiññāya niyyakassa mudindriyassa taṇhācaritassa puggalassa paṭhamā disā nāma ayaṃ ayaṃ dutiyo dutiyo akusaladhammo dukkhāya paṭipadāya khippābhiññāya niyyakassa tikkhindriyassa taṇhācaritassa puggalassa dutiyā disā nāma ayaṃ  ayaṃ tatiyo tatiyo akusaladhammo sukhāya paṭipadāya dandhābhiññāya niyyakassa mudindriyassa diṭṭhicaritassa puggalassa tatiyā disā nāma ayaṃ ayaṃ catuttho catuttho akusaladhammo sukhāya paṭipadāya khippābhiññāya niyyakassa tikkhindriyassa diṭṭhicaritassa puggalassa catutthā disā nāmāti visuṃ visuṃ disābhāvena yojetvā samudayasaccadukkhasaccāni yathārahaṃ nīharitvā vibhajitabbadhammasabhāvo ca yena saṃvaṇṇanāvisesena dassito so saṃvaṇṇanāviseso ca sīhavikkīḷitanayasamuṭṭhānaṃ bhavati tassa olokanā ca yena saṃvaṇṇanāvisesena dassitā so saṃvaṇṇanāviseso ca disālocananayasamuṭṭhānaṃ bhavati tathā oloketvā disāvisesabhūtassa dhammassa puggalānaṃ nayanañca yena saṃvaṇṇanāvisesena nayati so saṃvaṇṇanāviseso ca aṅkusanayasamuṭṭhānaṃ bhavati
catasso paṭipadā cattāro satipaṭṭhānā cattāri jhānāni cattāro vihārā cattāro sammappadhānā cattāro acchariyā abbhutā dhammā cattāri adhiṭṭhānāni catasso samādhibhāvanā cattāro sukhabhāgiyā dhammā catasso appamāṇāti (netti 86) catukkacatukkavasena desitaṃ idaṃ disābhūtaṃ kusalasamūhadhammajātaṃ dukkhāya paṭipadāya dandhābhiññāya niyyakassa mudindriyassa taṇhācaritassa ca dukkhāya paṭipadāya khippābhiññāya niyyakassa tikkhindriyassa taṇhācaritassa ca sukhāya paṭipadāya dandhābhiññāya niyyakassa mudindriyassa diṭṭhicaritassa sa sukhāya paṭipadāya khippābhiññāya niyyakassa tikkhindriyassa diṭṭhicaritassa cāti catunnaṃ puggalānaṃ vodānaṃ hotīti vodānapakkhe vodānasāmaññabhāvena yojetvā imesu catukkacatukkavasena desitesu dasasu catukkesu kusaladhammesu katamo  katamo kusaladhammo katamassa katamassa puggalassa disāti manasāva disādhammabhāvena oloketvā ayaṃ ayaṃ paṭhamo paṭhamo kusaladhammo dukkhāya paṭipadāya dandhābhiññāya niyyakassa mudindriyassa taṇhācaritassa puggalassa paṭhamā disā nāma ayaṃ ayaṃ dutiyo dutiyo kusaladhammo dukkhāya paṭipadāya khippābhiññāya niyyakassa tikkhindriyassa taṇhācaritassa puggalassa dutiyā disā nāma ayaṃ ayaṃ tatiyo tatiyo kusaladhammo sukhāya paṭipadāya dandhābhiññāya niyyakassa mudindriyassa diṭṭhicaritassa puggalassa tatiyā disā nāma ayaṃ ayaṃ catuttho catuttho kusaladhammo sukhāya paṭipadāya khippābhiññāya niyyakassa tikkhindriyassa diṭṭhicaritassa puggalassa catutthā disā nāmāti visuṃ visuṃ disābhāvena yojetvā maggasaccanirodhasaccāni yathārahaṃ nīharitvā vibhajitabbadhammasabhāvo ca yena saṃvaṇṇanāvisesena dassito so saṃvaṇṇanāviseso ca sīhavikkīḷitanayasamuṭṭhānaṃ bhavati tassa olokanā ca yena saṃvaṇṇanāvisesena dassitā so saṃvaṇṇanāviseso ca disālocananayasamuṭṭhānaṃ  bhavati tathā oloketvā disāvisesassa dhammassa puggalānaṃ nayanañca yena saṃvaṇṇanāvisesena nayati so saṃvaṇṇanāviseso ca aṅkusanayasamuṭṭhānaṃ bhavatīti nayakkamena saṅkhepato nayasamuṭṭhānaṃ bhavatīti viññātabbanti


paṇḍitehi pana aṭṭhakathāṭīkānusārena gambhīrattho vitthārato vibhajitvā gahetabboti
