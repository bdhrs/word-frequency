

 saṃvaro  kammanti āmantā cakkhundriyasaṃvaro cakkhukammanti na hevaṃ vattabbe sotindriyasaṃvaro ghānindriyasaṃvaro jivhindriyasaṃvaro kāyindriyasaṃvaro kāyakammanti na hevaṃ vattabbe
kāyindriyasaṃvaro kāyakammanti āmantā cakkhundriyasaṃvaro cakkhukammanti na hevaṃ vattabbe kāyindriyasaṃvaro kāyakammanti āmantā sotindriyasaṃvaro ghānindriyasaṃvaro jivhindriyasaṃvaro jivhākammanti na hevaṃ vattabbe manindriyasaṃvaro manokammanti na hevaṃ vattabbe
manindriyasaṃvaro manokammanti āmantā cakkhundriyasaṃvaro cakkhukammanti na hevaṃ vattabbe manindriyasaṃvaro manokammanti āmantā sotindriyasaṃvaro   ghānindriyasaṃvaro jivhindriyasaṃvaro kāyindriyasaṃvaro kāyakammanti na hevaṃ vattabbe
 asaṃvaro kammanti āmantā cakkhundriyaasaṃvaro cakkhukammanti  na hevaṃ vattabbe sotindriyaasaṃvaro ghānindriyaasaṃvaro jivhindriyaasaṃvaro kāyindriyaasaṃvaro kāyakammanti na  hevaṃ vattabbe
kāyindriyaasaṃvaro  kāyakammanti āmantā cakkhundriyaasaṃvaro cakkhukammanti na hevaṃ vattabbe kāyindriyaasaṃvaro kāyakammanti āmantā sotindriyaasaṃvaro ghānindriyaasaṃvaro jivhindriyaasaṃvaro jivhākammanti na hevaṃ vattabbe manindriyaasaṃvaro manokammanti na hevaṃ vattabbe
manindriyaasaṃvaro manokammanti āmantā cakkhundriyaasaṃvaro cakkhukammanti na hevaṃ vattabbe manindriyaasaṃvaro manokammanti āmantā sotindriyaasaṃvaro ghānindriyaasaṃvaro jivhindriyaasaṃvaro kāyindriyaasaṃvaro kāyakammanti na hevaṃ vattabbe
 na vattabbaṃ  saṃvaropi asaṃvaropi kammanti āmantā nanu vuttaṃ bhagavatā  idha bhikkhave bhikkhu cakkhunā rūpaṃ disvā nimittaggāhī hoti na nimittaggāhī hoti sotena saddaṃ sutvā manasā dhammaṃ viññāya nimittaggāhī hoti na nimittaggāhī hotīti! attheva suttantoti āmantā tena hi saṃvaropi asaṃvaropi kammanti

12 dvādasamavaggo

 sabbaṃ  kammaṃ savipākanti āmantā sabbā  cetanā savipākāti na hevaṃ vattabbe sabbā cetanā savipākāti āmantā vipākābyākatā cetanā savipākāti na hevaṃ vattabbe sabbā cetanā savipākāti  āmantā kiriyābyākatā cetanā savipākāti na hevaṃ vattabbe
sabbā  cetanā savipākāti āmantā kāmāvacarā vipākābyākatā cetanā savipākāti na hevaṃ vattabbe sabbā cetanā savipākāti āmantā rūpāvacarā arūpāvacarā apariyāpannā vipākābyākatā cetanā savipākāti na hevaṃ vattabbe
sabbā cetanā savipākāti āmantā kāmāvacarā kiriyābyākatā cetanā savipākāti na hevaṃ vattabbe sabbā cetanā savipākāti āmantā rūpāvacarā arūpāvacarā kiriyābyākatā cetanā savipākāti na hevaṃ vattabbe
 vipākābyākatā cetanā avipākāti āmantā hañci vipākābyākatā cetanā avipākā no ca vata re vattabbe  sabbā cetanā savipākāti
kiriyābyākatā cetanā avipākāti āmantā hañci kiriyābyākatā cetanā avipākā no ca vata re vattabbe  sabbā  cetanā savipākāti
kāmāvacarā rūpāvacarā arūpāvacarā apariyāpannā vipākābyākatā cetanā avipākāti āmantā  hañci apariyāpannā vipākābyākatā cetanā avipākā no ca vata re vattabbe  sabbā cetanā savipākāti
kāmāvacarā rūpāvacarā arūpāvacarā kiriyābyākatā cetanā avipākāti āmantā hañci arūpāvacarā kiriyābyākatā cetanā avipākā no ca vata re vattabbe  sabbā cetanā savipākāti
 na vattabbaṃ  sabbaṃ kammaṃ savipākanti āmantā nanu vuttaṃ bhagavatā  nāhaṃ bhikkhave sañcetanikānaṃ kammānaṃ katānaṃ upacitānaṃ appaṭisaṃviditvā byantibhāvaṃ vadāmi tañca kho diṭṭheva dhamme upapajje  vā apare vā pariyāyeti ! attheva suttantoti āmantā tena hi sabbaṃ kammaṃ savipākanti

12 dvādasamavaggo

 saddo  vipākoti āmantā sukhavedaniyo dukkhavedaniyo adukkhamasukhavedaniyo sukhāya vedanāya sampayutto dukkhāya vedanāya sampayutto  adukkhamasukhāya vedanāya sampayutto phassena sampayutto vedanāya sampayutto saññāya sampayutto cetanāya sampayutto cittena sampayutto sārammaṇo atthi tassa āvaṭṭanā ābhogo samannāhāro manasikāro cetanā patthanā paṇidhīti na hevaṃ vattabbe nanu na sukhavedaniyo na dukkhavedaniyo anārammaṇo natthi tassa āvaṭṭanā paṇidhīti āmantā hañci  na sukhavedaniyo anārammaṇo natthi tassa āvaṭṭanā paṇidhi no ca vata re vattabbe  saddo vipākoti
phasso vipāko phasso sukhavedaniyo sārammaṇo atthi tassa āvaṭṭanā paṇidhīti āmantā saddo vipāko saddo sukhavedaniyo sārammaṇo atthi tassa āvaṭṭanā paṇidhīti na hevaṃ vattabbe
saddo vipāko saddo na sukhavedaniyo anārammaṇo natthi tassa āvaṭṭanā paṇidhīti āmantā phasso vipāko phasso na sukhavedaniyo na dukkhavedaniyo anārammaṇo natthi tassa āvaṭṭanā paṇidhīti na hevaṃ vattabbe
 na vattabbaṃ  saddo vipākoti āmantā nanu vuttaṃ bhagavatā  so tassa kammassa katattā upacitattā ussannattā vipulattā brahmassaro hoti karavikabhāṇīti ! attheva suttantoti āmantā  tena hi saddo vipākoti

12 dvādasamavaggo

 cakkhāyatanaṃ  vipākoti āmantā sukhavedaniyaṃ dukkhavedaniyaṃ sārammaṇaṃ atthi tassa āvaṭṭanā paṇidhīti na hevaṃ vattabbe nanu na sukhavedaniyaṃ anārammaṇaṃ natthi tassa āvaṭṭanā paṇidhīti āmantā hañci  na sukhavedaniyaṃ anārammaṇaṃ natthi tassa āvaṭṭanā paṇidhi no ca vata re vattabbe  cakkhāyatanaṃ vipākoti
phasso vipāko phasso sukhavedaniyo sārammaṇo atthi tassa āvaṭṭanā paṇidhīti āmantā cakkhāyatanaṃ vipāko cakkhāyatanaṃ sukhavedaniyaṃ sārammaṇaṃ atthi tassa āvaṭṭanā paṇidhīti na hevaṃ vattabbe
cakkhāyatanaṃ vipāko cakkhāyatanaṃ na sukhavedaniyaṃ anārammaṇaṃ natthi tassa āvaṭṭanā paṇidhīti āmantā phasso vipāko phasso na sukhavedaniyo anārammaṇo natthi tassa āvaṭṭanā paṇidhīti na hevaṃ vattabbe
 sotāyatanaṃ ghānāyatanaṃ jivhāyatanaṃ kāyāyatanaṃ  vipākoti āmantā sukhavedaniyaṃ sārammaṇaṃ atthi tassa āvaṭṭanā paṇidhīti na hevaṃ vattabbe  nanu na sukhavedaniyaṃ anārammaṇaṃ natthi tassa āvaṭṭanā paṇidhīti āmantā hañci na sukhavedaniyaṃ anārammaṇaṃ natthi tassa āvaṭṭanā paṇidhi no ca vata re vattabbe  kāyāyatanaṃ vipākoti
phasso vipāko phasso sukhavedaniyo sārammaṇo atthi tassa āvaṭṭanā paṇidhīti āmantā kāyāyatanaṃ vipāko kāyāyatanaṃ sukhavedaniyaṃ sārammaṇaṃ atthi tassa āvaṭṭanā paṇidhīti na hevaṃ vattabbe   kāyāyatanaṃ vipāko kāyāyatanaṃ na sukhavedaniyaṃ anārammaṇaṃ natthi tassa āvaṭṭanā paṇidhīti āmantā  phasso vipāko phasso na sukhavedaniyo anārammaṇo natthi tassa āvaṭṭanā paṇidhīti na hevaṃ vattabbe
 na  vattabbaṃ  saḷāyatanaṃ vipākoti āmantā nanu saḷāyatanaṃ kammassa katattā uppannanti āmantā hañci saḷāyatanaṃ kammassa katattā uppannaṃ tena vata re vattabbe  saḷāyatanaṃ vipākoti

12 dvādasamavaggo

 sattakkhattuparamo  puggalo sattakkhattuparamatāniyatoti āmantā mātā jīvitā voropitā pitā jīvitā voropito arahā jīvitā voropito duṭṭhena cittena tathāgatassa lohitaṃ uppāditaṃ saṅgho bhinnoti na hevaṃ vattabbe
sattakkhattuparamo puggalo sattakkhattuparamatāniyatoti āmantā abhabbo antarā dhammaṃ abhisametunti na hevaṃ vattabbe abhabbo antarā dhammaṃ abhisametunti āmantā mātā jīvitā voropitā pitā jīvitā voropito arahā jīvitā voropito duṭṭhena cittena tathāgatassa lohitaṃ uppāditaṃ saṅgho bhinnoti na hevaṃ vattabbe
 sattakkhattuparamo puggalo sattakkhattuparamatāniyatoti āmantā atthi so niyamo  yena niyamena sattakkhattuparamo puggalo sattakkhattuparamatāniyatoti na hevaṃ vattabbe atthi  te satipaṭṭhānā sammappadhānā iddhipādā indriyā balā bojjhaṅgā yehi bojjhaṅgehi sattakkhattuparamo puggalo sattakkhattuparamatāniyatoti na hevaṃ vattabbe
 natthi so niyamo yena niyamena sattakkhattuparamo puggalo sattakkhattuparamatāniyatoti āmantā hañci natthi so  niyamo yena niyamena sattakkhattuparamo puggalo sattakkhattuparamatāniyato no ca vata re vattabbe  sattakkhattuparamo puggalo sattakkhattuparamatāniyatoti
natthi  te satipaṭṭhānā bojjhaṅgā yehi bojjhaṅgehi sattakkhattuparamo puggalo sattakkhattuparamatāniyatoti āmantā hañci natthi te bojjhaṅgā yehi bojjhaṅgehi sattakkhattuparamo puggalo sattakkhattuparamatāniyato no ca vata re vattabbe  sattakkhattuparamo puggalo sattakkhattuparamatāniyatoti
 sattakkhattuparamo puggalo sattakkhattuparamatāniyatoti āmantā sakadāgāminiyamenāti na hevaṃ vattabbe anāgāminiyamenāti na hevaṃ vattabbe arahattaniyamenāti na hevaṃ vattabbe
katamena niyamenāti sotāpattiniyamenāti sattakkhattuparamo puggalo sattakkhattuparamatāniyatoti āmantā ye keci sotāpattiniyāmaṃ okkamanti sabbe te sattakkhattuparamatāniyatāti na hevaṃ vattabbe
 na vattabbaṃ  sattakkhattuparamo puggalo sattakkhattuparamatāniyatoti āmantā  nanu so sattakkhattuparamoti āmantā hañci so sattakkhattuparamo tena vata re vattabbe  sattakkhattuparamo puggalo sattakkhattuparamatāniyatoti

12 dvādasamavaggo

 na  vattabbaṃ  kolaṅkolo puggalo kolaṅkolatāniyatoti āmantā nanu so kolaṅkoloti āmantā hañci so kolaṅkolo tena vata re vattabbe  kolaṅkolo puggalo kolaṅkolatāniyatoti

12 dvādasamavaggo

 na  vattabbaṃ  ekabījī puggalo ekabījitāniyatoti āmantā nanu so ekabījīti āmantā hañci so ekabījī tena vata re vattabbe  ekabījī puggalo ekabījitāniyatoti

12 dvādasamavaggo

 diṭṭhisampanno puggalo sañcicca pāṇaṃ jīvitā voropeyyāti āmantā diṭṭhisampanno puggalo sañcicca mātaraṃ jīvitā voropeyya pitaraṃ jīvitā voropeyya   arahantaṃ jīvitā voropeyya duṭṭhena cittena tathāgatassa lohitaṃ uppādeyya saṅghaṃ bhindeyyāti na  hevaṃ vattabbe
diṭṭhisampanno puggalo sañcicca pāṇaṃ jīvitā voropeyyāti āmantā diṭṭhisampanno puggalo satthari agāravoti na hevaṃ vattabbe dhamme saṅghe sikkhāya  agāravoti na hevaṃ vattabbe
nanu diṭṭhisampanno puggalo satthari sagāravoti āmantā hañci diṭṭhisampanno puggalo satthari sagāravo no ca vata re vattabbe  diṭṭhisampanno puggalo sañcicca pāṇaṃ jīvitā voropeyyāti nanu diṭṭhisampanno puggalo dhamme saṅghe sikkhāya sagāravoti āmantā hañci diṭṭhisampanno puggalo sikkhāya sagāravo no ca vata re vattabbe  diṭṭhisampanno puggalo sañcicca pāṇaṃ jīvitā voropeyyāti
 diṭṭhisampanno puggalo satthari agāravoti āmantā diṭṭhisampanno puggalo buddhathūpe ohadeyya omutteyya niṭṭhubheyya buddhathūpe apabyāmato  kareyyāti na hevaṃ vattabbe
diṭṭhisampanno  puggalo sañcicca pāṇaṃ jīvitā voropeyyāti āmantā nanu vuttaṃ bhagavatā  seyyathāpi bhikkhave mahāsamuddo ṭhitadhammo velaṃ nātivattati evameva kho bhikkhave yaṃ mayā sāvakānaṃ sikkhāpadaṃ paññattaṃ taṃ mama sāvakā jīvitahetupi nātikkamantīti ! attheva suttantoti āmantā  tena hi na vattabbaṃ  diṭṭhisampanno puggalo sañcicca pāṇaṃ jīvitā voropeyyāti

12 dvādasamavaggo

 diṭṭhisampannassa  puggalassa pahīnā duggatīti āmantā diṭṭhisampanno puggalo āpāyike rūpe rajjeyyāti āmantā hañci diṭṭhisampanno puggalo āpāyike rūpe rajjeyya no ca vata re vattabbe  diṭṭhisampannassa puggalassa pahīnā duggatīti
diṭṭhisampannassa puggalassa pahīnā duggatīti āmantā diṭṭhisampanno puggalo āpāyike sadde gandhe rase phoṭṭhabbe amanussitthiyā tiracchānagatitthiyā nāgakaññāya methunaṃ dhammaṃ paṭiseveyya ajeḷakaṃ paṭiggaṇheyya kukkuṭasūkaraṃ paṭiggaṇheyya hatthigavassavaḷavaṃ paṭiggaṇheyya tittiravaṭṭakamorakapiñjaraṃ  paṭiggaṇheyyāti āmantā hañci diṭṭhisampanno puggalo tittiravaṭṭakamorakapiñjaraṃ paṭiggaṇheyya no ca vata re vattabbe  diṭṭhisampannassa puggalassa pahīnā duggatīti
 diṭṭhisampannassa puggalassa pahīnā duggati diṭṭhisampanno puggalo āpāyike rūpe rajjeyyāti āmantā arahato pahīnā duggati arahā āpāyike rūpe rajjeyyāti na hevaṃ vattabbe diṭṭhisampannassa puggalassa pahīnā duggati diṭṭhisampanno puggalo āpāyike sadde gandhe rase phoṭṭhabbe tittiravaṭṭakamorakapiñjaraṃ paṭiggaṇheyyāti āmantā  arahato  pahīnā duggati arahā tittiravaṭṭakamorakapiñjaraṃ paṭiggaṇheyyāti na hevaṃ vattabbe
arahato pahīnā duggati na ca arahā āpāyike rūpe rajjeyyāti āmantā diṭṭhisampannassa puggalassa pahīnā duggati na ca diṭṭhisampanno puggalo āpāyike rūpe rajjeyyāti na hevaṃ vattabbe arahato pahīnā duggati na ca arahā āpāyike sadde gandhe rase phoṭṭhabbe amanussitthiyā tiracchānagatitthiyā nāgakaññāya methunaṃ dhammaṃ paṭiseveyya ajeḷakaṃ paṭiggaṇheyya kukkuṭasūkaraṃ paṭiggaṇheyya hatthigavassavaḷavaṃ paṭiggaṇheyya tittiravaṭṭakamorakapiñjaraṃ paṭiggaṇheyyāti āmantā  diṭṭhisampannassa puggalassa pahīnā duggati na ca diṭṭhisampanno puggalo tittiravaṭṭakamorakapiñjaraṃ paṭiggaṇheyyāti na hevaṃ vattabbe
 na vattabbaṃ  diṭṭhisampannassa puggalassa pahīnā duggatīti āmantā diṭṭhisampanno puggalo nirayaṃ upapajjeyya tiracchānayoniṃ upapajjeyya pettivisayaṃ upapajjeyyāti na hevaṃ vattabbe tena hi diṭṭhisampannassa puggalassa pahīnā duggatīti

12 dvādasamavaggo

 na  vattabbaṃ sattamabhavikassa puggalassa pahīnā duggatīti āmantā sattamabhaviko puggalo nirayaṃ upapajjeyya tiracchānayoniṃ upapajjeyya pettivisayaṃ upapajjeyyāti na hevaṃ vattabbe tena hi sattamabhavikassa puggalassa pahīnā duggatīti


tassuddānaṃ 
saṃvaro  kammaṃ tatheva asaṃvaro sabbakammaṃ savipākaṃ saddo vipāko saḷāyatanaṃ vipāko sattakkhattuparamo puggalo sattakkhattuparamatāniyato kolaṅkolapuggalo kolaṅkolatāniyato ekabījī puggalo ekabījitāniyato diṭṭhisampanno puggalo sañcicca pāṇaṃ jīvitā voropeyya diṭṭhisampannassa puggalassa pahīnā duggati tatheva sattamabhavikassāti
