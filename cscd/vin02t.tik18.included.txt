

 kosambakakkhandhake ti subbacatāya sikkhākāmatāya ca āpattiṃ passi ti anāpattipakkhopi ettha sambhavatīti adhippāyenāha sā panāpatti eva tenāha ti
ti turitatthavasena ti yasmā pubbe vinayadharassa vacanena sace āpatti hoti desessāmīti anena paṭiññātaṃ idānipi tasseva vacanena asañcicca assatiyā katattā natthettha āpattīti anāpattisaññī tasmā akāraṇe tumhehi so bhikkhu ukkhittoti ukkhepake bhikkhū yadi vadeyyāti adhippāyo ti yasmā vatthujānanacittenāyaṃ sacittakā āpatti ayañca udakāvasese udakāvasesasaññī tasmā sāpattikasseva tumhe chandāgatiṃ gacchathāti adhippāyena tumhe āpattiṃ āpannāti ukkhittānuvattake vadeyya
ti nānāsaṃvāsakacatuttho ce bhikkhave kammaṃ kareyya akammaṃ na ca karaṇīyantiādivacanato  sace saṅgho taṃ gaṇapūrakaṃ katvā kammaṃ kareyya ayaṃ tattha nisinnopi taṃ kammaṃ kopetīti adhippāyo ti ettha  nāma aññamaññaṃ hatthena pāpuṇanaṭṭhānaṃ
tiādīsu kalahassa pubbabhāgo bhaṇḍanaṃ nāma taṃ jātaṃ etesanti  hatthaparāmāsādivasena matthakaṃ patto kalaho jāto etesanti  viruddhavādabhūtaṃ vādaṃ āpannāti ti vācāsattīhi ti vijjhantā  ti idha bhante kosambiyaṃ bhikkhū bhaṇḍanajātātiādivacanaṃ avoca tañca kho neva piyakamyatāya na bhedādhippāyena atha kho atthakāmatāya hitakāmatāya sāmaggīkārako kiresa bhikkhu tasmāssa etadahosi yathā ime bhikkhū vivādaṃ āraddhā na sakkā mayā nāpi aññena bhikkhunā samagge kātuṃ appeva nāma sadevake loke aggapuggalo bhagavā sayaṃ vā gantvā attano vā santikaṃ pakkosāpetvā etesaṃ bhikkhūnaṃ khantimettāpaṭisaṃyuttaṃ sāraṇīyadhammadesanaṃ kathetvā sāmaggiṃ kareyyāti atthakāmatāya hitakāmatāya gantvā avoca ti atthakāmattā evamāha na bhagavato vacanaṃ anādiyanto ye pana tadā satthu vacanaṃ na gaṇhiṃsu te kiñci avatvā tuṇhībhūtā maṅkubhūtā aṭṭhaṃsu tasmā ubhayesampi satthari agāravapaṭipatti nāhosi


tiādīsu nti idaṃ bhagavā pathavīgataṃ nidhiṃ uddharitvā purato rāsiṃ karonto viya bhavapaṭicchannaṃ purāvutthaṃ dassento āha ti issaro yo koci attano santakena vibhavena aḍḍho hoti ayaṃ pana na kevalaṃ aḍḍhoyeva mahaddhano mahatā aparimāṇasaṅkhena dhanena samannāgatoti āha ti bhuñjitabbato paribhuñjitabbato visesato kāmā bhogā nāma tasmā pañcakāmaguṇavasena mahantā uḷārā bhogā assāti  mahantaṃ senābalañceva thāmabalañca etassāti  mahanto hatthiassādivāhano etassāti  mahantaṃ vijitaṃ raṭṭhaṃ etassāti ti  vuccati bhaṇḍāgārasāragabbho  vuccati dhaññassa āṭhapanaṭṭhānaṃ koṭṭhabhūtaṃ agāraṃ  nidahitvā ṭhapitena dhanena paripuṇṇakoso dhaññānañca paripuṇṇakoṭṭhāgāroti attho
atha  vā catubbidho koso hatthī assā rathā pattīti yathā hi asino tikkhabhāvaparipālako paricchado kosoti vuccati evaṃ rañño tikkhabhāvaparipālakattā caturaṅginī senā kosoti vuccati tividhaṃ koṭṭhāgāraṃ dhanakoṭṭhāgāraṃ dhaññakoṭṭhāgāraṃ vatthakoṭṭhāgāranti taṃ sabbampi paripuṇṇamassāti nti hatthiassarathapattisaṅkhātehi  catūhi aṅgehi samannāgataṃ senaṃ ti cammapaṭimuñcanādīhi sannāhaṃ kāretvā ti abhiuyyāsi abhimukho hutvā nikkhamīti attho ti ekappahārampi nti dhovanudakaṃ ti nīharitvā anatthadoti vattabbe da-kārassa ta-kāraṃ katvā anatthatoti vuttanti āha tiādi
 vaggabhāvena vā puthu nānā saddo assāti ti bhaṇḍane samajjhāsayo janoti tasmiṃ janakāye ti bālalakkhaṇe ṭhitopi ahaṃ bāloti na maññi ti attano bālabhāvassa ajānanato bhiyyo ca bhaṇḍanassa upariphoṭo viya saṅghabhedassa attano kāraṇabhāvampi uppajjamānaṃ na maññittha nāññāsi
kalahavasena pavattavācāyeva gocarā etesanti nti vivadanavasena mukhaṃ āyāmetvā bhāṇino ti taṃ kalahaṃ na jānanti kalahaṃ karonto ca taṃ na jānanto nāma natthi yathā pana na jānanti taṃ dassetuṃ āha nti ayaṃ kalaho nāma attano paresañca atthahāpanato anatthuppādanato diṭṭheva dhamme samparāye ca sādīnavo sadosoti attho ti taṃ kalahaṃ na jānanti kathaṃ na jānantīti āha nti evaṃ sādīnavo ayaṃ kalahoti evaṃ taṃ kalahaṃ na jānantīti attho
ntiādīsu ti akkosi ti pahari ti kūṭasakkhiotāraṇena vā vādapaṭivādena vā karaṇuttariyakaraṇena vā ajesi ti mama santakaṃ pattādīsu kiñcideva avahari  nti ye keci devā vā manussā vā gahaṭṭhā vā pabbajitā vā taṃ akkocchi mantiādivatthukaṃ kodhaṃ sakaṭadhuraṃ viya naddhinā pūtimacchādīni viya ca kusādīhi punappunaṃ veṭhentā  upanāhavasena anubandhanti tesaṃ sakiṃ uppannaṃ veraṃ na sammatīti attho
ti assatiyā amanasikāravasena vā kammapaccavekkhaṇādivasena vā ye taṃ akkosādivatthukaṃ kodhaṃ tayāpi koci niddoso purimabhave akkuṭṭho bhavissati pahaṭo bhavissati kūṭasakkhiṃ otāretvā jito bhavissati kassaci te pasayha kiñci acchinnaṃ bhavissati tasmā niddoso hutvāpi akkosādīni pāpuṇāsīti evaṃ na upanayhanti  tesu pamādena uppannampi veraṃ iminā anupanayhanena nirindhano viya jātavedo upasammati
ti yathā hi kheḷasiṅghāṇikādiasucimakkhitaṃ ṭhānaṃ teheva asucīhi dhovanto suddhaṃ niggandhaṃ kātuṃ na sakkoti atha kho taṃ ṭhānaṃ bhiyyoso mattāya asuddhatarañca duggandhatarañca hoti evameva akkosantaṃ paccakkosanto paharantaṃ paṭipaharanto verena veraṃ vūpasametuṃ na sakkoti atha kho bhiyyo verameva karoti iti verāni nāma verena kismiñcipi kāle na sammanti atha kho vaḍḍhantiyeva ti yathā pana tāni kheḷādīni asucīni vippasannena udakena dhoviyamānāni nassanti taṃ ṭhānaṃ suddhaṃ hoti niggandhaṃ evameva averena khantimettodakena yonisomanasikārena paṭisaṅkhānena paccavekkhaṇena verāni vūpasammanti paṭippassambhanti abhāvaṃ gacchanti ti esa averena verūpasamanasaṅkhāto porāṇako dhammo sabbesaṃ buddhapaccekabuddhakhīṇāsavānaṃ gatamaggo
ti aniccasaññaṃ na paccupaṭṭhāpentīti adhippāyo ti tato tasmā kāraṇā medhagā kalahā sammanti vūpasamaṃ gacchanti kathaṃ te sammantīti āha tiādi tattha ti te paṇḍitā mayaṃ maccusamīpaṃ gacchāmāti evaṃ jānantā yonisomanasikāraṃ uppādetvā medhagānaṃ kalahānaṃ vūpasamāya  paṭipajjanti atha nesaṃ tāya paṭipattiyā te medhagā sammantīti adhippāyo
ti ye mātāpitūnaṃ aṭṭhīni chindanti pāṇe haranti gavādīni ca pasayha gaṇhanti evaṃ raṭṭhaṃ vilumpamānānaṃ tesampi saṅgati hoti kimaṅgaṃ pana tumhākaṃ na siyāti adhippāyo
ti bālasahāyatāya ime bhikkhū kalahapasutā paṇḍitasahāyānaṃ pana idaṃ na siyāti paṇḍitasahāyassa bālasahāyassa ca vaṇṇāvaṇṇadīpanatthaṃ vuttā nti nepakkapaññāya samannāgataṃ nti bhaddakavihāriṃ paṇḍitaṃ ti sīhabyagghādayo pākaṭaparissaye ca rāgabhayadosabhayādayo paṭicchannaparissaye cāti sabbeva parissaye abhibhavitvā
ti idaṃ rajjaṃ nāma mahantaṃ pamādaṭṭhānaṃ kiṃ amhākaṃ rajjena kāritenāti raṭṭhaṃ pahāya tato mahāaraññaṃ pavisitvā tāpasapabbajjaṃ pabbajitvā catūsu iriyāpathesu ekakā cariṃsūti attho
ti pabbajitassa pabbajitakālato paṭṭhāya ekībhāvābhiratassa ekakasseva caritaṃ seyyoti attho ti cūḷasīlaṃ majjhimasīlaṃ mahāsīlaṃ dasa kathāvatthūni terasa dhutaguṇā vipassanāñāṇaṃ cattāro maggā cattāri phalāni tisso vijjā cha abhiññā amatamahānibbānanti ayaṃ sahāyatā nāma sā bālaṃ nissāya adhigantuṃ na sakkāti natthi bāle sahāyatā mātaṅgo araññe ti saralopena sandhi mātaṅgaraññotipi pāṭho araññako mātaṅgo viyāti attho -saddeneva hatthibhāvassa vuttattā nāgavacanaṃ tassa mahattavibhāvanatthanti āha nti mahantapariyāyo hi -saddo hoti etaṃ nāgassa nāgena īsādantassa hatthinotiādīsu 


ti  upāligahapatissa evaṃnāmako bhogagāmo ti dhammasenāpatimahāmoggallānattheresu vā asītimahāsāvakesu vā antamaso dhammabhaṇḍāgārikaṃ ānandattherampi kañci anāmantetvā sayameva pattacīvaramādāya anīkanissaṭo hatthī viya yūthanissaṭo kāḷasīho viya vātacchinno valāhako viya ca ekakova upasaṅkami kasmā upasaṅkami gaṇe kirassa ādīnavaṃ disvā ekavihāriṃ bhikkhuṃ passitukāmatā udapādi tasmā sītādipīḷito uṇhādiṃ patthayamāno viya upasaṅkami atha vā bhagavatā so ādīnavo pageva pariññāto na tena satthā nibbinno tasmiṃ pana antovasse keci buddhaveneyyā nāhesuṃ tena aññattha gamanaṃ tesaṃ bhikkhūnaṃ damanupāyoti pālileyyakaṃ uddissa gacchanto ekavihāriṃ āyasmantaṃ bhaguṃ sampahaṃsetuṃ tattha gato evaṃ gate ca satthari pañcasatā bhikkhū āyasmantaṃ ānandaṃ āhaṃsu āvuso ānanda satthā ekakova gato mayaṃ anubandhissāmāti āvuso yadā bhagavā sāmaṃ senāsanaṃ saṃsāmetvā pattacīvaramādāya anāmantetvā upaṭṭhāke anapaloketvā bhikkhusaṅghaṃ adutiyo gacchati tadā ekacārikaṃ  carituṃ bhagavato ajjhāsayo sāvakena nāma satthu ajjhāsayānurūpaṃ paṭipajjitabbaṃ tasmā na imesu divasesu bhagavā anugantabboti nivāresi sayampi nānugañchi ti ekībhāve ānisaṃsapaṭisaṃyuttāya dhammakathāya


ti tattha kasmā upasaṅkami yathā nāma jighacchitassa bhojane pipāsitassa pānīye sītena phuṭṭhassa uṇhe uṇhena phuṭṭhassa sīte dukkhitassa sukhe abhiruci uppajjati evameva bhagavato kosambake bhikkhū aññamaññaṃ vivādāpanne asamaggavāsaṃ vasante samaggavāsaṃ  vasante āvajjentassa ime tayo kulaputtā āpāthamāgamiṃsu atha nesaṃ paggaṇhitukāmo upasaṅkami evāyaṃ paṭipattianukkamena kosambakānaṃ bhikkhūnaṃ vinayanūpāyo hotīti ti sāmaggirasaṃ anubhavamānā viharanti
ti  araññapālo so araññaṃ yathā icchiticchitappadesena manussā pavisitvā tattha pupphaṃ vā phalaṃ vā niyyāsaṃ vā dabbasambhāraṃ vā na haranti evaṃ vatiyā parikkhittassa araññassa yojite dvāre nisīditvā araññaṃ rakkhati tasmā dāyapāloti vutto ti attano hitaṃ kāmayamānasabhāvā hutvā viharanti yo hi imasmiṃ sāsane pabbajitvāpi vejjakammadūtakammapahiṇagamanādīnaṃ vasena ekavīsatianesanāhi jīvikaṃ kappeti ayaṃ na attakāmarūpo nāma yo pana imasmiṃ sāsane pabbajitvā ekavīsatianesanaṃ pahāya catupārisuddhisīle patiṭṭhāya buddhavacanaṃ uggaṇhitvā sappāyadhutaṅgaṃ adhiṭṭhāya aṭṭhatiṃsāya ārammaṇesu cittaruciyaṃ kammaṭṭhānaṃ gahetvā gāmantaṃ pahāya araññaṃ pavisitvā samāpattiyo nibbattetvā vipassanāya kammaṃ kurumāno vicarati ayaṃ attakāmo nāma tepi tayo kulaputtā evarūpā ahesuṃ tena vuttaṃ attakāmarūpā viharantīti
ti tesaṃ aphāsukaṃ mā akāsīti bhagavantaṃ vāresi evaṃ kirassa ahosi ime kulaputtā samaggā viharanti ekaccassa ca gataṭṭhāne  bhaṇḍanakalahavivādā vattanti tikhiṇasiṅgo caṇḍagoṇo viya ovijjhanto vicarati athekamaggena dvinnaṃ gamanaṃ na hoti kadāci ayampi evaṃ karonto imesaṃ kulaputtānaṃ samaggavāsaṃ bhindeyya pāsādiko ca panesa suvaṇṇavaṇṇo rasagiddho maññe gatakālato paṭṭhāya paṇītadāyakānaṃ attano upaṭṭhākānaṃ vaṇṇakathanādīhi imesaṃ kulaputtānaṃ appamādavihāraṃ bhindeyya vasanaṭṭhānāni cāpi etesaṃ kulaputtānaṃ nibaddhāni paricchinnāni tissova paṇṇasālā tayo caṅkamā tīṇi divāṭṭhānāni tīṇi mañcapīṭhāni ayaṃ pana samaṇo mahākāyo vuḍḍhataro maññe bhavissati so akāle ime kulaputte senāsanā vuṭṭhapessati evaṃ sabbathāpi etesaṃ aphāsu bhavissatīti taṃ anicchanto mā tesaṃ aphāsumakāsīti bhagavantaṃ vāreti
kiṃ  panesa jānanto vāresi ajānantoti ajānanto sammāsambuddho hi nāma yadā anekabhikkhusahassaparivāro byāmappabhāya asītianubyañjanehi dvattiṃsamahāpurisalakkhaṇasiriyā ca buddhānubhāvaṃ dassento vicarati tadā ko esoti apucchitvāva jānitabbo hoti tadā pana bhagavā māssu koci mama buddhānubhāvaṃ aññāsīti tathārūpena iddhābhisaṅkhārena sabbampi taṃ buddhānubhāvaṃ cīvaragabbhena viya paṭicchādetvā valāhakagabbhena paṭicchanno puṇṇacando viya sayameva pattacīvaramādāya aññātakavesena agamāsi iti taṃ ajānantova dāyapālo vāresi
ti thero kira mā samaṇāti dāyapālassa kathaṃ sutvā cintesi mayaṃ tayo janā idha viharāma añño pabbajito nāma natthi ayañca dāyapālo pabbajitena viya saddhiṃ katheti ko nu kho bhavissatīti divāṭṭhānato uṭṭhāya dvāre ṭhatvā maggaṃ olokento bhagavantaṃ addasa bhagavāpi therassa saha dassaneneva sarīrobhāsaṃ muñci asītianubyañjanavirājitā byāmappabhā pasāritasuvaṇṇapaṭo viya virocittha thero ayaṃ dāyapālo phaṇakataāsīvisaṃ gīvāya gahetuṃ hatthaṃ pasārento viya loke aggapuggalena saddhiṃ kathentova na jānāti aññatarabhikkhunā viya saddhiṃ kathetīti nivārento etaṃ māvuso dāyapālātiādivacanaṃ avoca
ti kasmā bhagavato paccuggamanaṃ akatvāva upasaṅkami evaṃ kirassa ahosi mayaṃ tayo janā samaggavāsaṃ vasāma sacāhaṃ ekakova paccuggamanaṃ karissāmi samaggavāso nāma na bhavissati piyamitte gahetvāva paccuggamanaṃ karissāmi yathā ca bhagavā  mayhaṃ piyo evaṃ sahāyānampi me piyoti tehi saddhiṃ paccuggamanaṃ kātukāmo sayaṃ akatvā upasaṅkami keci pana tesaṃ therānaṃ paṇṇasāladvāre caṅkamanakoṭiyā bhagavato āgamanamaggo hoti tasmā thero tesaṃ saññaṃ dadamānova gatoti vadanti ti ito āgacchatha ti vikasitapadumasannibhehi jālahatthehi maṇivaṇṇaṃ udakaṃ gahetvā suvaṇṇavaṇṇesu piṭṭhipādesu udakaṃ āsiñcitvā pādena pādaṃ ghaṃsento pakkhālesi buddhānaṃ  kāye rajojallaṃ nāma na upalimpati kasmā pakkhālesīti sarīrassa utuggahaṇatthaṃ tesañca cittasampahaṃsanatthaṃ amhehi abhihaṭena udakena bhagavā pāde pakkhālesi paribhogaṃ akāsīti tesaṃ bhikkhūnaṃ balavasomanassavasena cittaṃ pīṇitaṃ hoti tasmā pakkhālesi
ti so kira tesaṃ vuḍḍhataro tassa saṅgahe kate sesānaṃ katova hotīti theraññeva etaṃ kacci vo anuruddhātiādivacanaṃ avoca ti vā ekasesanayena vuttaṃ virūpekasesassapi icchitabbattā evañca katvā bahuvacananiddeso ca samatthito hoti ti pucchanatthe nipāto ti sāmivacanaṃ idaṃ vuttaṃ hoti  kacci anuruddhā tumhākaṃ khamanīyaṃ iriyāpatho vo khamati kacci yāpanīyaṃ kacci vo jīvitaṃ yāpeti ghaṭiyati kacci piṇḍakena na kilamatha kacci tumhākaṃ sulabhapiṇḍaṃ sampatte vo disvā manussā uḷuṅkayāguṃ vā kaṭacchubhikkhaṃ vā dātabbaṃ maññantīti bhikkhācāravattaṃ pucchati kasmā yasmā paccayena akilamantena sakkā samaṇadhammo kātuṃ vattameva vā etaṃ pabbajitānaṃ
atha tena paṭivacane dinne anuruddhā tumhe rājapabbajitā mahāpuññā manussā tumhākaṃ araññe vasantānaṃ adatvā kassa aññassa dātabbaṃ maññissanti tumhe pana etaṃ bhuñjitvā kiṃ nu kho migapotakā viya aññamaññaṃ ghaṭṭentā viharatha udāhu sāmaggibhāvo vo atthīti sāmaggirasaṃ pucchanto tiādimāha tattha ti yathā khīrañca udakañca aññamaññaṃ saṃsandati visuṃ na hoti ekattaṃ viya upeti kacci evaṃ sāmaggivasena ekattupagatacittuppādā viharathāti pucchati ti mettacittaṃ paccupaṭṭhāpetvā olokanato piyabhāvadīpakāni cakkhūni piyacakkhūni nāma kacci tathārūpehi cakkhūhi aññamaññaṃ passantā viharathāti pucchati ti ekaṃsatthe nipāto ekaṃsena mayaṃ bhanteti vuttaṃ hoti ti ettha ti nipātamattaṃ nti  kāraṇapucchā kathaṃ pana tumhe evaṃ viharatha kena kāraṇena viharatha taṃ me kāraṇaṃ brūhīti vuttaṃ hoti
nti mettacittavasena pavattaṃ kāyakammaṃ ti sammukhā ceva parammukhā ca itaresupi eseva nayo tattha sammukhā kāyavacīkammāni sahavāse labbhanti itarāni vippavāse manokammaṃ sabbattha labbhati yañhi saheva vasantesu ekena mañcapīṭhaṃ vā dārubhaṇḍaṃ vā mattikābhaṇḍaṃ vā bahi dunnikkhittaṃ hoti taṃ disvā kenidaṃ vaḷañjitanti avaññaṃ akatvā attanā dunnikkhittaṃ viya gahetvā paṭisāmentassa paṭijaggitabbayuttaṃ vā pana ṭhānaṃ paṭijaggantassa sammukhā mettaṃ kāyakammaṃ nāma hoti ekasmiṃ pakkante tena dunnikkhittaṃ senāsanaparikkhāraṃ tatheva nikkhipantassa paṭijaggitabbayuttaṃ vā pana ṭhānaṃ paṭijaggantassa parammukhā mettaṃ kāyakammaṃ nāma hoti sahavasantassa pana therehi saddhiṃ madhuraṃ sammodanīyakathaṃ paṭisanthārakathaṃ sāraṇīyakathaṃ dhammakathaṃ sarabhaññaṃ sākacchaṃ pañhapucchanaṃ pañhavissajjananti evamādikaraṇe sammukhā mettaṃ vacīkammaṃ nāma hoti theresu pana pakkantesu mayhaṃ piyasahāyo nandiyatthero kimilatthero evaṃ sīlasampanno evaṃ ācārasampannotiādiguṇakathane parammukhā mettaṃ vacīkammaṃ nāma hoti mayhaṃ piyamitto nandiyatthero kimilatthero avero hotu abyāpajjo sukhīti evaṃ samannāharato pana sammukhāpi parammukhāpi mettaṃ manokammaṃ hotiyeva
ti ayañhi kāyo piṭṭhaṃ viya mattikā viya ca omadditvā ekato kātuṃ na sakkā nti cittaṃ pana no attano viya aññamaññassa hitabhāvena avirodhabhāvena bhedābhāvena samaggabhāvena ekamevāti dasseti kathaṃ panete sakaṃ cittaṃ nikkhipitvā itaresaṃ cittavasena vattiṃsūti ekassa patte malaṃ uṭṭhahati ekassa cīvaraṃ kiliṭṭhaṃ hoti ekassa paribhaṇḍakammaṃ hoti tattha yassa patte malaṃ uṭṭhitaṃ tena mamāvuso patte malaṃ uṭṭhitaṃ pacituṃ vaṭṭatīti vutte itare mayhaṃ cīvaraṃ kiliṭṭhaṃ dhovitabbaṃ mayhaṃ paribhaṇḍaṃ kātabbanti avatvā araññaṃ pavisitvā dārūni āharitvā bhinditvā pattakaṭāhe bahalatanumattikāhi lepaṃ katvā pattaṃ pacitvā tato paraṃ cīvaraṃ vā dhovanti paribhaṇḍaṃ vā karonti mamāvuso cīvaraṃ kiliṭṭhaṃ dhovituṃ vaṭṭatīti mama paṇṇasālā uklāpā paribhaṇḍaṃ kātuṃ vaṭṭatīti paṭhamataraṃ ārocitepi eseva nayo
idāni  tesaṃ appamādalakkhaṇaṃ pucchanto tiādimāha tattha ti nipātamattaṃ paccattavacanaṃ vā kacci tumheti attho nti amhesu tīsu janesu ti gāme piṇḍāya caritvā paccāgacchati nti atirekapiṇḍapātaṃ apanetvā ṭhapanatthāya ekaṃ samuggapātiṃ dhovitvā ṭhapeti ti te kira therā na ekatova bhikkhācāraṃ pavisanti phalasamāpattiratā hete pātova sarīrapaṭijagganaṃ katvā vattapaṭipattiṃ pūretvā senāsanaṃ pavisitvā kālaparicchedaṃ katvā phalasamāpattiṃ appetvā nisīdanti tesu yo paṭhamataraṃ nisinno attano kālaparicchedavasena paṭhamataraṃ uṭṭhāti so piṇḍāya caritvā paṭinivatto bhattakiccaṭṭhānaṃ āgantvā jānāti dve bhikkhū pacchato ahaṃ paṭhamataraṃ āgatoti atha pattaṃ pidahitvā āsanapaññāpanādīni katvā yadi patte paṭivīsamattameva hoti nisīditvā bhuñjati yadi atirekaṃ hoti avakkārapātiyaṃ pakkhipitvā pātiṃ pidhāya bhuñjati katabhattakicco pattaṃ dhovitvā vodakaṃ katvā thavikāya osāpetvā pattacīvaraṃ gahetvā attano vasanaṭṭhānaṃ pavisati
dutiyopi āgantvāva jānāti eko paṭhamaṃ āgato eko pacchatoti so sace patte bhattaṃ pamāṇameva hoti bhuñjati sace mandaṃ avakkārapātito gahetvā bhuñjati sace atirekaṃ hoti avakkārapātiyaṃ pakkhipitvā pamāṇameva bhuñjitvā purimatthero viya vasanaṭṭhānaṃ pavisati tatiyopi āgantvāva jānāti dve paṭhamaṃ āgatā ahaṃ pacchimoti sopi dutiyatthero viya bhuñjitvā katabhattakicco pattaṃ dhovitvā vodakaṃ katvā thavikāya osāpetvā āsanāni ukkhipitvā paṭisāmeti pānīyaghaṭe vā paribhojanīyaghaṭe vā avasesaudakaṃ chaḍḍetvā ghaṭe nikujjitvā avakkārapātiyaṃ sace avasesabhattaṃ hoti taṃ vuttanayena jahitvā pātiṃ dhovitvā paṭisāmeti bhattaggaṃ sammajjati so kacavaraṃ chaḍḍetvā sammajjaniṃ ukkhipitvā upacikāhi muttaṭṭhāne ṭhapetvā pattacīvaramādāya vasanaṭṭhānaṃ pavisati idaṃ therānaṃ bahivihāre araññe bhattakiccakaraṇaṭṭhāne bhojanasālāya vattaṃ idaṃ sandhāya yo pacchātiādi vuttaṃ
tiādi pana nesaṃ antovihāre vattanti veditabbaṃ tattha nti ācamanakumbhiṃ nti rittakaṃ nti tasseva vevacanaṃ nti ukkhipituṃ asakkuṇeyyaṃ atibhāriyaṃ ti hatthasaññāya te kira pānīyaghaṭādīsu yaṃkiñci tucchakaṃ gahetvā pokkharaṇiṃ gantvā anto ca bahi ca dhovitvā udakaṃ parissāvetvā tīre ṭhapetvā aññaṃ bhikkhuṃ hatthavikārena āmantenti odissa vā anodissa vā saddaṃ na karonti kasmā odissa na karonti tañhi bhikkhuṃ saddo bādheyyāti kasmā anodissa na  karonti anodissa sadde dinne ahaṃ pure ahaṃ pureti dvepi nikkhameyyuṃ tato dvīhi kattabbakamme tatiyassa kammacchedo bhaveyya saṃyatapadasaddo pana hutvā aparassa bhikkhuno divāṭṭhānasantikaṃ gantvā tena diṭṭhabhāvaṃ ñatvā hatthasaññaṃ karoti tāya saññāya itaro āgacchati tato dve janā hatthena hatthaṃ saṃsibbantā dvīsu hatthesu ṭhapetvā uṭṭhāpenti taṃ sandhāyāha ti
ti cātuddase pannarase aṭṭhamiyanti idaṃ tāva pakatidhammassavanameva taṃ akhaṇḍaṃ katvā pañcame pañcame divase dve therā nātivikāle nahāyitvā anuruddhattherassa vasanaṭṭhānaṃ gacchanti tattha tayopi nisīditvā tiṇṇaṃ piṭakānaṃ aññatarasmiṃ aññamaññaṃ pañhaṃ pucchanti aññamaññaṃ vissajjenti tesaṃ evaṃ karontānaṃyeva aruṇaṃ uggacchati taṃ sandhāyetaṃ vuttaṃ ettāvatā therena bhagavatā appamādalakkhaṇaṃ pucchitena pamādaṭṭhānesuyeva appamādalakkhaṇaṃ vissajjitaṃ hoti aññesañhi bhikkhūnaṃ bhikkhācārapavisanakālo nikkhamanakālo nivāsanaparivattanaṃ cīvarapārupanaṃ antogāme piṇḍāya caraṇaṃ dhammakathanaṃ anumodanaṃ antogāmato nikkhamitvā bhattakiccakaraṇaṃ pattadhovanaṃ pattaosāpanaṃ pattacīvarapaṭisāmananti papañcakaraṇaṭṭhānāni etāni tasmā thero amhākaṃ ettakaṃ ṭhānaṃ muñcitvā vissaṭṭhakathāpavattanena kammaṭṭhāne pamajjanaṭṭhānāni tatthāpi mayaṃ bhante kammaṭṭhānaviruddhaṃ na paṭipajjāmāti aññesaṃ pamādaṭṭhānesuyeva sikhāppattaṃ attano appamādalakkhaṇaṃ vissajjesi imināva etāni ṭhānāni muñcitvā aññattha vihārasamāpattīnaṃ avaḷañjanavasena pamādakālo nāma amhākaṃ natthīti dīpeti


ti samaggavāse ānisaṃsapaṭisaṃyuttāya dhammakathāya   ti anukkamena gāmanigamapaṭipāṭiyā cārikaṃ caramāno ti ekakova yena pālileyyakagāmo taṃ avasari pālileyyakagāmavāsinopi paccuggantvā bhagavato dānaṃ datvā pālileyyakagāmassa avidūre rakkhitavanasaṇḍo nāma atthi tattha bhagavato paṇṇasālaṃ katvā ettha bhagavā vasatūti yācitvā vāsayiṃsu ti pana tattheko manāpo laṭṭhiko sālarukkho bhagavā taṃ gāmaṃ upanissāya  vanasaṇḍe paṇṇasālāya samīpe tasmiṃ rukkhamūle vihāsi tena vuttaṃ ti
tiādi bhagavato vivekasukhapaccavekkhaṇadassanaṃ nti sambādhappatto ākiṇṇo vihāsiṃ kiṃ pana bhagavato sambādho atthi saṃsaggo vāti natthi na hi koci bhagavantaṃ anicchāya upasaṅkamituṃ sakkoti durāsadā hi buddhā bhagavanto sabbattha ca anupalittā hitesitāya pana sattesu anukampaṃ upādāya mutto mocessāmīti paṭiññānurūpaṃ caturoghanittharaṇatthaṃ aṭṭhannaṃ parisānaṃ attano santikaṃ kālena kālaṃ upasaṅkamanaṃ adhivāseti sayañca mahākaruṇāsamussāhito kālaññū hutvā tattha upasaṅkamīti idaṃ sabbabuddhānaṃ āciṇṇaṃ nāyamidha ākiṇṇavihāro adhippeto idha pana tehi kalahakārakehi kosambakabhikkhūhi saddhiṃ ekavihāre vāsaṃ vihāsi tadā vinetabbābhāvato ākiṇṇavihāraṃ katvā vuttaṃ ahaṃ kho pubbe ākiṇṇo na phāsu vihāsinti tenevāha tiādi
ti daharehi hatthipotakehi ye bhiṅkātipi vuccanti ti hatthiādīhi ti kaddamamissāni udakāni ti ettha ogāhantipi pāḷi ti hatthināgassa ti ghaṭṭentiyo upanighaṃsiyamānopi attano uḷārabhāvena  na kujjhati tena tā ghaṃsantiyeva ti vūpakaṭṭho dūrībhūto
ti hatthighaṭāya ti so kira hatthināgo yūthavāse ukkaṇṭhito taṃ vanasaṇḍaṃ paviṭṭho tattha bhagavantaṃ disvā ghaṭasahassena nibbāpitasantāpo viya nibbuto hutvā pasannacitto bhagavato santike aṭṭhāsi tato paṭṭhāya vattasīse ṭhatvā bhaddasālassa paṇṇasālāya ca samantato appaharitaṃ katvā sākhābhaṅgena sammajjati bhagavato mukhadhovanaṃ deti nahānodakaṃ āharati dantakaṭṭhaṃ deti araññato madhurāni phalāphalāni āharitvā satthu upaneti satthā tāni paribhuñjati tena vuttaṃ tiādi so kira soṇḍāya dārūni āharitvā aññamaññaṃ ghaṃsitvā aggiṃ uṭṭhāpetvā dārūni jālāpetvā tattha pāsāṇakhaṇḍāni tāpetvā tāni daṇḍakehi vaṭṭetvā soṇḍiyaṃ khipitvā udakassa tattabhāvaṃ ñatvā bhagavato santikaṃ upagantvā tiṭṭhati bhagavā hatthināgo mama nahānaṃ icchatīti tattha gantvā nahānakiccaṃ karoti pānīyepi eseva  nayo tasmiṃ pana sītale jāte upasaṅkamati taṃ sandhāya vuttaṃ ti
ti kehici anākiṇṇabhāvaladdhaṃ kāyavivekaṃ jānitvā itare pana vivekā bhagavato sabbakālaṃ vijjantiyeva ti imaṃ attano hatthināgassa ca vivekābhiratiyā samānajjhāsayabhāvadīpanaṃ udānaṃ udānesi
gāthāya pana evamatthayojanā veditabbā    rathaīsāsadisadantassa hatthināgassa  buddhanāgassa  saṃsandati kathaṃ sameti ce  yasmā buddhanāgo ahaṃ kho pubbe ākiṇṇo vihāsinti purimaṃ ākiṇṇavihāraṃ jigucchitvā vivekaṃ upabrūhayamāno idāni yathā  adutiyo  araññe  abhiramati evaṃ ayampi hatthināgo pubbe  attano hatthiādīhi ākiṇṇavihāraṃ jigucchitvā idāni  asahāyo vane ekavihāraṃ  abhinandati tasmāssa  tassa cittena sametīti katvā ekībhāvaratiyā ekasadisaṃ hotīti attho


ti ettha yo senāsanārahassa senāsanaṃ paṭibāhati tasseva āpatti kalahakārakādīnaṃ panettha okāso natthītiādikaṃ saṅghassa katikaṃ ārocetvā na paññapentassa ahaṃ vuḍḍhoti pasayha attanāva attano paññapetvā gaṇhantaṃ yuttiyā gaṇhathāti vatvā vārentassa ca natthi āpatti bhaṇḍanakārakaṃ nikkaḍḍhatīti vacanato kuladūsakassa pabbājanīyakammānuññāya ca idha kalahavūpasamanatthaṃ āgatānaṃ kosambakānampi yathāvuḍḍhanti avatvā vivitte asati vivittaṃ katvāpi dātabbanti vuttattā vivittaṃ katvā dentaṃ paṭibāhantasseva āpattīti  vuttaṃ

ti mūlato mūlaṃ agantvā ti sāmaggisaṅkhātaatthato apagatā
 yena naṃ paccatthikā vadeyyuṃ taṃ na hi hotīti sambandho nti kāraṇato anapetaṃ sakāraṇanti vuttaṃ hoti
ti iminā dosāgatigamanassa saṅgahitattā ti avasesaagatigamanaṃ dassitanti veditabbaṃ ti sotā ca hoti sāvetā ca uggahetā ca dhāretā ca viññāpetā  ca kusalo ca sahitāsahitadassano ca akalahakārako cāti evaṃ vuttehi aṭṭhahi dūtaṅgehi sesamettha pāḷito aṭṭhakathāto ca suviññeyyameva




