


 pañcimāni  bhikkhave balāni katamāni pañca saddhābalaṃ vīriyabalaṃ satibalaṃ samādhibalaṃ paññābalaṃ  imāni kho bhikkhave pañca balānīti seyyathāpi bhikkhave gaṅgā nadī pācīnaninnā pācīnapoṇā pācīnapabbhārā evameva kho bhikkhave bhikkhu pañca balāni bhāvento pañcabalāni bahulīkaronto nibbānaninno hoti nibbānapoṇo nibbānapabbhāro kathañca bhikkhave bhikkhu pañca balāni bhāvento pañca balāni bahulīkaronto nibbānaninno hoti nibbānapoṇo nibbānapabbhāro idha bhikkhave bhikkhu saddhābalaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ vīriyabalaṃ satibalaṃ samādhibalaṃ paññābalaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ evaṃ kho bhikkhave bhikkhu pañca balāni bhāvento pañca balāni bahulīkaronto nibbānaninno hoti nibbānapoṇo nibbānapabbhāroti dvādasamaṃ

tassuddānaṃ 
cha  pācīnato ninnā cha ninnā ca samuddato
dvete cha dvādasa honti vaggo tena pavuccatīti


tassuddānaṃ 
tathāgataṃ padaṃ kūṭaṃ mūlaṃ sārena vassikaṃ
rājā candimasūriyā vatthena dasamaṃ padanti

tassuddānaṃ 
balaṃ  bījañca nāgo ca rukkho kumbhena sūkiyā
ākāsena ca dve meghā nāvā āgantukā nadīti

tassuddānaṃ 
esanā vidhā āsavo bhavo ca dukkhatā tisso
khilaṃ malañca nīgho ca vedanā taṇhā tasinā cāti


 pañcimāni  bhikkhave uddhambhāgiyāni saṃyojanāni katamāni pañca rūparāgo arūparāgo māno uddhaccaṃ avijjā  imāni kho bhikkhave pañcuddhambhāgiyāni saṃyojanāni imesaṃ  kho bhikkhave pañcannaṃ uddhambhāgiyānaṃ saṃyojanānaṃ abhiññāya pariññāya parikkhayāya pahānāya pañca balāni bhāvetabbāni katamāni pañca idha bhikkhave bhikkhu saddhābalaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ vīriyabalaṃ satibalaṃ samādhibalaṃ paññābalaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ imesaṃ kho bhikkhave pañcannaṃ uddhambhāgiyānaṃ saṃyojanānaṃ abhiññāya pariññāya parikkhayāya pahānāya imāni pañca balāni bhāvetabbānīti (evaṃ vitthāretabbā) dasamaṃ

tassuddānaṃ 
ogho yogo upādānaṃ ganthā anusayena ca
kāmaguṇā nīvaraṇā khandhā oruddhambhāgiyāti


 seyyathāpi  bhikkhave gaṅgā nadī pācīnaninnā pācīnapoṇā pācīnapabbhārā  evameva  kho bhikkhave bhikkhu pañca balāni bhāvento pañca balāni bahulīkaronto nibbānaninno hoti nibbānapoṇo nibbānapabbhāro kathañca bhikkhave bhikkhu pañca balāni bhāvento pañca balāni bahulīkaronto nibbānaninno hoti nibbānapoṇo nibbānapabbhāro idha bhikkhave bhikkhu saddhābalaṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ evaṃ kho bhikkhave bhikkhu pañca balāni bhāvento pañca balāni bahulīkaronto nibbānaninno hoti nibbānapoṇo nibbānapabbhāroti (vitthāretabbā) dvādasamaṃ

tassuddānaṃ 
cha pācīnato ninnā cha ninnā ca samuddato
dvete cha dvādasa honti vaggo tena pavuccatīti



 evaṃ esanāpāḷi vitthāretabbā  rāgavinayapariyosānaṃ dosavinayapariyosānaṃ mohavinayapariyosānaṃ

tassuddānaṃ 
esanā vidhā āsavo bhavo ca dukkhatā tisso
khilaṃ malañca nīgho ca vedanā taṇhā tasinā cāti


 pañcimāni  bhikkhave uddhambhāgiyāni saṃyojanāni katamāni pañca rūparāgo arūparāgo māno uddhaccaṃ avijjā  imāni kho bhikkhave pañcuddhambhāgiyāni saṃyojanāni imesaṃ kho bhikkhave pañcannaṃ uddhambhāgiyānaṃ saṃyojanānaṃ abhiññāya pariññāya parikkhayāya pahānāya pañca balāni bhāvetabbāni katamāni pañca idha bhikkhave bhikkhu saddhābalaṃ bhāveti paññābalaṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ imesaṃ kho bhikkhave pañcannaṃ uddhambhāgiyānaṃ saṃyojanānaṃ abhiññāya pariññāya parikkhayāya pahānāya imāni pañca balāni bhāvetabbānīti dasamaṃ

tassuddānaṃ 
ogho yogo upādānaṃ ganthā anusayena ca
kāmaguṇā nīvaraṇā khandhā oruddhambhāgiyāti

