
 dhātuto pavattānaṃ nāmikānamito paraṃ
nāmamālaṃ pakāsissaṃ nāmamālantarampi ca
vippakiṇṇakathā ettha evaṃ vutte na hessati
pabhedo nāmamālānaṃ paripuṇṇova hehiti
pubbācariyasīhānaṃ tasmā idha mataṃ sutaṃ
purecaraṃ karitvāna vakkhāmi savinicchayaṃ
puriso purisā purisaṃ purise purisena purisehi purisebhi purisassa purisānaṃ purisā purisasmā purisamhā purisehi purisebhi purisassa purisānaṃ purise purisasmiṃ purisamhi purisesu bho purisa bhavanto purisā
ayamāyasmatā mahākaccānena pabhinnapaṭisambhidena katasmā to uddharito iccetassa pakatirūpassa  nāmikapadamālānayo tatra purisavacanaekavacanaputhuvacanesu paccattavacanādīni bhavanti taṃ yathā puriso tiṭṭhati purisā tiṭṭhanti tatra ti purisavacane ekavacane paccattavacanaṃ bhavati ti purisavacane puthuvacane paccattavacanaṃ bhavati
purisaṃ passati purise passati tatra nti purisavacane ekavacane upayogavacanaṃ bhavati ti purisavacane puthuvacane upayogavacanaṃ bhavati
purisena kataṃ purisehi kataṃ purisebhi kataṃ tatra ti purisavacane ekavacane karaṇavacanaṃ bhavati ti purisavacane puthuvacane karaṇavacanaṃ bhavati
purisassa dīyate purisānaṃ dīyate tatra ti purisavacane ekavacane sampadānavacanaṃ bhavati nti purisavacane puthuvacane sampadānavacanaṃ bhavati
purisā nissaṭaṃ purisasmā nissaṭaṃ purisamhā nissaṭaṃ purisehi nissaṭaṃ purisebhi nissaṭaṃ tatra ti purisavacane ekavacane nissakkavacanaṃ bhavati ti ti purisavacane ekavacane nissakkavacanaṃ bhavati ti purisavacane puthuvacane nissakkavacanaṃ bhavati
purisassa pariggaho purisānaṃ pariggaho tatra ti purisavacane ekavacane sāmivacanaṃ bhavati nti purisavacane puthuvacane sāmivacanaṃ bhavati
purise patiṭṭhitaṃ purisasmiṃ patiṭṭhitaṃ purisamhi patiṭṭhitaṃ purisesu patiṭṭhitaṃ tatra ti purisavacane ekavacane bhummavacanaṃ bhavati nti ti ti purisavacane puthuvacane bhummavacanaṃ bhavati
bho  purisa tiṭṭha bhavanto purisā tiṭṭhatha tatra iti purisavacane ekavacane ālapanaṃ bhavati iti purisavacane puthuvacane ālapanaṃ bhavatīti iminā nayena sabbattha nayo vitthāretabbo
yamakamahātherena katāya pana  bho purisaiti rassavasena ālapanekavacanaṃ vatvā bho purisāiti dīghavasena ālapanabahuvacanaṃ vuttaṃ kiñcāpi tādiso nayo niruttipiṭake natthi tathāpi bahūnamālapanavisaye bho yakkhāitiādīnaṃ ālapanabahuvacanānaṃ dīsu dissanato pasatthatarova hoti viññūnaṃ pamāṇañca tasmā iminā yamakamahātheramatenapi puriso purisā purisantiādīni vatvā āmantane bho purisa bho purisā bhavanto purisāti nāmikapadamālā yojetabbā
tattha ti paṭhamāya ekavacanaṃ ti bahuvacanaṃ nti dutiyāya ekavacanaṃ ti bahuvacanaṃ ti tatiyāya ekavacanaṃ ti dve bahuvacanāni ti catutthiyā ekavacanaṃ nti bahuvacanaṃ ti tīṇi pañcamiyā ekavacanāni ti dve bahuvacanāni ti chaṭṭhiyā ekavacanaṃ nti bahuvacanaṃ ti tīṇi sattamiyā ekavacanāni ti bahuvacanaṃ ti aṭṭhamiyā ekavacanaṃ ti dve bahuvacanāni
kiñcāpetesu purisāti idaṃ paṭhamāpañcamīaṭṭhamīnaṃ puriseti idaṃ dutiyāsattamīnaṃ purisehi purisebhīti tatiyāpañcamīnaṃ purisānanti catutthīchaṭṭhīnaṃ ekasadisaṃ tathāpi atthavasena asaṅkarabhāvo veditabbo kathaṃ puriso  tiṭṭhati purisā tiṭṭhanti purisaṃ passati purise passatītiādinā
tattha ca ti āmantanatthe nipāto so na kevalaṃ ekavacanaṃyeva hoti atha kho bahuvacanampi hotīti bho purisāiti bahuvacanappayogopi gahito bhavantotidaṃ pana bahuvacanameva hotīti purisāti puna vuttanti daṭṭhabbaṃ iti yamakamahātherena bho purisaiti rassavasena ālapanekavacanaṃ vatvā bho purisāiti dīghavasena ālapanabahuvacanaṃ vuttaṃ tathā hi pāḷiyaṃ aṭṭhakathāsu ca nipātabhūto saddo ekavacanabahuvacanavasena dvidhā bhijjati atrimāni nidassanapadāni  api nu kho sapariggahānaṃ tevijjānaṃ brāhmaṇānaṃ apariggahena brahmunā saddhiṃ saṃsandati sametīti no hidaṃ bho gotama acchariyaṃ bho ānanda abbhutaṃ bho ānanda ehi bho samaṇa bho pabbajitaiccādipāḷito aṭṭhakathāto ca saddassa ekavacanappayoge pavattinidassanaṃ tena hi bho mamapi suṇātha yathā mayameva arahāma taṃ bhavantaṃ gotamaṃ dassanāya upasaṅkamituṃ nāhaṃ bho samaṇassa gotamassa subhāsitaṃ subhāsitato nābbhanumodāmi passatha bho imaṃ kulaputtaṃ bho yakkhā ahaṃ imaṃ tumhākaṃ bhājetvā dadeyyaṃ aparisuddho panamhi bho dhuttā tumhākaṃ kriyā mayhaṃ na ruccati so te purise āha bho tumhe maṃ mārentā rañño dassetvāva mārethāti iccādi pana pāḷito aṭṭhakathāto ca saddassa bahuvacanappayoge pavattinidassanaṃ ppakaraṇe pana bho purisa bho purisāti padadvayaṃ ālapanekavacanavasena vuttaṃ taṃ yathā āgamehi na virujjhati tathā gahetabbaṃ
keci  pana adūraṭṭhassālapane bho purisaiti rassavasena ālapanekavacanaṃ icchanti dūraṭṭhassālapane pana bho purisāiti dīghavasena ālapanekavacanaṃ icchanti adūraṭṭhānaṃ dūraṭṭhānañca purisānaṃ itthīnañca ālapane na kiñci vadanti tathā adūraṭṭhāya dūraṭṭhāya ca itthiyā ālapane te pucchitabbā adūraṭṭhānaṃ dūraṭṭhānañca purisānamālapane kathaṃ vattabbanti addhā te evaṃ puṭṭhā uttari kiñci vattuṃ na sakkhissanti evampi te ce vadeyyuṃ bhavanto purisāti imināva adūraṭṭhānaṃ dūraṭṭhānañca purisānamālapanaṃ bhavatīti tadā te vattabbā yadi bhavanto purisāti iminā advejjhena vacanena adūraṭṭhānaṃ dūraṭṭhānañca purisānamālapanaṃ bhavati evaṃ sante bho purisaiti rassapadenapi dūraṭṭhassa ca purisassālapanaṃ vattabbaṃ evaṃ avatvā kimatthaṃ adūraṭṭhassālapane bho purisaiti rassavasena ālapanekavacanaṃ icchatha kimatthañca dūraṭṭhassālapane bho purisāiti dīghavasena ālapanekavacanaṃ icchatha
nanu taggha bhagavā bojjhaṅgā taggha sugata bojjhaṅgātiādīsu ālapanapadabhūtaṃ bhagavāiti dīghapadaṃ samīpe ṭhitakālepi dūre ṭhitakālepi buddhassālapanapadaṃ bhavitumarahateva tathā ālapanapadabhūtaṃ sugataiti rassapadampi yasmā panetesu bhagavāti ālapanapadassa na katthacipi rassattaṃ dissati sugatāti ālapanapadassa ca na katthacipi dīghattaṃ dissati tasmā dīgharassamattābhedaṃ acintetvā purisaiti rassavasena vuttapadaṃ pakatissaravasena samīpe ṭhitassa purisassa āmantanakāle adūraṭṭhassālapanapadaṃ bhavati āyatassaravasena dūre ṭhitapurisassa āmantanakāle dūraṭṭhassālapanapadaṃ bhavatīti gahetabbaṃ tathā bhavanto purisā bho yakkhā bho dhuttātiādīni  dīghavasena vuttāni ālapanabahuvacanapadānipi pakatissaravasena samīpe ṭhitapurisānaṃ āmantanakāle adūraṭṭhānamālapanapadāni bhavanti āyatassaravasena dūre ṭhitapurisādīnaṃ āmantanakāle dūraṭṭhānamālapanapadāni bhavantīti gahetabbāni tathā hi brāhmaṇā katthaci katthaci rassaṭṭhānepi dīghaṭṭhānepi āyatena sarena majjhimāyatena sarena accāyatena ca sarena vedaṃ paṭhanti likhitumasakkuṇeyyena gītassarena viya iti sabbakkharesupi āyatena sarenuccāraṇaṃ labbhateva likhitumasakkuṇeyyaṃ tasmā asampathamanotaritvā bho purisaiti vacanena dūraṭṭhassa ca adūraṭṭhassa ca purisassālapanaṃ bhavati bho purisā bhavanto purisāti imehi vacanehipi dūraṭṭhānañca adūraṭṭhānañca purisānamālapanaṃ bhavatīti daṭṭhabbaṃ iti dūraṭṭhassa adūraṭṭhānañca āyatena sarena āmantanameva pamāṇaṃ na dīgharassamattāviseso tasmā bho sattha bho rāja bho gaccha bho muni bho daṇḍi bho bhikkhu bho sayambhu bhoti kaññe bhoti patti bhoti itthi bhoti yāgu bhoti vadhu bho kula bho aṭṭhi bho cakkhuiccevamādīhi padehi adūraṭṭhassālapanañca dūraṭṭhassālapanañca bhavati bhavanto satthā satthāro bhotiyo kaññā kaññāyoti evamādīhipi padehi adūraṭṭhānañcālapanaṃ bhavatīti daṭṭhabbaṃ
idaṃ panettha sanniṭṭhānaṃ 
tassa taṃ vacanaṃ sutvā rañño puttaṃ adassayuṃ
putto ca pitaraṃ disvā dūratovajjhabhāsatha
āgacchu dovārikā khaggabandhā
kāsāviyā hantu mamaṃ janinda
akkhāhi me pucchito etamatthaṃ
aparādho ko nvidha mamajja atthi
evaṃ  saddhammarājena vohārakusalena ve
sudesite somanassajātake sabbadassinā
dūraṭṭhānepi rassattaṃ janindaiti dissati
na katthacipi dīghattaṃ iti nīti mayā matā
idampettha vattabbaṃ kuto nu bho idamāyātaṃ dūraṭṭhassālapanaṃ adūraṭṭhassālapanamiti saddasatthato saddasatthaṃ nāma na sabbaso buddhavacanassopakārakaṃ ekadesena pana hoti
imasmiṃ pakaraṇe bahuvacananti vā puthuvacananti vā anekavacananti vā atthato ekaṃ byañjanameva nānaṃ tasmā sabbattha bahuvacananti vā puthuvacananti vā anekavacananti vā vohāro kātabbo puthuvacanaṃ anekavacananti ca idaṃ sāsane niruttaññūnaṃ vohāro itaraṃ saddasatthavidūnaṃ
kasmā pana imasmiṃ pakaraṇe dvivacanaṃ na vuttanti yasmā buddhavacane dvivacanaṃ nāma natthi tasmā na vuttanti nanu buddhavacane vacanattayaṃ atthi tathā hi āyasmāti idaṃ ekavacanaṃ āyasmantāti idaṃ dvivacanaṃ āyasmantoti idaṃ bahuvacananti tanna yadi āyasmantāti idaṃ vacanaṃ dvivacanaṃ bhaveyya puriso purisātiādīsu kataraṃ dvivacananti vadeyyātha tasmā buddhavacane dvivacanaṃ nāma natthi teneva hi tiādinā ekavacanabahuvacanāneva dassitānīti
nanu ca bho suṇantu me āyasmantā ajja uposatho pannaraso yadāyasmantānaṃ pattakallaṃ mayaṃ aññamaññaṃ pārisuddhiuposathaṃ kareyyāmāti  dve sandhāya āyasmantāti vuttaṃ uddiṭṭhā kho āyasmanto cattāro pārājikā dhammātiādīsu pana pāḷīsu bahavo sandhāya āyasmantoti vuttaṃ na ca sakkā vattuṃ yathā tathā vuttanti  parivāsādiārocanepi aṭṭhakathācariyehi viññātasugatādhippāyehi dvinnaṃ ārocentena āyasmantā dhārentūti tiṇṇaṃ ārocentena āyasmanto dhārentūti vattabbanti vuttattāti saccaṃ vuttaṃ taṃ pana vinayavohāravasena vuttanti nanu vinayo buddhavacanaṃ kasmā buddhavacane dvivacanaṃ nāma natthīti vadathāti saccaṃ vinayo buddhavacanaṃ tathāpi vinayakammavasena vuttattā upalakkhaṇamattaṃ na sabbasādhāraṇabahuvacanapariyāpannaṃ yadi hi āyasmantāti idaṃ dvivacanaṃ siyā tappayogānipi kriyāpadāni dvivacanāneva siyuṃ tathārūpānipi kriyāpadāni na santi na hi akkharasamayakovido jhānalābhīpi dibbacakkhunā vassasatampi vassasahassampi samavekkhanto buddhavacane ekampi kriyāpadaṃ dvivacananti passeyya evaṃ kriyāpadesu dvivacanassābhāvā nāmikapadesu dvivacanaṃ natthi nāmikapadesu tadabhāvāpi kriyāpadesu tadabhāvo veditabbo sakkaṭabhāsāyaṃ dvīsupi dvivacanāni santi māgadhabhāsāyaṃ pana natthi
apica puthuvacananti niruttivohāropi buddhavacane dvivacanaṃ natthīti etamatthaṃ dīpeti tañhi sakkaṭabhāsāyaṃ vuttā dvivacanato bahuvacanato ca visuṃbhūtaṃ vacanaṃ tattha vā vuttehi atthehi visuṃbhūtassa atthassa vacanaṃ puthuvacananti vuccati kathamidaṃ sakkaṭabhāsāyaṃ vuttā dvivacanato bahuvacanato ca visuṃbhūtaṃ vacananti ce yasmā sakkaṭabhāsāyaṃ puthuvacananti vohāro natthi tasmā idaṃ tehi sakkaṭabhāsāyaṃ vuttehi dvivacanabahuvacanehi visuṃbhūtaatthassa vacananti vuccati kathañca pana sakkaṭabhāsāyaṃ vuttehi visuṃbhūtassa atthassa vacananti puthuvacananti ce yasmā sakkaṭabhāsāyaṃ dve upādāya dvivacanaṃ vuttaṃ na ticatupañcādike  bahavo upādāya bahavo pana upādāya bahuvacanaṃ vuttaṃ na dve upādāya ayaṃ sakkaṭabhāsāya viseso māgadhabhāsāyaṃ pana dviticatupañcādike bahavo upādāya puthuvacanaṃ vuttaṃ tasmā sakkaṭabhāsāyaṃ vuttehi atthehi visuṃbhūtassa atthassa vacananti puthuvacananti vuccati ayaṃ māgadhabhāsāya viseso tasmātra puthubhūtassa puthuno vā atthassa vacanaṃ puthuvacananti attho samadhigantabbo
idāni puriso purisā purisanti niruttipiṭakato uddharitanayaṃ nissāya pakatirūpabhūtassa saddassa nāmikapadamālā vuccate 
bhūto bhūtā bhūtaṃ bhūte bhūtena bhūtehi bhūtebhi bhūtassa bhūtānaṃ bhūtā bhūtasmā bhūtamhā bhūtehi bhūtebhi bhūtassa bhūtānaṃ bhūte bhūtasmiṃ bhūtamhi bhūtesu bho bhūta bhavanto bhūtā
atha vā bho bhūtāiti bahuvacanaṃ viññeyyaṃ yathā panettha iccetassa pakatirūpassa nāmikapadamālā purisanayena yojitā evaṃ bhāvakādīnañca aññesañca taṃsadisānaṃ nāmikapadamālā nayena yojetabbā etthaññāni taṃsadisāni nāma buddhotiādīnaṃ padānaṃ iccādīni pakatirūpāni
buddho dhammo saṅgho maggo
khandho kāyo kāmo kappo
māso pakkho yakkho bhakkho
nāgo megho bhogo yāgo
rāgo doso moho māno
makkho thambho kodho lobho
hāso vero dāho tejo
chando kāso sāso rogo
asso  sasso isso sisso
sīho byaggho rukkho selo
indo sakko devo gāmo
cando sūro ogho dīpo
passo yañño cāgo vādo
hattho patto soso gedho
somo yodho gaccho accho
geho māḷo aṭṭo sālo
naro nago migo saso
suṇo bako ajo dijo
hayo gajo kharo saro
dumo talo paṭo dhajo
urago paṭago vihago bhujago
kharabho sarabho pasado gavajo
mahiso vasabho asuro garuḷo
taruṇo varuṇo baliso paligho
sālo dhavo ca khadiro
godhumo saṭṭhiko yavo
kaḷāyo ca kulattho ca
tilo muggo ca taṇḍulo
khattiyo brāhmaṇo vesso
suddo dhutto ca pukkuso
caṇḍālo patiko paṭṭho
manusso rathiko ratho
pabbajito  gahaṭṭho ca
goṇo oṭṭho ca gadrabho
mātugāmo ca orodho
iccādīni vibhāvaye
kecettha vadeyyuṃ nanu bho orodhā ca kumārā cāti pāṭhassa dassanato saddo itthiliṅgoti tanna tattha hi orodhāti idaṃ okārantapulliṅgameva kārantitthiliṅgaṃ tumhe pana kārantitthiliṅganti maññamānā evaṃ vadatha na panidaṃ kārantitthiliṅgaṃ atha kho mātugāmātipadaṃ viya bahuvacanavasena vuttamākārantapadanti nanu ca bho yādīsu saddassa itthiliṅgatā pākaṭā kathanti ce rukkhe adhivatthā devatā therassa kuddhā paṭhamameva manaṃ palobhetvā ito te sattadivasamatthake upaṭṭhāko rājā marissatīti supine ārocesi thero taṃ kathaṃ sutvā rājorodhānaṃ ācikkhi tā ekappahāreneva mahāviravaṃ viraviṃsūti ettha hi rājorodhānanti vatvā tāti vuttattāva saddassa itthiliṅgatā pākaṭāti tanna atthassa duggahaṇato duggahito hi ettha tumhehi attho ettha pana saddena itthipadatthassa kathanato itthipadatthaṃ sandhāya tāti vuttattā tā itthiyoti ayamevattho tumhe pana amātāpitarasaṃvaddhattā ācariyakule ca anivuṭṭhattā etaṃ sukhumatthamajānantā yaṃ vā taṃ vā mukhārūḷhaṃ vadatha
bhuñjanatthaṃ kathanatthaṃ mukhaṃ hotīti no vade
yaṃ vā taṃ vā mukhārūḷhaṃ vacanaṃ paṇḍito naroti
na mayaṃbho yaṃ vā taṃ vā mukhārūḷhaṃ vadāma aṭṭhakathācariyānaññeva vacanaṃ gahetvā vadāma aṭṭhakathāyeva amhākaṃ paṭisaraṇaṃ  na mayaṃ tumhākaṃ saddahāmāti amhākaṃ saddahatha vā mā vā mā tumhe aṭṭhakathācariyānaññeva vacanaṃ gahetvā vadāmāti aṭṭhakathācariye abbhācikkhatha na hi aṭṭhakathācariyehi saddo itthiliṅgoti vuttaṭṭhānamatthi tasmāpi aṭṭhakathācariye abbhācikkhatha na yuttaṃ buddhādīnaṃ garūnamabbhācikkhanaṃ mahato anatthassa lābhāya saṃvattanato vuttañhetaṃ bhagavatā attanā duggahitena amhe ceva abbhācikkhati bahuñca apuññaṃ pasavati tato attānañca khaṇatīti
evaṃ abbhācikkhanassa ayuttataṃ sāvajjatañca dassetvā punapi te idaṃ vattabbā   tumhehi āhaṭaudāharaṇasadisaṃ udāharaṇamatthi taṃ suṇātha kosiyajātakaṭṭhakathāyañhi satthā jetavane viharanto ekaṃ sāvatthiyaṃ mātugāmaṃ ārabbha kathesi sā kirekassa saddhassa pasannassa upāsakabrāhmaṇassa brāhmaṇī dussīlā pāpadhammāti pāṭho dissati ettha hi mātugāmaṃ ārabbha kathesīti vatvā sāti vuttattā tumhākaṃ matena saddo itthiliṅgoyeva siyā na pulliṅgo kimidaṃ aṭṭhakathāvacanampi na passatha tadeva pana aṭṭhakathāvacanaṃ passatha kiṃ sā eva aṭṭhakathā tumhākaṃ paṭisaraṇaṃ na tadaññāti
yadi saddaṃ apekkhitvā saddassa itthiliṅgattamicchatha etthāpi saddamapekkhitvā saddassa itthiliṅgattamicchathāti evaṃ vuttā te niruttarā appaṭibhānā maṅkubhūtā pattakkhandhā adhomukhā pajjhāyeyyuṃ etthāpi saddena itthipadatthassa kathanato itthipadatthaṃ sandhāya sāti vuttattā sā itthīti ayamevattho katthaci  hi padhānavācakena pulliṅgena napuṃsakaliṅgena vā samānādhikaraṇassa guṇasaddassa abhidheyyaliṅgānuvattittāpulliṅgavasena vā napuṃsakaliṅgavasena vā niddisitabbattepi liṅgamanapekkhitvā itthipadatthamevāpekkhitvā itthiliṅganiddeso dissati taṃ yathā idha visākhe mātugāmo susaṃvihitakammantā hoti saṅgahitaparijanā bhattumanāpaṃ carati sambhataṃ anurakkhatīti ca ko nu kho bhante hetu ko paccayo yena midhekacco mātugāmo dubbaṇṇā ca hoti durūpā supāpikā dassanāya daliddā ca hoti appassakā appabhogā appesakkhā ca idha mallike ekacco mātugāmo kodhanā hoti upāyāsabahulā appampi vuttā samānā abhisajjati kuppati byāpajjati patitthiyati kopañca dosañca appaccayañca pātukarotīti ca taṃ kho pana bhikkhave itthiratanaṃ rañño cakkavattissa pubbuṭṭhāyinī pacchānipātinī kiṃkārapaṭissāvinīti ca ime payogā
katthaci pana padhānavācakena napuṃsakaliṅgena samānādhikaraṇassa guṇasaddassa abhidheyyaliṅgānuvattittā napuṃsakaliṅgavasena niddisitabbattepi liṅgamanapekkhitvā purisapadatthamevāpekkhitvā pulliṅganiddeso dissati taṃ yathā pañca paccekabuddhasatāni imasmiṃ isigilismiṃ pabbate ciranivāsino ahesuṃ taṃ kho pana rañño cakkavattissa pariṇāyakaratanaṃ ñātānaṃ pavesetā aññātānaṃ nivāretāti katthaci padhānavācakena liṅgattayena samānādhikaraṇassa guṇasaddassa abhidheyyaliṅgānurūpaṃ niddeso dissati taṃ yathā sā itthī sīlavatī kalyāṇadhammā aṭṭhahi kho nakulamāte dhammehi samannāgato mātugāmo kāyassa bhedā parammaraṇā manāpakāyikānaṃ devānaṃ  sahabyataṃ upapajjati saddho purisapuggalo saddhaṃ kulaṃ cittaṃ dantaṃ sukhāvahanti
iti saddo pana yebhuyyena okārantabhāve ṭhatvā liṅgattayānukūlo bhavati ekākāreneva tiṭṭhanato kathaṃ seyyo amitto matiyā upeto esāva pūjanā seyyo ekāhaṃ jīvitaṃ seyyo
dhammena ca alābho yo
yo ca lābho adhammiko
alābho dhammiko seyyo
yañce lābho adhammiko
yaso ca appabuddhīnaṃ viññūnaṃ ayaso ca yo
ayasova seyyo viññūnaṃ na yaso appabuddhinaṃ
dummedhehi pasaṃsā ca viññūhi garahā ca yā
garahāva seyyo viññūhi yañce bālappasaṃsanā
sukhañca kāmamayikaṃ dukkhañca pavivekikaṃ
pavivekaṃ dukkhaṃ seyyo yañce kāmamayaṃ sukhaṃ
jīvitañca adhammena dhammena maraṇañca yaṃ
maraṇaṃ dhammikaṃ seyyo yañce jīve adhammikanti
evamayaṃ  iti saddo kārantabhāve ṭhatvā liṅgattayānukūlo bhavati katthaci pana kārantabhāve ṭhatvā itthiliṅgānukūlo dissati itthīpi hi ekacciyā seyyā posa janādhipāti niggahītanto pana hutvā napuṃsakaliṅgānukūlo apasiddho evaṃpakāre payoge kiṃ tumhe na passathāti evaṃ vuttā ca te niruttarāva bhavissanti
sacepi  te ettha evaṃ vadeyyuṃ tattha tattha suttappadese aṭṭhakathādīsu ca mātugāmoti vā mātugāmenāti vā kārantapulliṅgabhāvena saddassa dassanato pulliṅgabhūtaṃ saddaṃ anapekkhitvā itthipadatthameva apekkhitvā sā itthīti saddena saddassa sambandhaggahaṇaṃ mayaṃ sampaṭicchāma orodhoti vā orodhenāti vā kārantapulliṅgabhāvena ṭhitassa saddassa adassanato pana tumhehi vuttaṃ purimatthaṃ na sampaṭicchāmāti tadā tesaṃ imāni  āgatapadāni dassetabbāni tena kho pana samayena rājā udeno uyyāne paricāresi saddhiṃ orodhena atha kho rañño udenassa orodho rājānaṃ udenaṃ etadavocāti evaṃ imāni suttapadāni dassetvā  rāmo nāma rājā kuṭṭharogī orodhehi ca nāṭakehi ca jigucchamānoti vacanañca dassetvā gacchatha tumhe garukulamupagantvā bhagavato saddhammassa ciraṭṭhitatthaṃ sādhukaṃ padabyañjanāni uggaṇhathāti uyyojetabbā
idāni saddādīsu kiñci vinicchayaṃ vadāma  saddo ca saddo ca saddo cāti ime itthipadatthavācakāpi samānā ekantena pulliṅgā bhavanti tesu saddassa ekasmiṃ atthe vattamānassāpi bahuvacanakattameva saddasatthavidū icchanti na ekavacanakattaṃ mayaṃ pana saddassa ekasmiṃ atthe ekavacanakattaṃ yebhuyyena pana bahuvacanakattaṃ anujānāma bavhatthe vattabbameva natthi pāḷiyañhi saddo yebhuyyena bahuvacanako bhavati ekavacanako appo tatrime payogā 
dāsā  ca dāsyo anujīvino ca
puttā ca dārā ca mayañca sabbe
dhammañcarāmapparalokahetu
tasmā hi amhaṃ daharā na miyyareti ca
yo ñātīnaṃ sakhīnaṃ vā dāresu paṭidissati
sahasā sampiyāyena taṃ jaññāvasalo itīti ca
sehi dārehisantuṭṭho vesiyāsu padissati
dissati paradāresu taṃ parābhavato mukhanti ca
puttesu dāresu ca yā apekkhāti ca byāse samāse pana puttadārā disā pacchā puttadārehi mattanoti ca evamādayo bahuvacanappayogā bahavo bhavanti
ekavacanappayogā pana appā seyyathidaṃ garūnaṃ dāre dhammaṃ care yopi samuñjakaṃ care dārañca posaṃ dadamappakasminti ca
ye gahaṭṭhā puññakarā sīlavanto upāsakā
dhammena dāraṃ posenti te namassāmi mātalīti ca
paradāraṃ na gaccheyyaṃ sadārapasuto siyanti ca
yo icche puriso hotuṃ jātiṃ jātiṃ punappunaṃ
paradāraṃ vivajjeyya dhotapādova kaddamanti ca
evamādayo ekavacanappayogā appā
samāhāralakkhaṇavasena panesa saddo napuṃsakaliṅgekavacanopi katthaci bhavati ādāya puttadāraṃ puttadārassa saṅgahoiti evaṃ idha vuttappakārena liṅgañca atthañca sallakkhetvā puriso purisāti pavattaṃ purisasaddanayaṃ nissāya  sabbesaṃ bhūto bhāvako bhavotiādīnaṃ dhātumayānaṃ aññesakārantapadānaṃ nāmikapadamālāsu saddhāsampannehi kulaputtehi saddhammaṭṭhitiyā kosallamuppādetabbaṃ
kiṃ pana sabbāni kārantapadāni naye sabbappakārena ekasadisāneva hutvā paviṭṭhānīti na paviṭṭhāni kānici hi kārantapadāni naye sabbathā paviṭṭhāni ca honti ekadesena paviṭṭhāni ca kānici kārantapadāni naye ekadesena paviṭṭhāni ca honti ekadesena na paviṭṭhāni ca kānici kārantapadāni naye sabbathā appaviṭṭhāneva tatra katamāni kānici kārantapadāni naye sabbathā paviṭṭhāni ca honti ekadesena paviṭṭhāni ca saro vayo cetotiādīni iti hi ayaṃsaddo ususaddasaravanaakārādisaravācako ce naye sabbathā paviṭṭho rahadavācako ce gaṇapakkhikattā naye ekadesena paviṭṭho iti saddo parihānivācako ce naye sabbathā paviṭṭho āyukoṭṭhāsavācako ce gaṇapakkhikattā naye ekadesena paviṭṭho  iti saddo yadi paṇṇattivācako naye sabbathā paviṭṭho yadi pana cittavācako gaṇapakkhikattā naye ekadesena paviṭṭho gaṇo ca nāma 
mano vaco vayo tejo
tapo ceto tamo yaso
ayo payo siro chando
saro uro raho aho 
ime soḷasa
idāni yathāvuttassa pākaṭīkaraṇatthaṃ saddādīnaṃ nāmikapadamālaṃ kathayāma 
mano  manā manaṃ mano mane manasā manena manehi manebhi manaso manassa manānaṃ manā manasmā manamhā manehi manebhi manaso manassa manānaṃ manasi mane manasmiṃ manamhi manesu bho mana bhavanto manā
atha vā bho manāiti bahuvacanampi ñeyyaṃ evaṃ vaco vacā vacaṃ vaco vace vacasātiādinā nāmikapadamālā yojetabbā saddassa pana bhummekavacanaṭṭhāne ahasi ahe ahasmiṃ ahamhi ahu ahanīti yojetabbā
idāni rūpantaravisesadassanatthaṃ napuṃsakaliṅgassa saddassapi nāmikapadamālaṃ vadāma aṭṭhāne ayaṃ kathitāti na codetabbaṃ
manaṃ manāni manā manaṃ manāni mane manena manehi manebhi manassa manaso manānaṃ manā manasmā manamhā manehi manebhi manassa manaso manānaṃ mane manasmiṃ manamhi manesu bho mana bhavanto manā atha vā bho manāni bho manāevampi bahuvacanaṃ veditabbaṃ evamuttaratrāpi nayo
ettha ca pulliṅgassa saddassa paccattakaraṇasampadānasāmibhummavacanāni mano manasā manaso manasīti rūpāni ṭhapetvā yāni sesāni napuṃsakaliṅgassa ca saddassa paccattavacanāni manaṃ manānīti rūpāni ca aṭṭhamyopayogavacanānaṃ manaṃ manānīti rūpadvayañca ṭhapetvā yāni sesāni tāni sabbāni kamato samasamāni
keci kāranto iti saddo napuṃsakaliṅgoti vadanti te vattabbā  yadi so napuṃsakaliṅgo siyā tassadisehi tiādisaddehipi napuṃsakaliṅgeheva bhavitabbaṃ na te napuṃsakaliṅgāti garū vadanti pulliṅgāicceva vadanti yasmā ca  kāyo anicco mano  aniccoti ca kāyo dukkho mano dukkhoti ca nicco vā anicco vāti anicco bhanteti ca evamādayo pulliṅgappayogā bahavo diṭṭhā tena ñāyati saddo ekantena pulliṅgoti yadi pana napuṃsakaliṅgosiyā anicco dukkhoti evamādīni taṃsamānādhikaraṇāni anekapadasatānipi napuṃsakaliṅgāneva siyuṃ na hi tāni napuṃsakaliṅgāni atha kho abhidheyyaliṅgānuvattakāni vāccaliṅgāni evaṃ saddassa pulliṅgatā paccetabbāti sace saddo napuṃsakaliṅgo na hoti kathaṃ manānīti napuṃsakarūpaṃ dissatīti saccaṃ manānīti napuṃsakaliṅgameva tathāpi gaṇe pamukhabhāvena gahitakārantassa saddassa rūpaṃ na hoti atha kiñcarahīti ce saddena samānaliṅgassa samānasutittepi gaṇe apariyāpannassa niggahītantasseva saddassa rūpaṃ saddo hi punnapuṃsakavasena dvidhā bhijjati mano manaṃiti yathā ajjavoajjavanti mano ce nappadussati santaṃ tassa manaṃ hotīti hi pāḷi yadi ca so saddo napuṃsakaliṅgo na hoti
garu cetiyapabbatavattaniyā
pamadā pamadā pamadā vimadaṃ
samaṇaṃ sunisamma akā hasitaṃ
patitaṃ asubhesu munissa manoti
saddena samānādhikaraṇo patitanti saddo napuṃsakaliṅgabhāvena kasmā sannihito yasmā ca samānādhikaraṇapadaṃ napuṃsakaliṅgabhāvena sannihitaṃ tasmā saddantarasannidhānavasena saddo napuṃsakaliṅgoti ñāyatīti tanna samānādhikaraṇapadassa sabbattha liṅgavisesājotanato yadi hi samānādhikaraṇapadaṃ sabbattha liṅgavisesaṃ joteyya cattāro indriyānīti etthāpi cattāroti  padaṃ saddassa pulliṅgattaṃ kareyya na ca kātuṃ sakkoti saddo hi ekantena napuṃsakaliṅgo yadi tumhe patitanti samānādhikaraṇapadaṃ nissāya saddassa napuṃsakaliṅgattamicchatha cattāro indriyānīti etthapi cattāroti samānādhikaraṇapadaṃ nissāya saddassa pulliṅgattaṃ icchathāti na mayaṃ bho saddassa pulliṅgattaṃ icchāma atha kho napuṃsakaliṅgattaṃyeva icchāma cattāroti padaṃ liṅgavipallāsavasena ṭhitattā cattārīti gaṇhāma tasmā cattāri indriyānīti atthaṃ dhāremāti yadi evaṃ patitaṃ asubhesu munissa manoti etthāpi patitanti padaṃ liṅgavipallāsavasena ṭhitanti mantvā patitoti atthaṃ dhārethāti na dhārema ettha liṅgavipallāsassa anicchitabbato yadi hi saddo pulliṅgo siyā taṃsamānādhikaraṇapadaṃ patitoti vattabbaṃ siyā kimācariyo evaṃ vattuṃ na jāni jānamāno eva so patitoti nāvoca patitanti panāvoca tena ñāyati saddo napuṃsakaliṅgoti mā tumhe evaṃ vadetha samānādhikaraṇapadaṃ nāma katthaci padhānaliṅgamanuvattati katthaci nānuvattati tasmā na taṃ liṅgavisesajotane ekantato pamāṇaṃ mātugāmo orodho āvuso visākha ehi visākhe cittāni aṭṭhīnīti evamādirūpavisesoyeva pamāṇaṃ yadi samānādhikaraṇapadeyeva liṅgaviseso adhigantabbo siyā cattāro ca mahābhūtātiādīsu liṅgavavatthānaṃ na siyā yasmā evamādīsupi ṭhānesu liṅgavavatthānaṃ hotiyeva kathaṃ cattāroti pulliṅgaṃ mahābhūtāti napuṃsakanti tasmā patitaṃ asubhesu munissa manoti etthāpi patitanti napuṃsakaliṅgaṃ manoti pulliṅganti vavatthānaṃ bhavatīti idaṃ sutvā te tuṇhī bhavissanti tato  tesaṃ tuṇhībhūtānaṃ idaṃ vattabbaṃ  yasmā gaṇe pavattānaṃ padānaṃ samānādhikaraṇapadāni katthaci napuṃsakavasena yojetabbāni tasmā gaṇe pamukhassa saddassapi samānādhikaraṇapadāni katthaci napuṃsakavasena yojitāni tathā hi pubbācariyā saddhammatejavihataṃ vilayaṃ khaṇena veneyyasattahadayesu tamopayāti dukkhaṃ vaco etasminti dubbaco avanataṃ siro yassa soyaṃ avaṃsiro appakaṃ rāgādi rajo yesaṃ paññāmaye akkhimhi te apparajakkhātiādinā saddaracanaṃ kubbiṃsu na pana tehi saddādīnaṃ napuṃsakaliṅgattaṃ vibhāvetuṃ īdisī saddaracanā katā atha kho saddānaṃ gaṇe pavattānaṃ pulliṅgasaddānaṃ katthacipi īdisānipi liṅgavipallāsavasena ṭhitāni samānādhikaraṇapadāni hontīti paresaṃ jānāpanādhippāyavatiyā anukampāya viracitā etthāpi tumhākaṃ matena saddassa napuṃsakaliṅgatte sati  iccādayopi napuṃsakaliṅgattamāpajjanti napuṃsakaliṅgavasena samānādhikaraṇapadānaṃ niddiṭṭhattā kiṃ panetesampi napuṃsakaliṅgattaṃ icchathāti addhā te idampi sutvā nibbeṭhetumasakkontā tuṇhī bhavissanti kiñcāpi te aññaṃ gahetabbakāraṇaṃ apassantā evaṃ vadeyyuṃ yadi bho  saddo napuṃsakaliṅgona hoti kasmā veyyākaraṇā saddo napuṃsakaliṅgoti vadantīti te vattabbā  yadi tumhe veyyākaraṇamataṃ gahetvā saddassa napuṃsakaliṅgattaṃ rocetha nanu bhagavāyeva loke asadiso mahāveyyākaraṇo mahāpuriso visārado parappavādamaddano bhagavantañhi padakā veyyākaraṇā ambaṭṭhamāṇavapokkharasātisoṇadaṇḍādayo ca brāhmaṇā saccakanigaṇṭhādayo ca paribbājakā  vādena na sampāpuṇiṃsu aññadatthu bhagavāyeva mattavāraṇagaṇamajjhe kesarasīho viya asambhīto nesaṃ nesaṃ vādaṃ maddesi mahante ca ne atthe patiṭṭhāpesi evaṃvidhena bhagavatā vohārakusalena yasmā kāyo aniccoti ca kāyo dukkho mano anicco mano dukkhoti ca evamādinā vuttā saddassa pulliṅgabhāvasūcanikā bahū pāḷiyo dissanti tasmā saddo pulliṅgoyevāti sārato paccetabboti evaṃ vuttā te niruttarā appaṭibhānā maṅkubhūtā pattakkhandhā adhomukhā pajjhāyissanti
idāni saddādīnaṃ nāmikapadamālā visesato vuccate 
saro sarā saraṃ sare sarena sarehi sarebhi sarassa sarānaṃ sarā sarasmā saramhā sarehi sarebhi sarassa sarānaṃ sare sarasmiṃ saramhi saresu bho sara bhavanto sarā
ayaṃ naye sabbathā paviṭṭhassa saddasaravanaakārādisaravācakassa saddassa nāmikapadamālā
ayaṃ pana naye ekadesena paviṭṭhassa gaṇapakkhikassa rahadavācakassa saddassa nāmikapadamālā 
saro sarā saraṃ saro sare sarasā sarena sarehi sarebhi saraso sarassa sarānaṃ sarā sarasmā saramhā sarehi sarebhi saraso sarassa sarānaṃ sarasi sare sarasmiṃ saramhi saresu bho sara bhavanto sarā bho sarā iti vā
vayo vayā vayaṃ vaye vayena vayehi vayebhīti nayena ñe yyo ayaṃ naye sabbathā paviṭṭhassa parihānivācakassa saddassa nāmikapadamālā
ayaṃ  pana naye ekadesena paviṭṭhassa gaṇapakkhikassa āyukoṭṭhāsavācakassa saddassa nāmikapadamālā  vayo vayā vayaṃ vayo vaye vayasā vayena vayehi vayebhīti nayena ñeyyo tassa ceto paṭissosi araññe luddagocaro cetā haniṃsu vedabbaṃ
ceto cetā cetaṃ cete cetena cetehi cetebhīti nayena ñeyyo ayaṃ naye sabbathā paviṭṭhassa paṇṇattivācakassa saddassa nāmikapadamālā
ayaṃ pana naye ekadesena paviṭṭhassa cittavācakassa saddassa nāmikapadamālā  ceto cetā cetaṃ ceto cete cetasā cetena cetehi cetebhīti nayena ñeyyo yaso kulaputto yasaṃ kulaputtaṃ yasena kulaputtenāti ekavacanavasena nayena yojetabbā ekavacanaputhuvacanavasena vā evaṃ kānici okārantapadāni naye sabbathā paviṭṭhāni ca honti ekadesena paviṭṭhāni cāti iminā nayena sabbapadāni paññācakkhunā upaparikkhitvā viseso veditabbo avisesaññuno hi evamādivibhāgaṃ ajānantā yaṃ vā taṃ vā byañjanaṃ ropentā yathādhippetaṃ atthaṃ virādhenti tasmā yo ettha amhehi pakāsito vibhāgo so saddhāsampannehi kulaputtehi sakkaccamuggahetabbo katamāni kānici okārantapadāni naye ekadesena paviṭṭhāni ca ekadesena na paviṭṭhāni ca saddādayo ceva saddo ca tatra saddādīnaṃ nāmikapadamālā heṭṭhā vibhāvitā
saddassa  pana nāmikapadamālāyaṃ ayyo ayyā ayyaṃ ayyeti nayena vatvā ālapanaṭṭhāne bho ayya bho ayyoti dve ekavacanāni bhavanto ayyā bhavanto ayyoti dve bahuvacanāni ca vattabbāni ettha  iti saddo paccattavacanabhāve ekavacanaṃ ālapanavacanabhāve ekavacanañceva bahuvacanañca tatrime payogā ayyo kira sāgato ambatitthikena nāgena saṅgāmesi pivatu bhante ayyo sāgato kāpotikaṃ pasannanti evamādīni saddassa paccattekavacanappayogāni atha kho sā itthī taṃ purisaṃ etadavoca nāyyo so bhikkhu maṃ nippāṭesi apica ahameva tena bhikkhunā gacchāmi akārako so bhikkhu gaccha khamāpehīti evamādīni saddassa ālapanekavacanappayogāni ethayyo rājavasatiṃ nisīditvā suṇātha me etha mayaṃ ayyo samaṇesu sakyaputtiyesu pabbajissāmāti evamādīni saddassa ālapanabahuvacanappayogāni bhavati catra 
 iti ayaṃ saddo paccattekavaco bhave
ālapane bahuvaco bhave ekavacopi ca 
evaṃ kānici kārantapadāni naye ekadesena paviṭṭhāni ca honti ekadesena na paviṭṭhāni ca
katamāni kānici kārantapadāni naye sabbathā appaviṭṭhāni saddoyeva saddassa hi ayaṃ nāmikapadamālā 
go gāvo gavo gāvuṃ gāvaṃ gavaṃ gāvo gavo gāvena gavena gohi gobhi gāvassa gavassa gavaṃ gunnaṃ gonaṃ gāvā gāvasmā gāvamhā gavā gavasmā gavamhā gohi gobhi gāvassa gavassa gavaṃ gunnaṃ gonaṃ gāve gāvasmiṃ gāvamhi gave gavasmiṃ  gavamhi gāvesu gavesu gosu bho go bhavanto gāvo gavo ayaṃ naye sabbathā appaviṭṭhassa saddassa nāmikapadamālā
nanu ca bho saddo attanā sambhūtasaddamālāvasena naye ekadesena paviṭṭho ceva ekadesena na paviṭṭho cāti saccaṃ saddo saddavasena sambhūtopi vatticchānupubbikā saddapaṭipattīti vacanato saddato visuṃ amhehi gahetvā naye pakkhitto tassa hi visuṃ gahaṇe yutti dissati syādīsu ekākāreneva tiṭṭhanato tasmā saddato sambhūtampi saddaṃ anapekkhitvā suddhaṃ saddameva gahetvā naye sabbathā saddassa appaviṭṭhatā vuttā
nanu ca bho paccattavacanabhūto iti saddo ti saddena sadisattā naye ekadesena paviṭṭhoti tanna saddo hi niccakāranto na saddādayo viya paṭhamaṃ kārantabhāve ṭhatvā pacchā paṭilakārantaṭṭho teneva hi paccattavacanaṭṭhānepi ālapanavacanaṭṭhānepi icceva tiṭṭhati yadi paccattavacanattaṃ paṭicca saddassa naye ekadesena paviṭṭhatā icchitabbā kānici kārantapadānīti evaṃ vuttā kārantakathā kamatthaṃ dīpeyya nipphalāva sā kathā siyā tasmā amhehi yathāvutto nayoyeva āyasmantehi manasi kātabbo evaṃ saddassa naye sabbathā appaviṭṭhatā daṭṭhabbā
kecettha evaṃ puccheyyuṃ saddassa tāva go gāvo gavo gāvuṃ gāvaṃ gavaṃ iccādinā nayena naye sabbathā appaviṭṭhatā amhehi ñātā disaddā pana kutra naye  paviṭṭhāti tesaṃ evaṃ byākātabbaṃ disaddā sabbathāpi naye paviṭṭhāti tathā hi tesaṃ saddato ayaṃ viseso jaranto ca so go cāti jaraggavo ettha kāralopo kārassa ca kārattaṃ bhavati samāsapadattā samāse ca mhi pare saddakārassa deso labbhati tasmā pāḷiyaṃ visāṇena jaraggavoti ekavacanarūpaṃ dissati tathā hi aññattha anupapadattā iti bahuvacanapadaṃyeva dissati idha pana sopapadattā samāsapadabhāvamāgamma jaraggavoti ekavacanapadaṃyeva dissati tathā hi jaraggavoti ettha jarantā ca te gavo cāti evaṃ bahuvacanavasena nibbacanīyatā na labbhati lokasaṅketavasena ekasmiṃ atthe nirūḷhattāti jaraggavo jaraggavā jaraggavaṃ jaraggave jaraggavenāti nayena nāmikapadamālā yojetabbā esa nayo tiādīsupi
tatra ti gunnaṃ yūthapati nisabhasaṅkhāto usabho yo pāḷiyaṃ muhuttajātova yathā gavaṃpati samehi pādehi phusī vasundharanti ca gavañce taramānānaṃ ujuṃ gacchati puṅgavoti ca āgato īdisesu pana ṭhānesu keci pumā ca so go cāti puṅgavoti vacanatthaṃ bhaṇanti mayaṃ pana padhāne nirūḷho ayaṃ saddoti vacanatthaṃ na bhaṇāma na hi tiādisaddānaṃ kokilādīnaṃ pumbhāvappakāsanamatte samatthatā viya imassa pumbhāvappakāsanamatte samatthatā sambhavati atha kho padhānabhāvappakāsane ca samatthatā sambhavati tena sakyapuṅgavotiādīsu nisabhasaṅkhāto puṅgavo viyāti puṅgavo sakyānaṃ sakyesu  vā puṅgavo sakyapuṅgavotiādinā samāsapadattho gahetabbo atha vā uttarapadatte ṭhitānaṃ disaddānaṃ seṭṭhavācakattā sakyapuṅgavotiādīnaṃ sakyaseṭṭhotiādinā attho gahetabbo iti sabbathāpi naye pavattanato disaddānaṃ saddassa padamālato visadisapadamālatā vavatthapetabbā saddassa pana naye sabbathā appaviṭṭhatā ca vavatthapetabbā
sadde ācariyānaṃ liṅgavacanavasena matibhedo vijjati tasmā taṃmatena tassa naye sabbathā appaviṭṭhatā bhavati aṅguttarāpesūti  mahiyā pana nadiyā uttarena āpoti vuttaṃ  pana taṃ ulliṅgitvā mahiyā nadiyā āpo tassa janapadassa uttarena honti tāsaṃ avidūrattā so janapado uttarāpoti vuttaṃ evaṃ saddassa ekantena itthiliṅgatā bahuvacanatā ca ācariyehi icchitā tesaṃ mate iti itthiliṅge paṭhamābahuvacanarūpe honte dutiyātatiyāpañcamīsattamīnaṃ bahuvacanarūpāni kīdisāni siyuṃ tathā hi purise purisehi purisebhi purisesūti rūpavato pulliṅgassa viya kārantitthiliṅgassa ekāra kārādiyuttāni rūpāni katthacipi na dissanti ato tesaṃ mate padamālānayo atīva dukkaro
saddassa garavo saddasatthanayaṃ pati
bahuvacanatañcitthiliṅgabhāvañca abravuṃ
saddassa  itthiliṅgabahuvacanantatā veyyākaraṇānaṃ mataṃ nissāya anumatāti veditabbā  pana  iti saddassa napuṃsakaliṅgekavacanavasena vutto payogo diṭṭho omattaṃ pana āpo adhimattapathavīgatikaṃ jātanti  tu tassekavacanantatā diṭṭhā tathā hi suciṃ sugandhaṃ salilaṃ āpo tatthābhisandatīti imasmiṃ padese  iti saddo ekavacanaṭṭhāne ṭhito diṭṭho kecettha vadeyyuṃ āpoti saṅkhaṃ gataṃ salilaṃ suci sugandhaṃ hutvā tattha abhisandatīti saddavasena ekavacanappayogo kato na nāmasaddavasena āpasaddo hi ekantenitthiliṅgo ceva bahuvacananto ca tathā hi āpo tatthābhisandantīti bahuvacanavasena tappayogo vattabbopi chandānurakkhaṇatthaṃ vacanavipallāsavasena niddiṭṭhoti tanna āpo tatthābhisandareti vattuṃ sakkuṇeyyattā tāni ajja padissareti bahuvacanappayogā viya yasmā evaṃ na vuttaṃ yasmā ca pana pāḷiyaṃ āpo labbhati tejo labbhati vāyo labbhatīti ekavacanappayogo dissati tasmā āpoti saddassa ekavacanantatā paccakkhato diṭṭhāti
athāpi ce vadeyyuṃ  nanu pāḷiyaṃyeva tassa bahuvacanantatā paccakkhato diṭṭhā āpo ca devā pathavī ca tejo vāyo tadāgamunti tampi na ettha hi devāti saddaṃ apekkhitvā āgamunti bahuvacanappayogo kato na āpoti saddaṃ yadi āpoti saddaṃ sandhāya bahuvacanappayogo kato siyā pathavīti tejoti vāyoti ca saddampi sandhāya bahuvacanappayogo kato siyā  evaṃ sante saddāpi bahuvacanakabhāvamāpajjeyyuṃ na pana āpajjanti na hete bahuvacanakā atha kho ekavacanakā eva rūḷhīvasena te pavattā pakatiāpādīsu atthesu appavattanato tathā hi āpokasiṇādīsu parikammaṃ katvā nibbattā devā ārammaṇavasena āpotiādināmaṃ labhantīti evaṃ vuttāpi te evaṃ vadeyyuṃ nanu ca bho aṅguttarāpesūti bahuvacanapāḷi dissatīti te vattabbā  asampathamavatiṇṇā tumhe na hi tumhe saddappavattiṃ jānātha aṅguttarāpesūti bahuvacanaṃ pana kurūsu aṅgesu aṅgānaṃ magadhānantiādīni bahuvacanāni viya rūḷhīvasena ekassāpi janapadassa vuttaṃ na āpasaṅkhātaṃ atthaṃ sandhāya aṅguttarāpesūti ettha hi āpasaṅkhāto attho upasajjanībhūto pulliṅgabahuvacanena pana vutto janapadasaṅkhāto atthoyeva padhāno āgatasamaṇo saṅghārāmoti ettha samaṇasaṅkhātaṃ atthaṃ upasajjanakaṃ katvā pavattassa saddassa saṅghārāmasaṅkhāto attho viya tasmā āpasaṅkhātaṃ atthaṃ gahetvā yo aṅguttarāpo nāma janapado tasmiṃ aṅguttarāpesu janapadeti attho veditabbo tathā hi aṅguttarāpesu viharati āpaṇaṃ nāma aṅgānaṃ nigamoti pāḷi dissati tattha uttarena mahāmahiyā nadiyā āpo yesaṃ te uttarāpā aṅgā ca te uttarāpā cāti aṅguttarāpā tesu aṅguttarāpesu evaṃ ekasmiṃ janapadeyeva bahuvacanaṃ na āpasaṅkhāte atthe tena  vuttaṃ tasmiṃ aṅguttarāpesu janapadeti evaṃ vuttā te niruttarā bhavissanti
tathāpi ye evaṃ vadanti saddo itthiliṅgo ceva bahuvacanakocāti te pucchitabbā kiṃ paṭicca tumhe āyasmanto saddo itthiliṅgo ceva bahuvacanako cāti vadathāti  te evaṃ puṭṭhā evaṃ vadeyyuṃ  aṅgāyeva so janapado mahiyā pana nadiyā uttarena āpo tāsaṃ avidūrattā uttarāpoti vuccatīti ca mahiyā pana nadiyā āpo tassa janapadassa uttarena honti tāsaṃ avidūrattā so janapado uttarāpoti vuccatīti ca evaṃ pubbācariyehi abhisaṅkhato saddaracanāviseso dissati tasmā itthiliṅgo ceva bahuvacanako cāti vadāmāti saccaṃ dissati so pana saddasatthe veyyākaraṇānaṃ mataṃ gahetvā abhisaṅkhato saddasatthañca nāma na sabbathā buddhavacanassopakārakaṃ ekadesena pana hoti tasmā kaccāyanappakaraṇe icchitānicchitasaṅgahavivajjanaṃ kātuṃ jinavacanayuttañhi liṅgañca nippajjateti lakkhaṇāni vuttāni
yadi ca saddo itthiliṅgabahuvacanako kathaṃ ti padaṃ sijjhatīti saddato paṭhamāvacanaṃ katvā kārādesañca katvā ti padaṃ sijjhati gāvoti padamivāti visamamidaṃ nidassanaṃ gāvoti padañhi nikārantena saddena sambhūtaṃ tathā hi mhi pare saddantadesaṃ katvā tato nakārādesaṃ katvā gāvoti nipphajjati sadde pana dve ādesā na santi buddhavacanañhi patvā saddo kārantatāpakatiko jāto na aññathāpakatikoti
evaṃ vuttāpi te idameva saccaṃ nāññanti cetasi sannidhāya ādhānaggāhiduppaṭinissaggibhāve na vacanapaccanīkasātena suvijānaṃ subhāsitanti evaṃ vuttapaccanīkasātabhāve ca ṭhatvā evaṃ vadeyyuṃ yatheva saddo tatheva saddo kiṃ itthiliṅgo na bhavissati bahuvacanako cāti tato tesaṃ imāni suttapadāni dassetabbāni seyyathidaṃ āpaṃ āpato sañjānāti āpaṃ āpato  saññatvā āpaṃ maññati āpasmiṃ maññati āpaṃ meti maññati āpaṃ abhinandatīti evaṃ suttapadāni dassetvā āpanti idaṃ kataravacananti pucchitabbā addhā te saddassa bahuvacanantabhāvameva icchamānā vakkhanti dutiyābahuvacananti te vattabbā nanu vacanaṃ na suyyatīti te vadeyyuṃ vacanaṃ katamādesattā na suyyatīti yaṃ yaṃ bhonto icchanti taṃ taṃ mukhārūḷhaṃ vadanti
āpatoti idaṃ pana kiṃ bhonto vadantīti āpatoti idampi bahuvacanakaṃ paccayantanti vadāma paccayassa ekatthe ca bavhatthe ca pavattanato iti tumhe bahuvacanakattaṃyeva icchamānā saddo ca vacanantoti bhaṇatha āpatoti idampi bahuvacanakaṃ paccayantanti bhaṇatha āpasmiṃ maññatīti ettha pana āpasmintidaṃ kataravacanantaṃ katarādesena sambhūtanti addhā te evaṃ puṭṭhā niruttarā bhavissanti tathā yesaṃ evaṃ hoti saddo itthiliṅgo ceva bahuvacanako cāti te pucchitabbā yaṃ ācariyehi veyyākaraṇamataṃ gahetvā yā āpoti ca tāsanti ca vuttaṃ tattha kiṃ tāsanti vacane āpānanti padaṃ ānetvā attho vattabbo udāhu āpassāti āpānanti padamānetvā attho vattabboti ce evañca sati yā āpāti vattabbaṃ yā kaññā tiṭṭhantīti padamiva atha āpāti padaṃ nāma natthi āpoti padaṃyeva bahuvacanakanti ce evaṃ sati tāsanti etthāpi āpassāti padaṃ ānetvā attho veditabbo kasmāti ce yasmā āpoti paccattekavacanassa tumhākaṃ matena bahuvacanatte sati āpassāti padampi bahuvacananti katvā saddena yojetvā vattuṃ yuttitoti evaṃ sati āpānanti  padassa abhāveneva bhavitabbaṃ yathā pana puriso purisā purisaṃ puriseti ca go gāvo gavo gāvunti ca ekavacanabahuvacanāni bhavanti evaṃ āpo āpā āpaṃ āpeti ekavacanabahuvacanehi bhavitabbaṃ evañca sati saddo bahuvacanakoyeva hotīti na vattabbaṃ
ye evaṃ vadanti tesaṃ vacanaṃ sadosaṃ duppariharaṇīyaṃ  āpaṃ maññati āpasminti ekavacanapāḷīnaṃ dassanato dīsu ca vissandanabhāvena taṃ taṃ ṭhānaṃ āpoti appotīti āpotiādikassa ekavacanavasena vuttanibbacanassa dassanato yathā pana  itthiliṅgepi pariyāpanno saddo tā gāvo tato tato daṇḍena ākoṭeyyāti ca annadā baladā cetāti ca ādinā bavhatthadīpakehi itthiliṅgabhūtehi sabbanāmikapadehi ca asabbanāmikapadehi ca samānādhikaraṇabhāvena vutto dissati na tathā pāḷiyaṃ bavhatthadīpakehi itthiliṅgabhūtehi sabbanāmikapadehi vā asabbanāmikapadehi vā samānādhikaraṇabhāvena vutto saddo dissati yadi hi saddo itthiliṅgo siyā saddato paccayo viya saddato paccayo vā siyā saddato viya ca paccayo vā siyā ubhayampi natthi ubhayābhāvato itthiliṅge vuttaṃ sabbampi vidhānaṃ tattha na labbhati tena ñāyati saddo anitthiliṅgoti nanu ca bho saddatopi paccayo natthi tadabhāvato itthiliṅge vuttavidhānaṃ na labbhati evaṃ sante kasmā soyeva itthiliṅgo hoti na panāyaṃ saddoti
ettha vuccate  saddo na niyogā itthiliṅgo atha kho pulliṅgova itthiliṅgabhāve pana tamhā paccaye  ahontepi paccayo vikappena hoti aññampi itthiliṅge vuttavidhānaṃ labbhati so hi niccakārantatāpakatiyaṃ ṭhatvā go gāvītiādinā attano itthiliṅgarūpānaṃ nibbattikāraṇabhūto tena so itthiliṅgo bhavati sadde pana paccayādi na labbhati tena so itthiliṅgoti na vattabbo yathā vā saddassa avisadākāravohārataṃ paṭicca itthiliṅgabhāvo upapajjati na tathā saddassa saddassa hi anākularūpakkamattā avisadākāravohāratā na dissati yāya eso itthiliṅgo siyā evaṃ vuttā te niruttarā bhavissanti
tathā yesaṃ evaṃ hoti saddo sabbadā itthiliṅgo ceva bahuvacanako cāti te vattabbā  yathā itthiliṅgabhūtassa saddassa paṭhamaṃ iti rassavasena ṭhapitassa paccayato paraṃ vacanaṃ sarūpato na tiṭṭhati bhāvena ca bhāvena ca tiṭṭhati kaññāyaṃ kaññāyāti na tathā itthiliṅganti tumhehi gahitassa saddassa paṭhamaṃ iti rassavasena ṭhapitassa paraṃ vacanaṃ bhāvena ca bhāvena ca tiṭṭhati atha kho sarūpatoyeva tiṭṭhati āpasmiṃ maññatīti yadi pana saddo itthiliṅgo siyā vacanaṃ sarūpato na tiṭṭheyya yasmā ca vacanaṃ sarūpato tiṭṭhati tasmā saddo na itthiliṅgo na hi caturāsītidhammakkhandhasahassasaṅgahesu anekakoṭisatasahassesu pāḷippadesesu ekasmimpi pāḷippadese paṭhamaṃ kārantabhāvena ṭhapetabbānaṃ itthiliṅgasaddānaṃ parato ṭhitaṃ vacanaṃ sarūpato tiṭṭhatīti evaṃ vuttā te niruttarā bhavissanti
keci panettha evaṃ vadeyyuṃ saddo napuṃsakaliṅgo tathā hi  omattaṃ pana āpo adhimattapathavīgatikaṃ  jātanti napuṃsakaliṅgabhāvena taṃsamānādhikaraṇapadāni niddiṭṭhānīti tanna gaṇe pavattehi saddādīhi viya saddenapi samānādhikaraṇapadānaṃ katthaci napuṃsakaliṅgabhāvena niddisitabbattā pubbācariyānañhi saddaracanāsu saddhammatejavihataṃ vilayaṃ khaṇena veneyyasattahadayesu tamo payātīti ettha tamotipadena samānādhikaraṇaṃ vihatanti napuṃsakaliṅgaṃ dissati tathā dukkhaṃ vaco etasmiṃ vipaccanīkasāte puggaleti dubbacoti ettha vacoti padena samānādhikaraṇaṃ dukkhanti napuṃsakaliṅgaṃ avanataṃ siro yassa so avanatasiroti ettha siroti padena samānādhikaraṇaṃ avanatanti napuṃsakaliṅgaṃ appaṃ rāgādirajo yesaṃ paññāmaye akkhimhi te apparajakkhāti ettha rajoti padena samānādhikaraṇaṃ appanti napuṃsakaliṅgaṃ dissati na te ācariyā tehi samānādhikaraṇapadehi saddādīnaṃ napuṃsakaliṅgattaviññāpanatthaṃ tathāvidhaṃ saddaracanaṃ kubbiṃsu atha kho sobhanaṃ mano tassāti sumanoti ettha viya gaṇe pavattapulliṅgānaṃ payoge napuṃsakaliṅgabhāvenapi samānādhikaraṇapadāni katthaci hontīti dassanatthaṃ kubbiṃsu yathā ca vihatantiādikā saddaracanā saddādīnaṃ napuṃsakaliṅgattaviññāpanatthaṃ na katā tathā omattanti ca adhimattapathavīgatikaṃ jātanti ca saddaracanāpi saddassa napuṃsakaliṅgattaviññāpanatthaṃ na katā yasmā pana gaṇe pavattehi saddādīhi ekadesena samānagatikattā saddenapi napuṃsakaliṅgassa samānādhikaraṇatā yujjati tasmā aṭṭhasāliniyaṃ omattaṃ pana āpo adhimattapathavīgatikaṃ jātanti napuṃsakaliṅgassa saddena samānādhikaraṇatā katā tathāpi saddo saddādīhi ekadesena samānagatiko samāsapadatte kārassa āpokasiṇaṃ āpogatantiādippayogassa dassanato tasmā omattantiādivacanaṃ saddassa napuṃsakaliṅgattaviññāpanatthaṃ vuttanti na gahetabbaṃ liṅgavipariyayavasena pana katthaci evampi saddagati hotīti ñāpanatthaṃ vuttanti gahetabbaṃ omattoti ca adhimattapathavīgatiko jātoti ca liṅgaṃ parivattetabbaṃ yadi hi saddo napuṃsakaliṅgo siyā sanikārānissa paccattopayogarūpāni buddhavacanādīsu vijjeyyuṃ na tādisāni santi kiñci bhiyyo  kārantaṃ nāma napuṃsakaliṅgaṃ katthacipi natthi niggahītantakāranta kārantavasena hi tividhāniyeva napuṃsakaliṅgāni tena saddassa napuṃsakaliṅgatā nupapajjatīti evaṃ vuttā te niruttarā bhavissanti ikārantavasena gahitassa saddassa itthiliṅgatā ca napuṃsakaliṅgatā ca ekantato natthi niggahītantavasena pana gahitassa katthaci napuṃsakaliṅgatā siyā bhante nāgasena samuddo samuddoti vuccati kena kāraṇena āpaṃ udakaṃ samuddoti vuccatīti payogadassanato ettha paneke vadeyyuṃ yadi bho kārantavasena gahitassa saddassa itthinapuṃsakaliṅgavasena dviliṅgatā natthi kāranto saddo kataraliṅgoti pulliṅgoti mayaṃ vadāmāti
yadi ca bho saddo pulliṅgo yathā saddassa pulliṅgatā paññāyeyya nijjhānakkhamatā ca bhaveyya tathā suttaṃ āharathāti āharissāmisuttaṃ na no suttāharaṇe bhāro atthīti evañca pana vatvā tesaṃ imāni suttapadāni dassetabbāni seyyathidaṃ āpo upalabbhatīti āmantā āpassa kattā kāretā upalabbhatīti na  hevaṃ vattabbe atīto āpo atthīti āmantā tena āpena āpakaraṇīyaṃ karotīti na hevaṃ vattabbe āpaṃ maññati āpasmiṃ maññatīti imāni suttapadāni
ettha ca upalabbhatītiādinā saddassa ekavacanatā siddhā tāya siddhāya bahuvacanatāpi siddhāyeva ekavacanatāyeva hi saddasatthe paṭisiddhā na bahuvacanatā tena āpenāti iminā pana saddassa itthiliṅgabhāvavigamo siddho itthiliṅge desābhāvato āpassa āpasminti imināpi itthiliṅgabhāvavigamoyeva itthiliṅge sarūpato  vacanānamabhāvā atītoti iminā itthiliṅganapuṃsakaliṅgabhāvavigamo kārantanapuṃsakaliṅgassa abhāvato kārantassa guṇanāmabhūtassa itthiliṅgassa ca abhāvato
apica buddhavacanādīsu cittāni rūpānītiādīni viya sanikārānaṃ rūpānaṃ adassanato kārantabhāvena gahitassa napuṃsakaliṅgabhāvavigamo atīva pākaṭo aparampettha vattabbaṃ  atīto āpo atthīti āmantāti ettha atītoti iminā saddassa visadākāravohāratāsūcakena kārantapadena tassa avisadākāravohāratāya ca ubhayamuttākāravohāratāya ca abhāvo siddho tassa ca avisadākāravohāratāya abhāve siddhe itthiliṅgabhāvo dūrataro ubhayamuttākāravohāratāya ca abhāve siddhe napuṃsakaliṅgabhāvopi dūrataroyeva iti na katthacipi kārantabhāvena gahito saddo itthiliṅgo vā napuṃsakaliṅgo vā bhavati  pana niggahītantavasena āgato napuṃsakaliṅgoti veditabbo na cettha vattabbaṃ atītoti tenāti  ca imāni liṅgavipallāsavasena vuttānīti vāccaliṅgānamanuvattāpakassa abhidheyyaliṅgabhūtassa saddassa kaññāya cittānītiādīnaṃ viya itthinapuṃsakaliṅgarūpānaṃ abhāvato apica vohārakusalā tathāgatā tathāgatasāvakā ca tehiyeva uttamapurisehi vohārakusalehi atīto āpotiādinā vuttattāpi atītoti tenāti ca imāni liṅgavipallāsavasena vuttānīti na cintetabbāni tasmā taṃsamānādhikaraṇo kārantabhāvena gahito saddo ekavacananto pulliṅgo ceva yathāpayogaṃ ekavacanabahuvacanako cāti veditabbo āpo āpā āpaṃ āpetiādinā yojetabbattā evaṃ vuttāni suttapadāni savinicchayāni sutvā addhā te saddassa itthiliṅgabahuvacanatāvādino niruttarā bhavissanti
ettha koci vadeyya  pāḷiyaṃ pulliṅganayo ekavacananayo ca kiṃ aṭṭhakathāṭīkācariyehi na diṭṭho ye saddassa itthiliṅgabahuvacanattaṃ vaṇṇesunti no na diṭṭho diṭṭhoyeva so nayo tehi yasmā pana te na kevalaṃ sāṭṭhakathe tepiṭake buddhavacaneyeva visāradā atha kho sakalepi saddasatthe visāradā tasmā saddasatthe attano paṇḍiccaṃ pakāsetuṃ saddasatthe ca īdiso nayo vuttoti viññāpetuñca saddasatthanayaṃ gahetvā saddassa itthiliṅgabahuvacanakattaṃ vaṇṇesunti natthi tesaṃ doso tathā hi  tehiyeva vuttaṃ saddassa pulliṅgekavacanakattasūcanakaṃ lakkhaṇasasambhārārammaṇasammutivasena catubbidho āpo tesūtiādi tasmā natthi tesaṃ doso pūjārahā hi te āyasmanto namoyeva tesaṃ  karoma na tesaṃ vacanaṃ codanābhājanaṃ ye pana ujuvipaccanīkavādā daḷhameva saddassa itthiliṅgabahuvacanattaṃ mamāyanti tesaṃyeva vacanaṃ codanābhājanaṃ yasmā pana mayaṃ pāḷinayānusārena antadvayavato saddassa pulliṅgattaṃ napuṃsakaliṅgattañca vidadhāma tasmā yo koci idaṃ vādaṃ madditvā aññaṃ vādaṃ patiṭṭhāpetuṃ sakkhissatīti netaṃ ṭhānaṃ vijjati idañca pana ṭhānaṃ mahāgahanaṃ duppaṭivijjhanaṭṭhena paramasukhumañca katañāṇasambhārehi paramasukhumañāṇehi paṇḍitehi vedanīyattā sabbamidañhi vacanaṃ tesu tesu ṭhānesu atthabyañjanapariggahaṇe sotūnaṃ paramakosallajananatthañceva sāsane ādaraṃ akatvā saddasatthamatena kālaṃ vītināmentānaṃ sāthalikānaṃ pamādavihāranisedhanatthañca sāsanassātimahantabhāvadīpanatthañca vuttaṃ na attukkaṃsanaparavambhanatthanti imissaṃ nītiyaṃ saddhāsampannehi kulaputtehi yogo karaṇīyo bhagavato sāsanassa ciraṭṭhitatthaṃ
yasmā pana pāḷito aṭṭhakathā balavatī nāma natthi tasmā pāḷinayānurūpeneva saddassa nāmikapadamālaṃ yojessāma sotūnamasammohatthaṃ kimettha saddasatthanayo karissati atrāyaṃ  kiṃ kayirā udapānena āpā ce sabbadā siyunti
āpo āpā āpaṃ āpe āpena āpehi āpebhi āpassa āpānaṃ āpā āpasmā āpamhā āpehi āpebhi āpassa āpānaṃ āpe āpasmiṃ āpamhi āpesu bho āpa bhavanto āpā
sabbanāmādīhipi yojessāma  yo āpo ye āpā yaṃ āpaṃ ye āpe yena āpena sesaṃ neyyaṃ  so āpo te āpā atīto āpo atītā āpā sesaṃ neyyaṃ iccevaṃ 
purisena samā saddādī sabbathā matā
na sabbathāva saddo purisena samo mato
dī ekadesena purisena samā matā
dī ekadesena sabbathā vā samā matā
ye panettha saddā gaṇoti vuttā kathaṃ tesaṃ gaṇabhāvo sallakkhetabboti vuccate tesaṃ manogaṇabhāvasallakkhaṇakāraṇaṃ 
gaṇo gaṇā
dikā cegaṇo
iti saddā tidhā ñeyyā
manogaṇavibhāvane
ye te visaye
ntā bhavanti ca
samāsataddhitantatte
kārā ca honti hi
kārantapayogā ca kriyāyogamhi dissare
evaṃvidhā ca te saddā ñeyyā gaṇoiti
atra tassatthassa sādhakāni payogāni sāsanato ca lokato ca yathārahamāharitvā dassessāma  manasā ce pasannena bhāsati vā karoti vā na mayhaṃ manaso piyo sādhukaṃ manasi karotha manopubbaṅgamā dhammā manoramaṃ manodhātu manomayena kāyena iddhiyā upasaṅkami yo ve dassanti vatvāna adāne kurute mano vacasā paricitā vacaso vacasi
vacorasmīhi  bodhesi veneyyakumudañcidaṃ
rāgo sārāgarahito visuddho buddhacandimā
kassapassa vaco sutvā alāto etadabravi
esa bhiyyo pasīdāmi sutvāna munino vaco
sakhā ca mitto ca mamāsi sīvika susikkhito sādhu karohi me vaco ekūnatiṃso vayasā subhadda vayaso vayasi vayovuddho vayoguṇā anupubbaṃ jahanti jalantamiva tejasā tejaso tejasi tejodhātukusalo tejokasiṇaṃ tapasā uttamo tapaso tapasi tapodhano tapojigucchā kasmā bhavaṃ vijanamaraññanissito tapo idha krubbasi brahmapattiyā cetasā aññāsi evaṃ cetaso parivitakko udapādi etamatthaṃ cetasi sannidhāya cetoparivitakkamaññāya cetopariyañāṇaṃ ceto paricchindati so parasattānaṃ parapuggalānaṃ cetasā ceto paricca jānāti tamasā tamaso tamasi tamonudo tamoharo navāhametaṃ yasasā dadāmi yasaso yasasi yaso bhogasamappito yasoladdhākho panasmākaṃ bhogā yasodharā devī yaso laddhā na majjeyya ayasāva malaṃ samuṭṭhitaṃ ayaso ayasi ayopākārapariyantaṃ ayasā paṭikujjitaṃ seyyo ayoguḷo bhutto ayopatto  ayomayaṃ ayo kantatīti ayokanto ghatena vā bhuñjassu payasā vā sādhu khalu payaso pānaṃ yaññadattena payasi ojā payodharā payonidhi sahassanetto sirasā paṭiggahi siraso sirasi añjaliṃ katvā vanditabbaṃ isiddhajaṃ siroruhā siro chindati yo kāme parivajjeti sappasseva padāsiro siro te vajjhayitvāna sarasā saraso tīṇi uppalajātāni tasmiṃ sarasi brāhmaṇa saroruhaṃ yaṃ etā upasevanti chandasāvā dhanenavā sāvittī chandaso mukhaṃ chandasi chandoviciti chandobhaṅgo urasā panudahissāmi uraso urasi jāyati urasilomo uromajjhe vijjhi rahasā rahaso rahasi rahogato nisīditvā evaṃ cintesahaṃ tadā ahasā ahasi jāyanti tattha pārohā ahorattānamaccayeti imāni payogāni ettha ca manena manassa mane manasmiṃ manamhītiādīni ca manaāyatanaṃ tamaparāyano ayapatto chandahānītiādīni ca na manaṃ aññāsi yasaṃ laddhāna dummedho siraṃ chindatītiādīni ca rūpāni manogaṇabhāvappakāsakāni na hontīti na dassitāni na alabbhamānavasena tasmātra imā ādito paṭṭhāya manogaṇabhāvavibhāvinī gāthāyo bhavanti 
manasā  manaso manasi
itiādivasā ṭhitā
ntā saddarūpā
vuttā manogaṇoiti
manodhātu vacorasmi
vayovuddho tapoguṇo
tejodhātu tamonāso
yasobhogasamappito
cetoparivitakko ca ayopatto payodharā
siroruhā saroruhaṃ uromajjhe rahogato
chandobhaṅgo ahorattaṃ manomayamayomayaṃ
evaṃvidho viseso yo lakkhaṇantaṃ manogaṇe
vaco sutvā siro chindi ayo kantati iccapi
upayogassa saṃsiddhi lakkhaṇantaṃ manogaṇe
manogaṇe vuttanayo itthiliṅge na labbhati
punnapuṃsakaliṅgesu labbhateva yathārahaṃ
iccevaṃ sabbathāpi 
ntāni rūpāni sandissanti gaṇe
makārantarūpā ca kārantūpayogatā
idaṃ gaṇalakkhaṇaṃ evaṃ gaṇalakkhaṇaṃ anākulaṃ niggumbaṃ nijjaṭaṃ samuddiṭṭhaṃ
atha gaṇādilakkhaṇaṃ kathayāma 
ye te visaye
ntā yathārahaṃ
samāsataddhitantatte
makāro na honti tu
kārantūpayogā  ca
kriyāyoge na honti te
saddā evaṃvidhā sabbe
manogaṇādikā matā
seyyathidaṃ bilaṃ padaṃ mukhamiccādayo tesaṃ rūpāni bhavanti  bilasā bilaso bilasi bilagato bilaṃ pāvisi padasāva agamāsi tīṇi padavārāni mākāsi mukhasā pāpaṃ mukhagataṃ bhojanaṃ chaḍḍāpeti saccena danto damasā upeto rasavaraṃ rasamayaṃ rasaṃ pivīti idaṃ gaṇādikalakkhaṇaṃ
aparampi bhavati 
ye samāsādibhāvamhi makārāva honti tu
visaye ntā pana na hontihi
kārantūpayogā ca
kriyāyoge na honti te
saddā evaṃvidhā cāpi
gaṇādikā matā
seyyathidaṃ āpo vāyo saradoiccevamādayo tesaṃ rūpāni bhavanti  āpodhātu vāyodhātu āpokasiṇaṃ vāyokasiṇaṃ āpomayaṃ vāyomayaṃ jīva tvaṃ saradosataṃ saradakālo āpena āpassa āpe āpasmiṃ āpamhi vāyena vāyassa vāye vāyasmiṃ vāyamhi saradena saradassa sarade saradasmiṃ saradamhi āpaṃ āpato sañjānāti vāyaṃ vāyato sañjānāti saradaṃ pattheti saradaṃ ramaṇīyā nadī
keci  panettha vadeyyuṃ nanu sāsane saddo viya saddopi gaṇādīsu icchitabboti ettha vuccate 
 vāyoti etesu pacchimoyeva icchito
gaṇādīsu nādi ādiggahavasenidha
manodhātu vāyodhātu iccādīni padāni hi
kārantavaseneva makārāni sijjhare
saddamhi gahite ādiggahavasenidha
vāyodhātūti majjhaṃ rūpameva na hessati
yathā hi saddassa rūpaṃ dissati gamaṃ
āyusā ekaputtanti dipadaṃ viya
na tathā saddassa rūpaṃ dissati gamaṃ
tasmā gaṇādimhi tassokāso na vijjati
tathā hi vāyati iti vāyo iti garū vaduṃ
vāyodhātūti etassa padassatthaṃ tahiṃ tahiṃ
yattha pathavī ca āpo ca tejo vāyo na gādhati
ettha āpādikaṃ saddattikaṃ gaṇādike
idampi gaṇādikalakkhaṇaṃ ettha gaṇādikā dvidhā bhijjanti dito dito ca evaṃ gaṇādikalakkhaṇaṃ anākulaṃ niggumbaṃ nijjaṭaṃ samuddiṭṭhaṃ
atha gaṇalakkhaṇaṃ kathayāma 
ye ca visaye ntā ye ca visaye siyuṃ
saddā evaṃpakārā te gaṇasaññitā
ke  te saddādayo ceva saddā ca etesu hi saddādīnaṃ vacanaṭṭhāne atthaso byañjanaso akkharaso suttaso upāyaso sabbaso ṭhānasotiādīni ntāni rūpāni bhavanti saddānaṃ pana vacanaṭṭhāne dīghaso orasoti ntāni rūpāni bhavanti idaṃ gaṇalakkhaṇaṃ
aparampi bhavati 
sabbathā vinimuttā ye  syantādibhāvato
evaṃvidhāpi te saddā gaṇasaññitā
ke te puriso kaññā cittamiccādayo idampi gaṇalakkhaṇaṃ evaṃ gaṇalakkhaṇaṃ anākulaṃ niggumbaṃ nijjaṭaṃ samuddiṭṭhaṃ
evaṃ dassitesu gaṇalakkhaṇādīsu koci vadeyya yadidaṃ tumhehi vuttaṃ ye samāsādibhāvamhi makārāva honti tūtiādinā gaṇādikalakkhaṇaṃ tena parosataṃ gomayaṃ godhanoiccādīsu saddādayopi gaṇādikabhāvaṃ āpajjantīti nāpajjanti kasmāti ce yasmā 
ettha gaṇādīnaṃ antattaṃ paṭiccidaṃ
makārāti vacanaṃ vuttaṃ na tvāgamādikaṃ
parosataṃ gomayantiādīsu gaṇo
pubbabhūtaṃ padaṃ ssāgamattāniccatāya ca
tasmā nāpajjanti iti sabbathāpi gaṇalakkhaṇaṃ nissesato dassitaṃ iccevaṃ gaṇavibhāvanāyaṃ gaṇo gaṇādiko gaṇo cāti tidhā bhedo veditabbo
tattha gaṇe pariyāpannasaddānaṃ samāsaṃ patvā abyaggamanaso naro thiracetasaṃ kulaṃ saddheyyavacasā upāsikātiādinā liṅgattayavasena aññathāpi rūpāni bhavanti ettha pana keci evaṃ vadanti yadā saddo sakatthe avattitvā abyaggo mano yassa soyaṃ abyaggamanaso alīno mano yassa soyaṃ alīnamanasoti evaṃ aññatthe vattati tadā nayeneva nāmikapadamālā labbhati na gaṇanayenāti taṃ na gahetabbaṃ ubhinnampi yathārahaṃ labbhanato tathā hi  puggalāpekkhanavasena khantisoraccamettādiguṇabhūsitacetaso ajjhesanaṃ gahetvānāti ettha gaṇanayo dissati  ajjhesito dāṭhānāgattherena thiracetasāti gaṇanayo dissati tasmā tesaṃ vacanaṃ na gahetabbaṃ evaṃ vadantā ca te saddādīnaṃ iccādinā kārantapakatibhāvena ṭhapetabbabhāvaṃ vibbhantamativasena cintetvā sabbāsu vibhattīsu dvīsu ca vacanesu nayena yojetabbataṃ maññanti evañca sati guṇabhūsitacetaso thiracetasāti chaṭṭhīcatutthītatiyārūpāni nasiyuṃ aññāniyeva anabhimatāni rūpāni siyuṃ yasmā siyuṃ tasmā evaṃ aggahetvā ayaṃ viseso gahetabbo
yattha hi samāsavasena saddo saddādayo ca sakatthe avattitvā aññatthe vattanti tattha kārāgamānaṃ padānaṃ nāmikapadamālā nayena ca gaṇe nayena ca yathārahaṃ labbhati nikārāgamānaṃ pana nayeneva labbhati yattha pana samāsavisayeyeva disaddā sakatthe vattanti tattha nikārāgamānaṃ nāmikapadamālā nayena ca gaṇe nayena ca labbhati
idāni  imassatthassa āvibhāvatthaṃ saddagatīsu ca viññūnaṃ kosalluppādanatthaṃ yathāvuttānaṃ padānaṃ padamālā tidhā katvā dassayissāma  byāsatto mano yassa soyaṃ byāsattamanaso naroti evamaccantaṃ puggalāpekkhakassa imassa padassa 
byāsattamanaso naro byāsattamanasā narā byāsattamanasaṃ naraṃ byāsattamanase nare byāsattamanasā byāsattamanena narena byāsattamanehi byāsattamanebhi narehi byāsattamanaso byāsattamanassa narassa byāsattamanānaṃ narānaṃ byāsattamanā byāsattamanasmā byāsattamanamhā narā byāsattamanehi byāsattamanebhi narehi byāsattamanaso byāsattamanassa narassa byāsattamanānaṃ narānaṃ byāsattamanasi byāsattamane byāsattamanasmiṃ byāsattamanamhi nare byāsattamanesu naresu bho byāsattamanasa nara bhavanto byāsattamanasā narāti nāmikapadamālā bhavati
evaṃ kārāgamassa labbhamānālabbhamānatā vavatthapetabbā ettha hi paṭhamādutiyāvibhattīnaṃ ekavacanabahuvacanaṭṭhāne ca tatiyācatutthīchaṭṭhīsattamīnaṃ ekavacanaṭṭhāne ca yathārahaṃ gamo bhavati ādesasaravibhattisaraparattā ayañca nayo sukhumo sādhukaṃ manasi kātabbo
aparo nayo  byāsatto mano yassa soyaṃ byāsattamanoti evampi puggalāpekkhakassa imassa padassa byāsattamano naro byāsattamanā narā byāsattamanaṃ narantiādinā nayeneva nāmikapadamālā bhavati ettha pana sabbathāpi gamo natthi aparopi nayo  byāsatto ca so mano cāti byāsattamanoti evaṃ cittāpekkhakassapi imassa padassa byāsattamano byāsattamanā byāsattamanaṃ byāsattamane byāsattamanasā byāsattamanenātiādinā gaṇe nayena nāmikapadamālā bhavati ettha pana tatiyācatutthīchaṭṭhīsattamīnaṃ  ekavacanaṭṭhāneyeva gamo bhavati ādesasaraparattā yathā ca ettha evaṃ alīnamanaso narotiādīsupi ayaṃ tividho nayo veditabbo
napuṃsakaliṅge pana vattabbe byāsattamanasaṃ kulaṃ byāsattamanāni kulāni byāsattamanasaṃ kulaṃ byāsattamanāni kulāni byāsattamanasā kulenātiādinā nāmikapadamālā yojetabbā ettha pana paṭhamādutiyātatiyācatutthīchaṭṭhīsattamīnaṃ ekavacanaṭṭhāneyeva yathārahaṃ gamo bhavati ādesasaravibhattisaraparattā ayampi nayo sukhumo sādhukaṃ manasi kātabbo
itthiliṅge pana vattabbe byāsattamanasā itthīti evaṃ paṭhamekavacanaṭṭhāneyeva gamaṃ vatvā tato byāsattamanā byāsattamanāyo itthiyo byāsattamanaṃ itthinti nayena yojetabbā evaṃ saddheyyavacasā upāsikā saddheyyavacāyo upāsikāyo saddheyyavacaṃ upāsikantiādināpi byāsattamanaṃ kulaṃ byāsattamanā itthītiādinā pana nayena yojetabbā ettha pana sabbathāpi gamo natthi
sotūnaṃ ñāṇappabhedajananatthaṃ aparāpi nāmikapadamālāyo dassayissāma sahanibbacanena  mano eva mānasaṃ samussāhitaṃ mānasaṃ yassa soyaṃ samussāhitamānaso samussāhitamānaso samussāhitamānasā samussāhitamānasaṃ samussāhitamānase samussāhitamānasenāti nayena yojetabbā sundarā medhā assa atthīti sumedhaso sumedhaso sumedhasā sumedhasaṃ sumedhase sumedhasenāti nayena evaṃ bhūrimedhasotiādīnampi tatrime payogā 
yaṃ  vadanti sumedhoti bhūripaññaṃ sumedhasaṃ
kiṃ nu tamhā vippavasi muhuttamapi piṅgiya
gotamā bhūripaññāṇā gotamā bhūrimedhasā
nāhaṃ tamhā vippavasāmi muhuttamapi brāhmaṇa
gotamā bhūripaññāṇā gotamā bhūrimedhasāti
itthiliṅge vattabbe samussāhitamānasā sumedhasāti rūpāni napuṃsake vattabbe samussāhitamānasaṃ sumedhasanti rūpāni nayena etesaṃ padamālā yojetabbā kārantapulliṅgaṭṭhāne itthiliṅgādivinicchayo nayappakāsanatthaṃ kato visesato hi kārantakathāyeva idhādhippetā apica loke nīti nāma nānappakārehi kathitā eva sobhati ayañca sāsane nīti tasmā nānappakārehi kathitāti
sabbāni nayato evaṃ kārantapadānime
pulliṅgāni pavuttāni sāsanatthaṃ mahesino
viseso tesu kesañci pāḷiyaṃ yo padissati
paccattavacanaṭṭhāne pakāsessāmi taṃdhunā
vanappagumbe yatha phussitagge itiādinayena hi
katthacodantapulliṅgarūpāni aññathā siyuṃ
paccattavacanicceva tañca rūpaṃ pakāsaye
paccatte bhummaniddeso iti bhāsanti kecana
tatra kānici suttapadāni dassessāma  natthi attakāre natthi parakāre natthi purisakāre pariyantakate saṃsāre jīve sattame na hevaṃ vattabbe bāle ca paṇḍite ca sandhāvitvā saṃsaritvā dukkhassantaṃ karissantīti imāni  ekavacanabahuvacanavasena dvidhā gahetabbāni paccattekavacanabahuvacanānañca kārādeso veditabbo
ye pana vanappagumbeti paccattavacanassa bhummavacananiddesoti vadanti te vattabbā yadi vanappagumbeti paccattavacanassa bhummavacananiddeso evañca sati thāliyaṃ odanaṃ pacatīti ettha viya ādhārasutisambhavato gimhāna māse paṭhamasmiṃ gimheti idaṃ kataratthaṃ jotetīti te vadeyyuṃ na mayaṃ bho vanappagumbeti idaṃ bhummavacananti vadāma atha kho paccattavacanassa bhummavacananiddesoti vadāmāti evampi dosoyeva tumhākaṃ nanu saṅghe gotami dehīti etthāpi sampadānavacanassa bhummavacananiddesoti vuttepi saṅghassa dānakriyāya ādhārabhāvato saṅgheti vacanaṃ suṇantānaṃ ādhārasuti ca ādhāraparikappo ca hotiyeva na hi sakkā evaṃ pavattaṃ cittaṃ nivāretuṃ tasmā ettha evaṃ pana viseso gahetabbo paccattavacanassapi katthaci bhummavacanassa viya rūpaṃ hotīti evañhi gahite na koci virodho īdisesu hi ṭhānesu niruttippabhedakusalo lokānukampako bhagavā paccattavacanavasena niddisitabbe sati evaṃ aniddisitvā lokassa sammohamuppādayanto viya kathaṃ bhummavacananiddesaṃ karissati tasmā saddasāmaññalesamattaṃ gahetvā bhummavacananiddesoti na vattabbaṃ yadi saddasāmaññaṃ gahetvā bhummavacananiddesaṃ icchatha paccattekavacanassa upayogabahuvacananiddesotipi icchitabbaṃ siyā
apica tatheva attakāreti paccattavacanassa bhummavacananiddese sati ādhārasutisambhavato attakārasmiṃ kiñci vatthu natthīti anadhippeto attho siyā na pana attakāro natthīti adhippeto attho upayogabahuvacananiddesoti gahaṇepi upayogatthassa saddena  avattabbattā dosoyeva siyā saddādīnaṃ viya pana saddassapi paṭhamāya yogato attakāreti idaṃ paccattavacanamevāti viññāyati bāle ca paṇḍite ca sandhāvitvā saṃsaritvā dukkhassantaṃ karissantīti etthāpi paccattavacanassa bhummavacananiddesoti vā upayogavacananiddesoti vā gahaṇe sati bālā ca paṇḍitā cāti ettakampi vattuṃ ajānanadoso siyā karissantīti padayogato pana bāle cātiādi paccattavacanamevāti viññāyati yathā pana niggahītāgamavasenuccārite cakkhuṃ udapādīti pade paccattavacanassa cakkhuṃ me dehi yācitoti ettha upayogavacanena sutivasena samānattepi paccattavacanatthoyeva sotāre paṭibhāti udapādītiākhyātena kathitattā na pana vibhattivipallāsatthabhūto upayogavacanattho udapādītiākhyātena avacanīyattā cakkhuṃ udapādīti hi bhagavatā vuttakāle ko cakkhuṃ udapādīti padaṃ parivattitvā atthamācikkhati tathā bāle paṇḍitetiādīnampi paccattavacanānaṃ aparehi bāle paṇḍitetiādīhi bhummopayogavacanehi sutivasena samānattepi paccattavacanatthoyeva sotāre paṭibhāti na itaravacanattho yathāpayogaṃ atthassa gahetabbattā iti vanappagumbe bāle paṇḍitetiādīnaṃ suddhapaccattavacanattaññeva sārato paccetabbaṃ na sutisāmaññena bhummopayogavacanattaṃ
yaṃ panācariyena  
tayo giriṃ tiantaraṃ kāmayāmi
pañcālā kuruyo kekake ca
tatuttariṃ brāhmaṇa kāmayāmi
tikiccha maṃ brāhmaṇa kāmanītanti 
imassa jātakassa saṃvaṇṇanāyaṃ kekake cāti paccatte upayogavacanaṃ tena kekakassa raṭṭhaṃ dassetīti vuttaṃ evaṃ vadanto ca so purise passati purise patiṭṭhitanti passāmi loke sadhane manusseti ca ādīsu yebhuyyena purise loke sadhane manussetiādīnaṃ upayogabahuvacanabhummekavacanabhāvena āgatattā paccattekavacanabahuvacanabhāvassa pana apākaṭattā yebhuyyappavattiṃ sandhāya idampi tādisamevāti maññamāno vadati maññe ācariyā hi katthaci attano ruciyāpi visuṃ visuṃ kathenti ayaṃ pana amhākaṃ ruci  kekaketi idaṃ paccattavacanameva pañcālā kuruyoti sahajātapadāni viya raṭṭhavācakattā pana kuruyoti padamiva bahuvacanavasena vuttaṃ na hi bhagavā khattiyo brāhmaṇo vessotiādīsu viya samānavibhattīhi niddisitabbesu sahajātapadesu pacchimaṃ upayogavacanavasena niddiseyya yutti ca na dissati pañcālāti kuruyoti paccattavacanaṃ vatvā kekaketi upayogavacanassa vacane tasmā kekaketi idaṃ paccattavacanameva tathā hi vidhāyako ācariyo tādisānaṃ padānaṃ paccattavacanattaññeva vibhāvento sāmaṃ kate pakaraṇe vanappagumbo vanappagumbe sukhaṃ dukkhaṃ jīvo sukhe dukkhe jīveti āha mpi ca tesaṃ paccattavacanabhāvameva vibhāvento vanappagumbo sukhaṃ dukkhaṃ jīvoti sādhanīyaṃ rūpaṃ patiṭṭhapetvā niggahītalopavasena ñca kārādesavasena vanappagumbe sukhe dukkhe jīveti rūpanipphattimāha sā pāḷinayānu kūlā cariyenapi pāḷinayaṃ nissāya dvipade tulyādhikaraṇeti paccattabahuvacanapadaṃ vuttaṃ tenāha vuttiyaṃ dve padāni tulyādhikaraṇānīti dvipade tulyādhikaraṇeti  ca idaṃ aṭṭha nāgāvāsasatānīti vattabbe aṭṭha nāgāvāsasateti padamiva vuccatīti daṭṭhabbaṃ
keci pana tesaṃ bhummekavacanattaṃ icchanti tattha yadi vanappagumbeti paccatte bhummavacanaṃ kekaketi ca paccatte upayogavacanaṃ esese eke ekaṭṭheti ettha eseseti imānipi paccatte bhummavacanāni vā siyuṃ upayogavacanāni vā yathetāni evaṃvidhāni na honti suddhapaccattavacanāniyeva honti tathā vanappagumbe kekaketiādīnipi tathāvidhāni na honti suddhapaccattavacanāniyeva honti iccevaṃ sabbathāpi vanappagumbe bāle paṇḍite kekaketi viratte kosiyāyane aṭṭha nāgāvāsasate ke purise eseseti evamādīnaṃ anekesaṃ purisaliṅgaitthiliṅganapuṃsakaliṅgasabbanāmaekavacanaanekavacanavasena sāsanavare ṭhitānaṃ padānaṃ nipphatti paccattekavacanaputhuvacanānakārādesavaseneva bhavatīti avassamidaṃ sampaṭicchitabbaṃ evaṃ vanappagumbe bāle paṇḍitetiādīnaṃ suddhapaccattavacanatā atīva sukhumā dubbiññeyyā saddhena kulaputtena ācariye payirupāsitvā tadupadesaṃ sakkaccaṃ gahetvā jānitabbā buddhavacanasmiñhi saddato ca atthato ca adhippāyato ca akkharacintakānaṃ ñāṇacakkhusammuyhanaṭṭhānabhūtā pāḷinayā vividhā dissanti
tattha saddato tāva idaṃ sammuyhanaṭṭhānaṃ  virattā kosiyāyanīti vattabbe viratte kosiyāyaneti itthiliṅgapaccattavacanaṃ dissati ko purisoti vattabbe ke puriseti sabbanāmikapaccattavacanaṃ dissati kinnāmo te upajjhāyoti vattabbe konāmo te upajjhāyoti samāsapadaṃ pulliṅgavisayaṃ dissati kiṃ nāmaṃ etassāti  konāmoti hi samāso tena konāmā itthī konāmaṃ kulanti ayampi nayo gahetabbo kva te balaṃ mahārājāti vattabbe ko te balaṃ mahārājāti ettha saddena īsakaṃ samānasutiko sattamiyanto saddo dissati saddā hi aññamaññamīsakasamānasutikā tathā idha hemantagimhesu idha hemantagimhisu na tenatthaṃ abandhi so na tenatthaṃ abandhisūti aññānipi yojetabbāni
atthato pana idaṃ sammuyhanaṭṭhānaṃ  yaṃ na kañcanadvepiñcha andhena tamasā gatanti ettha kāro katanti iminā sambandhitabbo na katanti kataṃ viyāti attho ettha hi kāro upamāne vattati na paṭisedhe
assaddho akataññū ca
sandhicchedo ca yo naro
hatāvakāso vantāso
sa ve uttamaporisoti
evamādīnipi aññāni yojetabbāni
adhippāyato idaṃ sammuyhanaṭṭhānaṃ  taṇhaṃ asmimānaṃ sassatucchedadiṭṭhiyo dvādasāyatananissitaṃ nandirāgañca hantvā brāhmaṇo anīgho yātīti vattabbepi tathā avatvā tamevatthaṃ gahetvā aññena pariyāyena
mātaraṃ pitaraṃ hantvā rājāno dve ca khattiye
raṭṭhaṃ sānucaraṃ hantvā anīgho yāti brāhmaṇoti
vuttaṃ
vanaṃ  chindatha mā rukkhaṃ vanato jāyate bhayaṃ
chetvā vanañca vanathaṃ nibbanā hotha bhikkhavoti
evamādīnipi aññāni yojetabbāni evaṃ buddhavacane saddato ca atthato ca adhippāyato ca akkharacintakānaṃ ñāṇacakkhusammuyhanaṭṭhānabhūtā pāḷinayā vividhā dissanti yathāha 
jānantā api saddasatthamakhilaṃ muyhanti pāṭhakkame
yebhuyyena hi lokanītividhurā pāṭhe nayā vijjare
paṇḍiccampi pahāya bāhiragataṃ ettheva tasmā budho
sikkheyyāmaladhammasāgaratare nibbānatitthūpageti
evaṃ pāḷinayānaṃ dubbiññeyyattā vanappagumbe bāle ca paṇḍite cātiādīnaṃ suddhapaccattavacanattaññeva sārato paccetabbaṃ na sutisāmaññena bhummopayogavacanattaṃ bhummopayogavacanehi tesaṃ samānasutikattepi paccattajotakattā samānasutikāpi hi saddā atthappakaraṇaliṅgasaddantarābhisambandhādivasena atthavisesajotakā bhavanti taṃ yathā sīho gāyatīti vutte evaṃnāmako purisoti attho viññāyati sīho naṅguṭṭhaṃ cāletīti vutte pana migarājāti viññāyati evaṃ atthavasena samānasutikānaṃ atthavisesajotanaṃ bhavati saṅgāme ṭhatvā sindhavamānehīti vutte assoti viññāyati rogisālāyaṃ pana sindhavamānehīti vutte lavaṇanti viññāyati evaṃ pakaraṇavasena samānasutikānaṃ atthavisesajotanaṃ bhavati issāti vutte evaṃnāmikā dhammajātīti viññāyati issoti vutte pana acchamigoti viññāyati evaṃ liṅgavasena ekadesasamānasutikānaṃ atthavisesajotanaṃ bhavati ettha pana kiñcāpi devadattaṃ pakkosa ghaṭadhārakaṃ  daṇḍadhārakantiādīsupi ghaṭadaṇḍādīni liṅgaṃ tathāpi samānasutikādhikārattā na taṃ idhādhippetaṃ
issā uppajjatīti ca issā purisamanubandhiṃsūti ca vutte pana sabbathā samānasutikānaṃ saddantarābhisambandhavasena yathāvuttaatthavisesajotanaṃ bhavati tathā sīho bhikkhave migarājā sāyanhasamayaṃ āsayā nikkhamatīti vutte migādhipo kesarasīhoti viññāyati sīho samaṇuddeso sīho senāpatīti ca vutte pana sīho nāma sāmaṇero sīho nāma senāpatīti viññāyati evampi saddantarābhisambandhavasena samānasutikānaṃ atthavisesajotanaṃ bhavati addasaṃsu kho chabbaggiyā bhikkhū sattarasavaggiye bhikkhū vihāraṃ paṭisaṅkharonteti evampi saddantarābhisambandhavasena samānasutikānaṃ paccattopayogatthasaṅkhātaatthavisesajotanaṃ bhavati tathā siñca bhikkhu imaṃ nāvaṃ aññataro bhikkhu bhagavantaṃ etadavocāti evampi saddantarābhisambandhavasena samānasutikānaṃ ālapanatthapaccattatthasaṅkhātaatthavisesajotanaṃ bhavati tasmā vanappagumbe yatha phussitaggetiādīni bhummopayogavacanehi sadisattepisaddantarābhisambandhavasena suddhapaccattavacanānīti gahetabbāni paccattekavacanabahuvacanānaṃ eva hi kārādesavasena evaṃvidhāni rūpāni bhavanti bhummopayogavacanāni viyāti nanu ca bho evaṃvidhānaṃ rūpānaṃ pāḷiyaṃ dissanato kārantampi pulliṅgaṃ atthīti vattabbanti na vattabbaṃ kārantabhāvogadharūpavisesattā tesaṃ rūpānaṃ ādesavasena hi siddhattā visuṃ kārantapulliṅgaṃ nāma natthi tasmā pulliṅgānaṃ yathāvuttasattavidhatāyeva gahetabbāti
keci  pana vadeyyuṃ yāyaṃ saddanayaṃ gahetvā bhūto bhūtā bhūtantiādinā sabbesakārantapadānaṃ nāmikapadamālā vibhattā tattha catutthekavacanassa desasahitāni rūpāni kimatthaṃ na vuttānīti visesadassanatthaṃ tādisāni hi catutthekavacanarūpāni pāḷinaye porāṇaṭṭhakathānaye ca upaparikkhiyamāne gatyatthakammani nayanatthakammani vibhattivipariṇāme tadatthe cāti saṅkhepato imesu catūsuyeva ṭhānesu pabhedato pana sattasu ṭhānesu dissanti dānarocanadhāraṇayogādibhede pana yattha katthaci sampadānavisaye na dissanti iti imaṃ visesaṃ dassetuṃ na vuttānīti nanu dānakriyāyoge abhirūpāya kaññā deyyāti catutthekavacanassa desasahitarūpadassanato imasmimpi  purisāya bhūtāyātiādīni vattabbāni evaṃ sante kasmā dānarocanadhāraṇayogādibhede pana yattha katthaci sampadānavisaye na dissantīti vuttanti apāḷinayattā abhirūpāya kaññā deyyāti ayañhi saddasatthato āgato nayo na buddhavacanato buddhavacanañhi patvā abhirūpassa kaññā deyyāti padarūpaṃ bhavissatīti nanu ca bho yogādīsupi catutthekavacanassa deso dissatīti sāsanāvacarāpi hi nipuṇā paṇḍitā namo buddhāyātiādīni vatvā ratanattayaṃ vandanti keci pana 
namo buddhāya buddhassa
namo dhammāya dhammino
namo saṅghāya saṅghassa
namokārena sotthi meti ca
mukhe  sarasi samphulle nayanuppalapaṅkaje
pādapaṅkajapūjāya buddhāya satataṃ dadeti ca
naro naraṃ yācati kiñci vatthuṃ narena dūto pahito narāyāti ca gāthāracanampi kubbantīti saccaṃ sāsanāvacarāpi nipuṇā paṇḍitā namo buddhāyātiādīnivatvā ratanattayaṃ vandanti gāthāracanampi kubbanti evaṃ santepi te saddasatthe kataparicayavasena saddasatthato nayaṃ gahetvā tathārūpā gāthāpi cuṇṇiyapadānipi abhisaṅkharonti namo buddhāyātiādīni vatvā ratanattayaṃ vandanti ye pana saddasatthe akataparicayā antamaso bāladārakā tepi aññesaṃ vacanaṃ sutvā kataparicayavasena namo buddhāyātiādīni vatvā ratanattayaṃ vandanti namo buddhassāti vadantā pana appakatarā katthaci hi padese kumārake akkharasamayaṃ uggaṇhāpentā garū akkharānamādimhi namo buddhāyāti sikkhāpenti na pana namo buddhassāti evaṃ santepi pāḷinaye porāṇaṭṭhakathānaye ca upaparikkhiyamāne ṭhapetvā gatyatthakammādiṭṭhānacatukkaṃ pabhedato sattaṭṭhānaṃ vā dānarocanadhāraṇayogādibhede yattha katthaci sampadānavisaye catutthekavacanassa desasahitāni rūpāni na dissanti tasmā kehici abhisaṅkhatāni namo buddhāya buddhāya dānaṃ dentīti padāni pāḷiṃ patvā namo buddhassa buddhassa dānaṃ dentīti aññarūpāni bhavantīti daṭṭhabbaṃ ayaṃ pana pāḷinayaaṭṭhakathānayānurūpena desassa payogaracanā  buddhāya saraṇaṃ gacchati buddhaṃ saraṇaṃ gacchatīti vā buddhāya nagaraṃ nenti buddhaṃ nagaraṃ nentīti vā buddhāya sakkato dhammo buddhena sakkato dhammoti vā buddhāya jīvitaṃ pariccajati buddhassa atthāya jīvitaṃ pariccajatīti vā buddhāya apenti aññatitthiyā buddhasmā apenti aññatitthiyāti vā  buddhāya dhammatā buddhassa dhammatāti vā buddhāya pasanno buddhe pasannoti vā iti pabhedato imaṃ sattaṭhānaṃ vivajjetvā aññattha deso na dissati tathā hi 
pāṭhe saṅkhāte sādhunandane
sampadāne yoge deso na dissati
ettha mahānamakkārapāṭho nāma namo tassa bhagavato arahato sammāsambuddhassāti pāṭho atrāpi deso na dissati  namo karohi nāgassāti evaṃ deso na dissati  sotthi bhadante hotu rañño sotthi janapadassa evaṃ deso na dissati
suppabuddhanti pāṭhassa atthasaṃvaṇṇanāyapi
sampadāne yoge deso na dissati
tathā hi
suppabuddhaṃ pabujjhanti sadā gotamasāvakā
yesaṃ divā ca ratto ca niccaṃ buddhagatā satīti
imissā pāḷiyā aṭṭhakathāyaṃ sammādiṭṭhikassa putto guḷaṃ khipamāno buddhānussatiṃ āvajjetvā namo buddhassāti vatvā guḷaṃ khipatīti desavajjito saddaracanāviseso dissati sagāthāvaggavaṇṇanāyampi  tvaṃ ṭhitāpi nisinnāpi khipitvāpi kāsetvāpi namo buddhassāti tassa muṇḍakassa samaṇakassa namakkāraṃ karosīti desavajjito saddaracanāviseso dissati tathā tattha tattha buddhappamukhassa bhikkhusaṅghassa dānaṃ deti tassa  purisassa bhattaṃ na ruccati samaṇassa rocate saccaṃ buddhassa chattaṃ dhāreti buddhassa silāghatetiādinā desavivajjito saddaracanāviseso dissati evaṃ dānarocanādīsu bahūsu sampadānavisayesu catutthekavacanassa desasahitaṃ rūpaṃ na dissati
gatyatthakammādīsu pana catūsu ṭhānesu dissati tathā hi mūlāya paṭikasseyya appo saggāya gacchatīti cettha gatyatthakammani dissati ettha hi mūlaṃ paṭikasseyya appo saggaṃ gacchatīti ca attho paṭikasseyyāti cettha kasa gatiyanti dhātussa upasaggena visesitattā ākaḍḍheyyāti attho bhavati ayaṃ puriso mama atthakāmo yo maṃ gahetvāna dakāya netīti ettha nayanatthakammani dissati ettha hi maṃ udakaṃ neti attano vasanakasobbhaṃ pāpetīti attho viramathāyasmanto mama vacanāyāti ettha vibhattivipariṇāme dissati mama vacanato viramathāti hi nissakkavacanavasena attho mahāgaṇāya bhattā meti etthāpi vibhattivipariṇāme dissati mama mahato haṃsagaṇassa bhattāti hi sāmivacanavasena attho mama haṃsarājāti cettha adhippāyo asakkatā casma dhanañcayāyāti etthāpi vibhattivipariṇāme dissati mayaṃ dhanañcayassa rañño asakkatā ca bhavāmāti hi kattutthe sāmivacanaṃ tathā hi dhanañcayassāti vā dhanañcayenāti vā vattabbe evaṃ avatvā dhanañcayāyāti sampadānavacanaṃ dānakriyādikassa sampadānavisayassa abhāvato vibhattivipariṇāmeyeva yujjati tasmā dhanañcayarājena mayaṃ asakkatā ca bhavāmāti attho gahetabbo aññampi vibhattivipariṇāmaṭṭhānaṃ maggitabbaṃ
virāgāya  upasamāya nirodhāyātiādīni pana anekasahassāni desasahitāni saddarūpāni tadatthe pavattanti aṭṭhakathācariyāpi hi saddatthaṃ vaṇṇentā dhammānaṃ vinayāya anavajjadhammatthañhesa vinayo na bhavabhogādiatthanti tadatthavaseneva desasahitaṃ saddarūpaṃ payuñjiṃsu evaṃ catutthekavacanassa desasahitāni rūpāni gatyatthakammani nayanatthakammani vibhattivipariṇāme tadatthe cāti imesu catūsuyeva ṭhānesu dissanti na pana dānarocanādibhede yattha katthaci sampadānavisaye tathā hi  atthāyāti sampadānavacananti desasahitaṃ saddarūpaṃ vuttaṃ saddādivasena pana tādisāni rūpāni na vuttāni tādisānaṃ saddarūpānaṃ yattha katthaci appavattanato  hi āya catutthekavacanassa tūti lakkhaṇassa vuttiyaṃ atthāya hitāya sukhāya devamanussānanti vuttaṃ purisāyāti vā samaṇāyāti vā brāhmaṇāyāti vā na vuttanti
ettha siyā  nanu bho tasseva vuttiyaṃ catutthīti kimatthaṃ purisassa mukhaṃ ekavacanassāti kimatthaṃ purisānaṃ dadāti vāti kimatthaṃ dātā hoti samaṇassa vā brāhmaṇassa vāti vuttattā purisāya samaṇāya brāhmaṇāyātiādīni padarūpāni nayato dassitāni kevalaṃ pana saddayogato bahuvacanabhāvato vikappanato ca purisāyātiādīni na sijjhanti saddayogādivirahite pana ṭhāne avassaṃ sijjhantīti ettha vuccate  catutthīti kimatthaṃ purisassa mukhanti vadanto sace deso bhaveyya  catutthiyā eva bhavati na chaṭṭhiyāti dassento mukhanti padaṃ dassesi na ca tena saddaṭṭhāne detītiādike sampadānavisayabhūte kriyāpade ṭhite deso hotīti dasseti kavacanassāti kimatthaṃ purisānaṃ dadātīti vadantopi ekavacanasseva deso hoti na bahuvacanassāti dasseti dadātīti idaṃ padaṃ purisānanti padassa sampadānavacanattaṃ ñāpetuṃ avoca na ca detītiādike sampadānavisayabhūte kriyāpade sati catutthekavacanassa deso hotīti imamatthaṃ viññāpeti vāti kimatthaṃ dātā hoti samaṇassa vā brāhmaṇassa vāti ca vadantopi sampadāneyeva vikappena deso hotīti viññāpeti na dānādikriyaṃ paṭicca desavidhānaṃ ñāpeti
yadi pana dānādikriyaṃ paṭicca desavidhānaṃ siyā vuttikārakena lakkhaṇassa vuttiyaṃ mūlodāharaṇeyeva atthāya hitāyāti tadatthapayogāni viya purisāya dīyatetiādi vattabbaṃ siyā na ca vuttaṃ kasmāti ce buddhavacane porāṇaṭṭhakathāsu ca tādisassa payogassa abhāvā  hi pabhinnapaṭisambhido so āyasmā  purisassa dīyateti desarahitāniyeva rūpāni dasseti atthāyāti sampadānavacananti bhaṇantopi ca thero dānādikriyāpekkhaṃ akatvā catutthekavacanassa desasahitaṃ rūpameva niddisi tena so payogo tadatthappayogoti viññāyati iti imehi kāraṇehi jānitabbaṃ dānādikriyaṃ paṭicca desavidhānaṃ na katanti yajjevaṃ atthāya hitāyātiādīniyeva tadatthappayogāni āya catutthekavacanassa tūti lakkhaṇassa visayā bhaveyyuṃ nāññānīti tanna aññānipi visayāyeva tassa katamāni mūlāya paṭikasseyya appo  saggāya gacchati dakāya neti viramathāyasmanto mamavacanāya gaṇāya bhattātiādīni saggassa gamanena vātiādīni pana dhikārattā avisayāvāti
nanu ca bho evaṃ sante vuttikārakena mūlodāharaṇesu atthāya hitāya sukhāya devamanussānanti vatvā mūlāya paṭikasseyyātiādīnipi vattabbāni kimudāharaṇe pana vāti kimatthaṃ saggassa gamanena vāti vattabbanti saccaṃ avacane kāraṇamatthi taṃ suṇātha  mūlāya paṭikasseyya appo saggāya gacchatīti ettha hi mūlāya saggāyāti padāni suddhasampadānavacanāni na honti gatyatthakammani vattanato tasmā mūlodāharaṇesu na vuttāni tathā dakāya netīti ettha dakāyāti padaṃ nayanatthakammani vattanato suddhasampadānavacanaṃ na hotīti na vuttaṃ viramathāyasmanto mama vacanāyāti ettha pana vacanāyāti padaṃ nissakkavacanatthe vattanato gaṇāya bhattāti ettha gaṇāyāti padaṃ sāmivacanatthe vattanato asakkatā casma dhanañcayāyāti ettha dhanañcayāyāti padaṃ kattuvasena sāmiatthe vattanato suddhasampadānavacanaṃ na hotīti na vuttaṃ kimudāharaṇepi saggassāti padaṃ saddasannidhānato gatyatthakammani vattanato suddhasampadānavacanaṃ na hotīti vāti kimatthaṃ saggassa gamanena vāti na vuttaṃ evañhettha vuttanayena buddhavacanaṃ porāṇaṭṭhakathānayañca patvā catutthekavacanassa desasahitāni rūpāni gatyatthakammādīsu catūsuyeva ṭhānesu dissanti na pana dānarocanādibhede yattha katthaci sampadānavisayeti daṭṭhabbaṃ
nanu ca bho candanasāraṃ jeṭṭhikāya adāsi suvaṇṇamālaṃ kaniṭṭhāyāti dānappayoge catutthekavacanassa desasahitarūpadassanato rājakaññāya dīyate rājakaññāya  ruccati alaṅkāro rājakaññāya chattaṃ dhāreti rājakaññāya namo karohi rājakaññāya sotthi bhavatu rājakaññāya silāghatetiādīhipi payogehi bhavitabbaṃ atha kasmā buddhavacanaṃ porāṇaṭṭhakathānayañca patvā catutthekavacanassa desasahitāni rūpāni gatyatthakammādīsu catūsuyeva ṭhānesu dissanti na pana dānarocanādibhede yattha katthaci sampadānavisayeti vadathāti uppathamavatiṇṇo bhavaṃ na hi bhavaṃ amhākaṃ vacanatthaṃ jānāti ayañhettha amhākaṃ vacanattho  sabbānipi itthiliṅgāni ekavacanavasena tatiyācatutthīpañcamīchaṭṭhīsattamīṭhānesu samasamāni honti appāni asamāni tasmā tāni ṭhapetvā pulliṅganapuṃsakaliṅgesu di disaddānaṃ kārantapakatibhāve ṭhitānaṃ catutthekavacanassa desasahitāni rūpāni buddhavacanādīsu dānarocanādibhede yattha katthaci sampadānavisaye na dissanti teneva hi mūlāya saggāya dakāya vacanāya gaṇāyātiādīni gatyatthakammādīsu tīsu abhiññāya sambodhāya nibbānāyāti evamādīni pana anekasatāni tiliṅgapadāni tadattheyevāti imesu catūsu ṭhānesu dissanti deti rocati dhāretītiādīsu pana suddhasampadānavisayesu na dissanti bhavanti catra 
catutthekavacanassa desena saṃyutaṃ
rūpaṃ anitthiliṅgānaṃ ṭhānesu catusuṭṭhitaṃ
gatyatthakammani ceva nayanatthassa kammani
vibhattiyā vipallāse tadatthe cāti niddise
mūlāya paṭikasseyya appo saggāya gacchati
evaṃ gatyatthakammasmiṃ diṭṭhamamhehi sāsane
dakāya  neti iccevaṃ nayanatthassa kammani
vacanāyāti nissakke viramaṇappayogato
gaṇāyaiti sāmismiṃ bhattāti saddayogato
dhanañcayāyāti padaṃ kattutthe sāmisūcakaṃ
asakkatāti saddassa yogatoti viniddise
añño cāpi vipallāso maggitabbo vibhāvinā
abhiññāya sambodhāya nibbānāyātimāni tu
liṅgattayavaseneva tadatthasmiṃ viniddise
evaṃ pāṭhānulomena kathito sambhavo
idantu sukhumaṃ ṭhānaṃ cintetabbaṃ punappunaṃ
kārantavaseneva nānānayasumaṇḍitā
padamālā mahesissa sāsanatthaṃ pakāsitā
mamatimadhurañce cittikatvā suṇeyyuṃ
vividhanayavicittaṃ sādhavo saddanītiṃ
jinavaravacanete saddato jātakaṅkhaṃ
kumudamivasinā ve suṭṭhu chindeyyumettha






