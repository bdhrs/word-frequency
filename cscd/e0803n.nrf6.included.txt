
atha pubbācariyamataṃ purecaraṃ katvā kārantapulliṅgānaṃ pakatirūpesu  iccetassa pakatirūpassa nāmikapadamālaṃ  vakkhāma  satthā satthā satthāro satthāraṃ satthāro satthārā satthārehi satthārebhi satthu satthussa satthuno satthānaṃ satthārānaṃ satthārā satthārehi satthārebhi satthu satthussa satthuno satthānaṃ satthārānaṃ satthari satthāresu bho sattha bho satthā bhavanto satthāro
ayaṃ  katāya  āgato nayo ettha ca  ca satthunāti padaṃ anāgatampi gahetabbameva dhammarājena satthunāti dassanato satthārā satthunā satthārehi satthārebhīti kamo ca veditabbo ettha ca asatipi atthavisese byañjanavisesavasena byañjanavisesābhāvepi atthanānatthatāvasena saddantarasandassanaṃ niruttikkamoti satthāti padaṃ ekavacanabahuvacanavasena dvikkhattuṃ vuttanti veditabbaṃ dīsu pana satthāti paṭhamābahuvacanaṃ na āgataṃ kiñcāpi na āgataṃ tathāpi avitakkitā maccumupabbajantīti  avitakkitāti paṭhamābahuvacanassa dassanato satthāti padassa paṭhamābahuvacanattaṃ avassamicchitabbaṃ tathā dīnampi taggatikattā tathā  satthāreti dutiyābahuvacanañca satthussa satthānanti catutthīchaṭṭhekavacanabahuvacanāni ca āgatāni  pana na āgatāni tattha mātāpitaro poseti bhātaro atikkamatīti dassanato satthāreti dutiyābahuvacanarūpaṃ ayuttaṃ viya dissati dīsu bho sattha bho satthā iti rassadīghavasena ālapanekavacanadvayaṃ vuttaṃ  bho sattha itirassavasena ālapanekavacanaṃ vatvā bhavanto satthāroti desavasena ālapanabahuvacanaṃ vuttaṃ  bho sattha iti rassavasena ālapanekavacanaṃ vatvā bho satthā iti dīghavasena ālapanabahuvacanaṃ lapitaṃ sabbametaṃ āgame upaparikkhitvā yathā na virujjhati tathā gahetabbaṃ
idāni saddassa yaṃ rūpantaraṃ amhehi diṭṭhaṃ taṃ dassessāma  tathā hi imesaṃ mahānāma tiṇṇaṃ satthūnaṃ ekā niṭṭhā udāhu puthu niṭṭhāti  satthūnanti padaṃ diṭṭhaṃ tasmā ayampi kamo veditabbo satthu satthussa satthuno satthānaṃ satthārānaṃ satthūnanti abhibhavitā abhibhavitā abhibhavitāro abhibhavitāraṃ abhibhavitāro abhibhavitārā abhibhavitunā abhibhavitārehi abhibhavitārebhi abhibhavitu abhibhavitussa abhibhavituno abhibhavitānaṃ abhibhavitārānaṃ abhibhavitūnaṃ abhibhavitārā abhibhavitārehi abhibhavitārebhi abhibhavitu abhibhavitussa abhibhavituno abhibhavitānaṃ abhibhavitārānaṃ abhibhavitari abhibhavitāresu bho abhibhavita bho abhibhavitā bhavanto abhibhavitāro yathā panettha  iccetassa pakatirūpassa nāmikapadamālā nayena yojitā evaṃ ādīnañca aññesañca taṃsadisānaṃ nāmikapadamālā nayena yojetabbā etthaññāni taṃsadisāni nāma vattā dhātāiccādīnaṃ padānaṃ  iccādīni pakatirūpāni
vattā dhātā gantā netā
dātā kattā cetā tātā
chettā bhettā hantā metā
jetā boddhā ñātā sotā
gajjitā vassitā bhattā mucchitā paṭisedhitā
bhāsitā pucchitā khantā uṭṭhātokkamitā tatā
nattā  panattā akkhātā sahitā paṭisevitā
netā vinetā iccādī vattare suddhakattari
uppādetā viññāpetā sandassetā pabrūhetā
bodhetādī caññe saddā ñeyyā hetusmiṃ atthasmiṃ
kattā khattā nettā bhattā pitā bhātātime pana
kiñci bhijjanti  taṃ pabhedaṃ kathessahaṃ
satthātiādīsu keci upayogena sāminā
saheva niccaṃ vattanti neva vattanti keci tu
tatra saddādayo rūpantaravasena saddato kiñci bhijjanti tathā hi uṭṭhehi katte taramāno gantvā vessantaraṃvadāti ettha katteti idaṃ ālapanekavacanarūpaṃ evañhi bho kattāti rūpato rūpantaraṃ nāma tena hi bho khatte yena campeyyakā brāhmaṇagahapatikā tenupasaṅkamāti ettha khatteti idañcālapanekavacanarūpaṃ evampi bho khattāti rūpato rūpantaraṃ nāma nette ujuṃ gate satīti ettha netteti idaṃ sattamiyā ekavacanarūpaṃ etampi nettarīti rūpato rūpantaraṃ ārādhayati rājānaṃ pūjaṃ labhati bhattusūti ettha bhattūsūti idaṃ sattamiyā bahuvacanarūpaṃ bhattāresūti rūpato rūpantaraṃ atra bhattūsūti dassanato mātāpitūsu paṇḍitāti ettha pitūsūti dassanato ca vattūsu dhātūsu gantūsu netūsu dātūsu kattūsūti evamādinayopi gahetabbo ayaṃ nayo saddepi icchitabbo viya amhe paṭibhāti
pitā pitā pitaro pitaraṃ pitaro pitarā pitunā petyā pitarehi pitarebhi pitūhi pitūbhi pitu pitussa pituno  pitānaṃ pitarānaṃ pitūnaṃ pitarā petyā pitarehi pitarebhi pitūhi pitūbhi pitu pitussa pituno pitānaṃ pitarānaṃ pitūnaṃ pitari pitaresu pitūsu bho pita bho pitā bhavanto pitaro ettha pana petyā pitūnanti imaṃ nayadvayaṃ vajjetvā saddassa ca padamālā yojetabbā tattha matyā ca petyā ca kataṃ susādhu anuññātosi mātāpitūhi mātāpitūnaṃ accayenāti ca dassanato saddassa petyā pitūhi pitūbhi pitūnanti rūpabhedo ca pitaro iccādīsu rassattañca saddato viseso tattha ca petyāti idaṃ jantuyo hetuyo hetuyā adhipatiyāti padāni viya acinteyyaṃ pulliṅgarūpanti daṭṭhabbaṃ
codanā sodhanā cātra bhavati   iccevamādīni nipphannattamupādāya kārantānīti ca paṭhamaṃ ṭhapetabbaṃ pakatirūpamupādāya kārantānīti ca tumhe bhaṇatha hetu satthāradassanaṃ amātāpitarasaṃvaḍḍho kattāraniddesotiādīsu pana  iccādīni kathaṃ tumhe bhaṇathāti etānipi mayaṃ pakatirūpamupādāya kārantānīti bhaṇāmāti nanu ca bho etāni kārantānīti na kārantāniyeva tāni nanu ca bho dīni parabhūtāni vacanāni na dissanti yehi kārantasaddānamantassa deso siyā tasmā kārantānīti na īdise ṭhāne parabhūtānaṃ dīnaṃ vacanānamanokāsattā tathā hi samāsavisayo eso samāsavisayasmiñhi acinteyyānipi rūpāni dissantīti evaṃ santepi bho gāmato nikkhamatīti payogassa viya asamāsavisaye satthārato satthāraṃ gacchatīti dassanato hetu  satthāradassanantiādīsu  iccādīni kārantānīti cintetabbānīti na cintetabbāni satthārato satthāraṃ gacchatīti etthāpi kārantattā ettha hi asamāsattepi paccayaṃ paṭicca saddassa kāro desaṃ labhati yāni pana tumhe kārassa desanimittāni dīni vacanāni icchatha tāni īdise ṭhāne viññūnaṃ pamāṇaṃ na honti kāni pana hontīti ce asamāsavisaye paccayo ca samāsavisaye parapadāni ca parapadābhāve syādivibhattiyo cāti imāneva īdise ṭhāne ekantena pamāṇaṃ honti tathā hi  yāvadeva anatthāya ñattaṃ bālassa jāyatīti imissā pāḷiyā atthasaṃvaṇṇanāyaṃ ayaṃ nimmātāpitaroti imasmiṃ pahaṭe daṇḍo natthīti ettha nimmātāpitaroti imassa samāsavisayattā simhi pare kāro desaṃ labhati tato ssa kārādeso iccetaṃ padaṃ pakatirūpavasena kārantaṃ bhavati nipphannattamupādāya puriso uragoti padāni viya kārantañca bhavati ayaṃ panettha samāsaviggaho mātā ca pitā ca mātāpitaro natthi mātāpitaro etassāti nimmātāpitaroti pakatirūpavasena hi nimmātāpitu iti ṭhite vacanasmiṃ pare kārassa deso hoti katthaci pana dhammapadaṭṭhakathāpotthake ayaṃ nimmātāpitikoti pāṭho dissati eso pana ayaṃ nimmātāpitaroti padassa ayuttataṃ maññamānehi ṭhapitoti maññāma na so ayutto aṭṭhakathāpāṭho so hi umaṅgajātakaṭṭhakathāyaṃ ekapitaroti mhi desapayogena sameti tathā hi 
yathāpi  niyako bhātā
saudariyo ekamātuko
evaṃ pañcālacando te
dayitabbo rathesabhāti
imissā pāḷiyā atthaṃ saṃvaṇṇentehi pāḷinayaññūhi garūhi niyakoti ajjhattiko ekapitaro ekamātuyā jātoti mhi desapayogaracanā katā na kevalañca mhi dese pulliṅgappayogoyevamhehi diṭṭho atha kho itthiliṅgappayogopi sāsane diṭṭho tathā hi vinayapiṭake  assamaṇī hoti asakyadhītarāti padaṃ dissati ayaṃ panettha samāsaviggaho sakyakule uppannattā sakyassa bhagavato dhītā sakyadhītarā na sakyadhītarā asakyadhītarāti idhāpi mhi pare kārassa deso kato itthiliṅgabhāvassa icchitattā paccayo tato lopo ca daṭṭhabbo evaṃ samāsapadatte saddānaṃ nāmikapadamālāyaṃ vuttarūpato koci koci rūpaviseso dissati aññesampi rūpaviseso nayaññunā maggitabbo suttantesu ko hi nāma samattho nissesato buddhavacanasāgare saṃkiṇṇāni vicitrāni paṇḍitajanānaṃ hadayavimhāpanakarāni padarūparatanāni samuddharitvā dassetuṃ tasmā amhehi appamattakāniyeva dassitāni
adandhajātiko viññujātiko satataṃ idha
yogaṃ karoti ce satthu pāḷiyaṃ so na kaṅkhati
ye panidha amhehi satthā abhibhavitā vattā kattādayo saddā pakāsitā tesu keci upayogavacanena saddhiṃ niccaṃ vattanti pucchitā okkamitāiccādayo tathā hi abhijānāsi  no tvaṃ mahārāja imaṃ pañhaṃ aññe samaṇabrāhmaṇe pucchitā niddaṃ okkamitātiādipayogā bahū dissanti keci sāmivacanena saddhiṃ niccaṃ vattanti abhibhavitā vattāiccādayo tathā hi paccāmittānaṃ abhibhavitā tassa bhavanti vattāro amatassa dātā parissayānaṃ sahitā anuppannassa maggassa uppādetā naruttamotiādipayogā bahū dissanti keci pana upayogavacanenapi saddhiṃ neva vattanti niyogā paññattiyaṃ pavattanato taṃ yathā satthā pitā bhātā nattāiccādayo ettha pana upayogavacanena saddhiṃ niccaṃ vattantītiādivacanaṃ kammabhūtaṃ atthaṃ sandhāya katanti veditabbaṃ
evaṃ kārantatāpakatikānaṃ kārantapadānaṃ pavattiṃ viditvā saddesu atthesu ca kosallamicchantehi puna liṅgaantavasena satthā sattho satthanti tikaṃ katvā padānamattho ca pakatirūpassa nāmikapadamālā ca padānaṃ sadisāsadisatā ca vavatthapetabbā tatra hi satthāti idaṃ paṭhamaṃ kārantatāpakatiyaṃ ṭhatvā pacchā kārantabhūtaṃ pulliṅgaṃ satthoti idaṃ paṭhamaṃ kārantatāpakatiyaṃ ṭhatvā pacchā kārantabhūtaṃ pulliṅgaṃ satthantidaṃ pana paṭhamaṃ kārantatāpakatiyaṃ ṭhatvā pacchā niggahītantabhūtaṃ napuṃsakaliṅgaṃ tatra ti sadevakaṃ lokaṃ sāsati anusāsatīti satthā ko so bhagavā ti saha atthenāti sattho bhaṇḍamūlaṃ gahetvā vāṇijjāya desantaraṃ gato janasamūho nti sāsati ācikkhati atthe etenāti satthaṃ byākaraṇādigantho atha vā sasati hiṃsati satte etenāti satthaṃ asiādi satthā satthā satthāro satthāraṃ satthāroti pure viya  padamālā sattho satthā satthaṃ sattheti nayena padamālā satthaṃ satthāni satthā satthaṃ satthāni sattheti napuṃsake vattamāna nayena padamālā yojetabbā evaṃ tidhā bhinnāsu nāmikapadamālāsu padānaṃ sadisāsadisatā vavatthapetabbā
satthā tiṭṭhati sabbaññū satthā yanti dhanatthikā
satthā apeti puriso bhonto satthā dadātha saṃ
evaṃ sutisāmaññavasena sadisatā bhavati
satthaṃ yaṃ tikhiṇaṃ tena sattho katvāna kappiyaṃ
phalaṃ satthussa pādāsi satthā taṃ paribhuñjati
evaṃ asutisāmaññavasena asadisatā bhavati tathā liṅgaantavasena cetā cetoti ca tātā tātoti ca dukaṃ katvā padānamattho ca pakatirūpassa nāmikapadamālā ca padānaṃ sadisāsadisatā ca vavatthapetabbā
tatra hi cetāti paṭhamaṃ kārantatāpakatiyaṃ ṭhatvā pacchā kārantabhūtaṃ pulliṅgaṃ tathā tātāti padampi cetoti idaṃ pana paṭhamaṃ kārantatāpakatiyaṃ ṭhatvā pacchā kārantabhūtaṃ pulliṅgaṃ tathā tātoti padampi tatra ti cinoti rāsiṃ karotīti cetā pākāracinanako puggalo iṭṭhakavaḍḍhakīti attho ti cittaṃ evaṃnāmako vā luddo ettha ca cittaṃ cetayati cintetīti atthavasena ceto luddo pana paṇṇattivasena ti tāyatīti tātā aghassa tātā hitassa vidhātātissa payogo tātoti etthāpi tāyatīti tāto puttānaṃ pitūsu pitarānaṃ puttesu aññesañca aññesu piyapuggalesu vattabbavohāro  eso so nūna kapaṇo tāto ciraṃ ruccati assame kicchenādhigatā bhogā te tāto vidhamaṃ dhamaṃ ehi tātātiādīsu cassa payogo veditabbo cetā cetā cetāro cetāraṃ cetāroti nayena padamālā ceto cetā cetaṃ cete cetasā cetenāti gaṇanayena ñeyyā ayaṃ cittavācakassa saddassa nāmikapadamālā ceto cetā cetaṃ cete cetenāti nayena ñeyyā ayaṃ paṇṇattivācakassa saddassa nāmikapadamālā tātā tātā tātāro tātāranti satthunayena ñeyyā tāto tātā tātanti nayena ñeyyā evamimāsupi nāmikapadamālāsu padānaṃ sadisāsadisatā vavatthapetabbā tathā liṅgaantavasena ñātā ñāto ñātaṃ ñātāti catukkaṃ katvā padānamattho ca pakatirūpassa nāmikapadamālā ca padānaṃ sadisāsadisatā ca vavatthapetabbā
tatra hi ñātāti idaṃ paṭhamaṃ kārantatāpakatiyaṃ ṭhatvā pacchā kārantabhūtaṃ pulliṅgaṃ ñāto ñātanti imāni yathākkamaṃ paṭhamaṃ kārantatāpakatiyaṃ ṭhatvā pakārantaniggahītantabhūtāni vāccaliṅgesu punnapuṃsakaliṅgāni tathā hi ñāto attho sukhāvaho ñātametaṃ kuraṅgassāti nesaṃ payogā dissanti ñātāti idaṃ pana paṭhamaṃ kārantatāpakatiyaṃ ṭhatvā pacchāpi kārantabhūtaṃ vāccaliṅgesu itthiliṅgaṃ tathā hi esā itthimayā ñātāti payogo tatra pulliṅgapakkhe jānātīti ñātāti kattukārakavattamānakālavasena attho gahetabbo itthiliṅgādipakkhe ñāyitthāti ñātā ñāto  ñātanti kammakārakātītakālavasena attho gahetabbo esa nayo aññatthāpi yathāsambhavaṃ daṭṭhabbo ñātā ñātā ñātāro ñātāranti nayena ñeyyā ñāto ñātā ñātanti nayena ñeyyā ñātaṃ ñātāni ñātā ñātaṃ ñātāni ñāteti vakkhamānanayena ñeyyā ñātā ñātā ñātāyo ñātaṃ ñātā ñātāyoti vakkhamānanayena ñeyyā evamimāsupi nāmikapadamālāsu padānaṃ sadisāsadisatā vavatthapetabbā aññesupi ṭhānesu yathārahaṃ iminā nayena sadisāsadisatā upaparikkhitabbā dīnampi vadatīti vattā dhāretīti dhātā gacchatīti gantātiādinā yathāsambhavaṃ nibbacanāni ñeyyāni
yaṃ panettha amhehi pakiṇṇakavacanaṃ kathitaṃ taṃ aṭṭhāne idaṃ kathitanti na vattabbaṃ yasmā ayaṃ saddanīti nāma saddānamatthānañca yuttāyuttipakāsanatthaṃ katārambhattā nānappakārena sabbaṃ māgadhavohāraṃ saṅkhobhetvā kathitāyeva sobhati na itarathā tasmā nānappabhedena vattumicchāya sambhavato aṭṭhāne idaṃ kathitanti na vattabbaṃ nānāupāyehi viññūnaṃ ñāpanatthaṃ katārambhattā ca pana punaruttidosopettha na cintetabbo aññadatthu saddhāsampannehi kulaputtehi ayaṃ saddanīti piṭakattayopakārāya sakkaccaṃ pariyāpuṇitabbā
iti padasadisāni dīni padāni dassitāni idāni ataṃsadisāni dassessāma seyyathidaṃ 
guṇavā gaṇavā ceva balavā yasavā tathā
dhanavā sutavā vidvā dhutavā katavāpi ca
hitavā  bhagavā ceva dhitavā thāmavā tathā
yatavā cāgavā cātha himaviccādayo ravā
punnapuṃsakaliṅgehi kārantehi pāyato
saddo paro hoti tadantā guṇavādayo
saññāvā rasmivā ceva massuvā ca yasassivā
iccādidassanāpeso to
itthiliṅgādīsu hoti katthacīti pakāsaye
satimā gatimā atthadassimā dhitimā tathā
mutimā matimā ceva jutimā hirimāpi ca
thutimā ratimā ceva yatimā balimā tathā
kasimā sucimā dhīmā rucimā cakkhumāpi ca
bandhumā hetumāyasmā ketumā rāhumā tathā
khāṇumā bhāṇumā gomā vijjumā vasumādayo
pāpimā puttimā ceva candimiccādayopi ca
ataṃsadisasaddāti viññātabbā vibhāvinā
hi saddo paro bhave
kārantā kārantā ti vibhāvaye
guṇavā guṇavā guṇavanto guṇavantaṃ guṇavante guṇavatā guṇavantena guṇavantehi guṇavantebhi guṇavato guṇavantassa guṇavataṃ guṇavantānaṃ guṇavatā guṇavantā guṇavantasmā guṇavantamhā guṇavantehi guṇavantebhi guṇavato guṇavantassa guṇavataṃ guṇavantānaṃ guṇavati guṇavante guṇavantasmiṃ guṇavantamhi guṇavantesu bho guṇavā bhavanto guṇavā bhonto guṇavanto
ettha  pana etha tumhe āvuso sīlavāhothāti ca
balavanto dubbalā honti thāmavantopi hāyare
cakkhumā andhikā honti mātugāmavasaṃ gatāti ca
 sīlavā cakkhumāti paṭhamābahuvacanassa dassanato guṇavāti paccattālapanaṭṭhāne bahuvacanaṃ vuttaṃ guṇavā satimātiādīsupi eseva nayo  hi guṇavāti paccattālapanabahuvacanāni āgatāni  paccattekavacanabhāveneva āgataṃ cūḷaniruttiyaṃ pana niruttipiṭake ca bho guṇavaiti rassavasena ālapanekavacanaṃ āgataṃ mayaṃ pana taggha bhagavā bojjhaṅgā kathaṃ nu bhagavā tuyhaṃ sāvako sāsane ratotievamādīsu anekasatesu pāṭhesu bhagavāiti ālapanekavacanassa dīghabhāvadassanato paccayaṭṭhāne bho guṇavāiccādi dīghavasena vacanaṃ yuttataraṃ viya maññāma paccayaṭṭhāne pana paccayaṭṭhāne ca sabbaverabhayātīta pāde vandāmi cakkhuma evaṃ jānāhi pāpimaiccādīsu pāḷipadesesu cakkhumaiccādiālapanekavacanassa rassabhāvadassanato bho satima bho gatimaiccādi rassavasena vacanaṃ yuttataraṃ viya maññāma atha vā  āyasmā tissa itidīghavasena vuttālapanekavacanassa dassanato bhagavā āyasmā itidīghavasena vuttapadamattaṃ ṭhapetvā paccayaṭṭhānepi paccayanayo netabbo paccayaṭṭhānepi paccayanayo netabbo tathā hi dīsu bho guṇavaṃ bho guṇava bho guṇavāiti niggahītarassadīghavasena tīṇi ālapanekavacanāni vuttāni iminā bho satimaṃ bho satima bho satimāti evamādinayopi dassito  paṭhamābahuvacanaṭṭhāne pana guṇavanto guṇavantā guṇavantīti tīṇi padāni vuttāni imināpi satimanto satimantā satimantīti evamādinayopi dassito tesu bho guṇavaṃ bho satimaṃ guṇavantā guṇavantīti imāni padāni evaṃgatikāni ca aññāni padāni pāḷiyaṃ appasiddhāni yathā āyasmantāti padaṃ pasiddhaṃ tasmā yaṃ cūḷaniruttiyaṃ vuttaṃ yañca niruttipiṭake yañca kaccāyanādīsu taṃ sabbaṃ pāḷiyā aṭṭhakathāhi ca saddhiṃ yathā na virujjhati gaṅgodakena yamunodakaṃ viya aññadatthu saṃsandati sameti tathā gahetabbaṃ
apicettha ayampi viseso gahetabbo taṃ yathā tuyhaṃ dhītā mahāvīra paññavanta jutindharāti  paññavantaiti ālapanekavacanassa dassanato
sabbā kirevaṃ pariniṭṭhitāni
yasassi naṃ paññavantaṃ visayha
yaso ca laddhā purimaṃ uḷāraṃ
nappajjahe vaṇṇabalaṃ purāṇanti
imissā jātakapāḷiyā  paññavantaiti ālapanekavacanassa dassanato ca bho guṇavanta bho guṇavantā bho satimanta bho satimantātiādīnipi ālapanekavacanāni avassamicchitabbāni tathā hi tissaṃ pāḷiyaṃ yasassi paññavanta iccālapanavacanaṃ aṭṭhakathācariyā icchanti nti hi padapūraṇe nipātamattaṃ nti pana chandānurakkhaṇatthaṃ anusārāgamaṃ katvā vuttaṃ evaṃ pāvacane paccayādisahitānaṃ saddānaṃ bhagavā āyasmā paññavanta cakkhuma pāpimaitidassitanayena ālapanappavatti veditabbā ettha ca gaṅgābhāgīrathī nāma himavantā pabhāvitāti ca kuto āgatattha bhanteti himavantā mahārājāti ca dassanato  guṇavantāti pañcamiyā ekavacanaṃ kathitaṃ yathā  saddassa nāmikapadamālā yojitā evaṃ dīnaṃ dīnañca nāmikapadamālā yojetabbā
idāni dipadānaṃ padena samānagatikattampi sotūnaṃ payogesu sammohāpagamatthaṃ ekadesato nibbacanādīhi saddhiṃ iccādipakatirūpassa nāmikapadamālā vuccate  ñāṇasaṅkhāto vedo assa atthīti vidvā paṇḍito ettha ca saddassa atthibhāve iti vidvā samaṃ caretiādi āhaccapāṭho nidassanaṃ atrāyaṃ padamālā  vidvā vidvā vidvanto vidvantaṃ vidvante vidvatā vidvantena sesaṃ sabbaṃ neyyaṃ vedanāvā vedanāvā vedanāvanto vedanāvantaṃ vedanāvante vedanāvatā vedanāvantena sesaṃ sabbaṃ neyyaṃ evaṃ saññāvācetanāvā saddhāvā paññavā sabbāvāiccādīsupi ettha ca vedanāvantaṃ vā attānaṃ sabbāvantaṃ lokantiādīni nidassanapadāni tattha nti sabbasattavantaṃ sabbasattayuttanti attho majjhedīghañhi idaṃ padaṃ yebhuyyena pana paññavāpaññavantotiādīni majjherassānipi bhavanti yasassino parivārabhūtā janā assa atthīti yasassivā atha vā yasassī ca yasassivā cāti yasassivā ekadesasarūpekasesoyaṃ yasassivāti padassa pana atthibhāve 
khattiyo jātisampanno abhijāto yasassivā
dhammarājā videhānaṃ putto uppajjate tavāti
idaṃ nidassanaṃ yasassivā yasassivā yasassivanto yasassivantaṃ iccādi netabbaṃ atthe dassanasīlaṃ atthadassi kiṃ  taṃ ñāṇaṃ atthadassi assa atthīti  ettha ca 
taṃ tattha gatimā dhitimā mutimā atthadassimā
saṅkhātā sabbadhammānaṃ vidhuro etadabravīti
idametassatthassa sādhakaṃ vacanaṃ atthadassimā atthadassimā atthadassimanto atthadassimantaṃ iccādi netabbaṃ pāpaṃ assa atthīti  akusalarāsisamannāgato māro puttā assa atthīti  bahuputto socati puttehi puttimāti ettha hi bahuputto puttimāti vuccati cando assa atthīti  candoti cettha candavimānamadhippetaṃ candavimānavāsī pana devaputto candimāti tathā hi cando uggato pamāṇato cando āyāmavitthārato ubbedhato ca ekūnapaññāsayojano parikkhepato tīhi yojanehi ūnadiyaḍḍhasatayojanotiādīsu candavimānaṃ candoti vuttaṃ tathāgataṃ arahantaṃ candimā saraṇaṃ gatotiādīsu pana candadevaputto candimāti aparo nayo  cando assa atthīti  candoti cettha candadevaputto adhippeto tannivāsaṭṭhānabhūtaṃ pana candavimānaṃ candimāti tathā hi rāhu candaṃ pamuñcassu cando maṇimayavimāne vasatītiādīsu candadevaputto candoti vutto
yo have daharo bhikkhu yuñjati buddhasāsane
somaṃlokaṃpabhāseti abbhā muttova candimāti
ādīsu pana tannivāsaṭṭhānabhūtaṃ candavimānaṃ candimāti vuttaṃ iti candoti ca candimāti ca candadevaputtassapi candavimānassapi  nāmanti veditabbaṃ tatra pāpimā puttimā candimāti imāni saddādito tadassatthi iccetasmiṃ atthe pavattassa paccayassa vasena siddhimupāgatānīti gahetabbāni
nanu ca bho paccayavaseneva sādhetabbānīti na katthacipi kārantato no abhāvā nanu ca bho evaṃ santepi to paṭhamaṃ kārāgamaṃ katvā tato paccayaṃ katvā sakkā sādhetunti sakkā rūpamattasijjhanato nayo pana sobhano na hoti tathā hi dito kārantato kārāgamaṃ katvā paccaye vidhiyamāne aññehi dīhi kārantehi kārāgamaṃ katvā paccayassa kātabbatāpasaṅgo siyā na hi anekesu pāḷisatasahassesu katthacipi kārantato dito ikārāgamena saddhiṃ paccayo dissati aṭṭhānattā pana dito kārantato kārāgamaṃ akatvā paccaye kateyeva pāpimā puttimātiādīni sijjhantīti
evaṃ santepi bho kasmā ppakaraṇe paccayova vutto na paccayoti dvayampi vuttameva kathaṃ ñāyatīti ce yasmā tattha tapādito sī daṇḍādito ika ī madhvādito ro guṇādito vantūti imāni cattāri suttāni sannihitadantasaddabhāvena vatvā majjhe satyādīhi mantūti aññathā suttaṃ vatvā tato sannihitadantavasena saddhādito ṇāti suttaṃ vuttaṃ tasmā tattha satyādīhimantūti visadisaṃ katvā vuttassa suttassa vasena  paccayo ca vuttoti viññāyati  ettha ca dutiyo attho sarasandhivasena gahetabbo tathā hissa satyādīhi mantūti  paṭhamo attho satyādīhi imantūti dutiyo attho iti seto dhāvatīti payoge viya satyādīhi mantūti sutte bhinnasattisamavetavasena atthadvayapaṭipatti bhavati tasmā paramasukhumasugambhīratthavatā anena suttena katthaci iccādito paccayo icchito katthaci iccādito paccayo icchitoti daṭṭhabbaṃ
yasmā pana saddo vasena  iccādīhi vasena dīhi ca samānagatikattā tesaṃ pakārabhāvena gahito tasmā evaṃ suttattho bhavati satyādīhi mantu satippakārehi saddehi paccayo hoti paccayo ca yathārahaṃ tadassatthi iccetasmiṃ attheti ayaṃ panettha adhippāyo  yathā satimāti ettha satīti kārantato paccayo hoti tathā gatimā dhīmā setumā gomātiādīsu kāranta kāranta kārantanikārantato paccayo hoti yathā ca satimāti ettha satīti kārantato paccayo hoti tathā gatimā pāpimā puttimātiādīsu kāranta kārantato paccayo hoti evaṃ satippakārehi saddehi yathāsambhavaṃ paccayā hontīti
yajjevaṃ paccayadvayavidhāyakaṃ daṇḍādito ika īti suttaṃ viya satyādito imantu mantūti vattabbaṃ kasmā nāvocāti tathā avacane kāraṇamatthi yadi hi daṇḍādito ika īti suttaṃ viya satyādito imantu mantūti suttaṃ vuttaṃ siyā ekakkhaṇeyeva  vacanena saddato sambhūtaṃ daṇḍiko daṇḍīti rūpadvayamiva āditopi visadisarūpadvayamicchitabbaṃ siyā tañca natthi tasmā  satyādito imantu mantūti na vuttaṃ apica tathā vutte bavhakkharatāya ganthagarutā siyā yasmā ca suttena nāma appakkharena asandiddhena sāravantena gūḷhaninnayena sabbatomukhena anavajjena bhavitabbaṃ  ca yebhuyyena tādisāni gambhīratthāni suvisadañāṇavisayabhūtāni suttāni dissanti upājhadhikissaravacane sarā sare lopantiādīni idampi tesamaññataraṃ tasmā satyādito imantu mantūti na vuttaṃ evaṃ suttopadese akatepi nopi gahaṇatthaṃ bhinnasattisamavetavasena satyādīhi mantūti vuttanti daṭṭhabbaṃ
paro nayo  tapādito sītiādīsu dantasaddassa bahuvacanantatā na suṭṭhu pākaṭā paccayassa ekatthabavhatthesu vattanato satyādīhi mantūti ettha pana saddassa bahuvacanatthatā atīva pākaṭā tasmā bahuvacanaggahaṇena  paccayo hotītipi daṭṭhabbaṃ nanu ca bho vināpi paccayena pāpamassatthīti pāpī pāpī eva pāpimāti sakatthe paccaye kateyeva pāpimā puttimātiādīni sijjhanti chaṭṭhamo so parābhavoti ettha paccayena chaṭṭhamoti padaṃ viyāti atinayaññū bhavaṃ atinayaññū nāmāti bhavaṃ vattabbo na pana bhavaṃ saddagatiṃ jānāti saddagatiyo ca nāma bahuvidhā tathā hi chaṭṭhoyeva chaṭṭhamo suttameva suttantotiādīsu nayena yojetabbā saddagati devoyeva devatātiādīsu nayena yojetabbā saddagati diṭṭhi eva diṭṭhigatantiādīsu nayena yojetabbā saddagati evaṃvidhāsu saddagatīsu pāpī eva pāpimātiādikaṃ kataraṃ saddagatiṃ vadesi satthā rājā brahmā sakhā attā sā pumātiādīsu  ca kataraṃ saddagatiṃ vadesi katarasaddantogadhaṃ katarāya ca nāmikapadamālāyaṃ yojetabbaṃ maññasīti so evaṃ puṭṭho addhā uttari kiñci adisvā tuṇhī bhavissati tasmā tādiso nayo na gahetabbo tādisasmiñhi naye pāpimatā pāpimatotiādīni rūpāni na sijjhanti paccayanayena pana sijjhanti tasmā ayameva nayo pasatthataro āyasmantehi sammā citte ṭhapetabbo atridaṃ nidassanaṃ 
jayo hi buddhassa sirīmato ayaṃ
mārassa ca pāpimato parājayo
ugghosayuṃ bodhimaṇḍe pamoditā
jayaṃ tadā devagaṇā mahesinoti ca
sākhāpattaphalūpeto khandhimāvamahādumoti ca
pāpimā pāpimā pāpimanto pāpimantaṃ sesaṃ neyyaṃ esa nayo khandhimā puttimātiādīsupi
idāni yathāpāvacanaṃ kiñcideva dīnaṃ visesaṃ brūma himavantova pabbato satimaṃ bhikkhuṃ bandhumaṃ rājānaṃ candimaṃ devaputtaṃ satimassa bhikkhuno bandhumassa rañño iddhimassa ca parassa ca ekakkhaṇe cittaṃ uppajjati iccādi viseso veditabbo apicettha āyasmantāti dvinnaṃ vattabbavacanaṃ āyasmantoti bahūnaṃ vattabbavacananti ayampi viseso veditabbo tathā hi dvinnaṃ ārocentena āyasmantā dhārentūti tiṇṇaṃ ārocentena āyasmanto dhārentūti vattabbanti vuttaṃ tiṇṇanti cettha kathāsīsamattaṃ tena catunnampi pañcannampi atirekasatānampīti dassitaṃ  hoti bahavohi upādāya uddiṭṭhā kho āyasmanto cattāro pārājikā dhammātiādikā pāḷiyo ṭhapitā tattha āyasmantātidaṃ vinayavohāravasena dveyeva sandhāya vuttattā na sabbasādhāraṇaṃ vinayavohārañhi vajjetvā aññasmiṃ vohāre na pavattati āyasmantotidaṃ pana sabbattha pavattatīti dvinnaṃ viseso veditabbo
tatra himavantoti idaṃ yebhuyyenekavacanaṃ bhavati katthaci bahuvacanampi tenāha  thero himavā tiṭṭhati himavanto tiṭṭhantīti himavantova pabbatoti ayaṃ ekavacananayo yathārutapāḷivasena gahetabbo yathārutapāḷi ca nāma 
dūre santo pakāsanti himavantova pabbato
asantettha na dissanti rattiṃ khittā yathā sarā
ahaṃ tena samayena nāgarājā mahiddhiko
atulo nāma nāmena puññavanto jutindharo
gatimanto satimanto dhitimanto ca so isi
saddhammadhārako thero ānando ratanākaro
iccādi ettha puññavantotiādīni anekesu ṭhānesu bahuvacanabhāvena punappunaṃ vadantānipi katthaci ekavacanāni honti ekavacanabhāvo ca nesaṃ gāthāvisaye dissati tasmā tāni yathāpāvacanaṃ gahetabbāni
evaṃ saddādīnaṃ visesaṃ ñatvā puna liṅgantavasena dviliṅgakapadānamattho ca pakatirūpassa nāmikapadamālā ca padānaṃ sadisāsadisatā ca vavatthapetabbā
tatra  hi sirimāti padaṃ sutisāmaññavasena liṅgadvaye vattanato dvidhā bhijjati sirimā purisoti hi atthe kārantaṃ pulliṅgaṃ sirimā nāma devīti atthe kārantaṃ itthiliṅgaṃ ubhayampetaṃ kārantatāpakatikā atha vā pana pacchimaṃ kārantatāpakatikaṃ sirī yassa atthi so sirimāti pulliṅgavasena nibbacanaṃ sirī yassā atthi sā sirimāti itthiliṅgavasena nibbacanaṃ atrimāni kiñcāpi sutivasena nibbacanatthavasena ca aññamaññaṃ samānatthāni tathāpi purisapadatthaitthipadatthavācakattā bhinnatthānīti veditabbāni esa nayo aññesupi īdisesu ṭhānesu netabbo sirimā sirimā sirimanto sirimantaṃ sirimante sirimatā sirimantena saddasseva nāmikapadamālā sirimā sirimā sirimāyo sirimaṃ sirimā sirimāyo sirimāya vakkhamānanayena ñeyyā evaṃ dvidhā bhinnānaṃ samānasutikasaddānaṃ nāmikapadamālāsu padānaṃ sadisāsadisatā vavatthapetabbā samānanibbacanatthassapi hi asamānasutikassa sirimāti saddassa nāmikapadamālāyaṃ padānaṃ imehi padehi kācipi samānatā na labbhati atridaṃ vuccati 
sirimāti padaṃ dvedhā pumitthīsu pavattito
bhijjatīti vibhāveyya ettha pulliṅgamicchitaṃ
iti  padena visadisāni dīni padāni dassitāni saddhiṃ nāmikapadamālāhi idāni aparānipi tabbisadisāni padāni dassessāma saddhiṃ nāmikapadamālāhi seyyathidaṃ
rājā brahmā sakhā attā ātumā sā pumā rahā
daḷhadhammā ca paccakkhadhammā ca vivaṭacchadā
vattahā  ca tathā vuttasirā ceva yuvāpi ca
maghava addha muddhādi viññātabbā vibhāvinā
ettha sāti padameva kārantatāpakatikamākārantaṃ sesāni pana kārantatāpakatikāni kārantāni
rājā rājā rājāno rājānaṃ rājaṃ rājāno raññā rājinā rājūhi rājūbhi rañño rājino raññaṃ rājūnaṃ rājānaṃ raññā rājūhi rājūbhi rañño rājino raññaṃ rājūnaṃ rājānaṃ raññe rājini rājūsu bho rāja bhavanto rājāno bhavanto rājā iti vā ayamamhākaṃ ruci
dīsu rājāti bahuvacanaṃ na āgataṃ  pana āgataṃ kiñcāpi niruttipiṭakādīsu na āgataṃ tathāpi netādisā sakhā honti labbhā me jīvato sakhāti pāḷiyaṃ bahuvacanekavacanavasena sakhāti padassa dassanato rājāti bahuvacanaṃ icchitabbameva tathā brahmā attāiccādīnipi bahuvacanāni taggatikattā vinā kenaci rūpavisesena
ettha ca gahapatiko nāma ṭhapetvā rājaṃ rājabhogaṃ brāhmaṇaṃ avaseso gahapatiko nāmāti dassanato rājanti vuttaṃ idaṃ pana niruttipiṭake na āgataṃ sabbadattena rājināti dassanato rājināti vuttaṃ ārādhayati rājānaṃ pūjaṃ labhati bhattusūti dassanato catutthīchaṭṭhīvasena rājānanti vuttaṃ ganthesu pana rājena rājehi rājebhi rājesūti padāni vuttāni cūḷaniruttiniruttipiṭakesu tāni nāgatāni anāgatabhāvoyeva tesaṃ yuttataro pāḷiyaṃ adassanato tasmā etthetāni  amhehi na vuttāni pāḷinaye hi upaparikkhiyamāne īdisāni padāni samāseyeva passāma na panāññatra atrime payogā  āvutthaṃ dhammarājenāti ca sivirājena pesitoti ca pajāpatissa devarājassa dhajagganti ca nikkhamante mahārāje sivīnaṃ raṭṭhavaḍḍhaneti ca evaṃ pāḷinaye upaparikkhiyamāne rājenātiādīni samāseyeva passāma na kevalaṃ pāḷinaye porāṇaṭṭhakathānayepi upaparikkhiyamāne samāseyeva passāma na panāññatra evaṃ santepi suṭṭhu upaparikkhitabbamidaṃ ṭhānaṃ ko hi nāma sāṭṭhakathe tepiṭake buddhavacane sabbaso nayaṃ sallakkhetuṃ samattho aññatra pabhinnapaṭisambhidehi khīṇāsavehi
ettha ca samāsantagatasaddassa nāmikapadamālāyo dvidhā vuccante vasena takārantā mahārājo yuvarājo sivirājo dhammarājoiccevamādayo bhavanti kārantā pana mahārājā yuvarājā sivirājā dhammarājāiccevamādayo ettha kiñcāpi pāḷiyaṃ porāṇaṭṭhakathāsu ca mahārājotiādīni na santi tathāpi sabbamitto sabbasakho sabbabhūtānukampakoti pāḷiyaṃ sabbasakhoti dassanato mahārājotiādīnipi avassamicchitabbāni tathā hi samāsesu dhammarājena dhammarājassātiādīni dissanti etāni okārantarūpāni eva kārantarūpāni mahārājo mahārājā mahārājaṃ mahārāje mahārājena mahārājehi mahārājebhi mahārājassa mahārājānaṃ mahārājā mahārājasmā mahārājamhā mahārājehi mahārājebhi mahārājassa mahārājānaṃ mahārāje mahārājasmiṃ mahārājamhi mahārājesu bho mahārāja bhavanto mahārājā  nayehi pana bho mahārājāiti ekavacanabahuvacanānipi daṭṭhabbāni yathā mahārājoti kārantapadassa vasena evaṃ sivirājo dhammarājo devarājotiādīnampi kārantapadānaṃ vasena pakatirūpassa nāmikapadamālā yojetabbā
ayaṃ kārantavasena nāmikapadamālā 
mahārājā mahārājā mahārājāno mahārājānaṃ mahārājaṃ mahārājāno mahāraññā mahārājinā mahārājūhi mahārājūbhi mahārañño mahārājino mahāraññaṃ mahārājūnaṃ mahāraññā mahārājūhi mahārājūbhi mahārañño mahārājino mahāraññaṃ mahārājūnaṃ mahāraññe mahārājini mahārājūsu bho mahārāja bhavanto mahārājāno
idhāpi pakaraṇadvayanayena bho mahārājā iti ekavacanabahuvacanānipi daṭṭhabbāni yathā ca mahārājāti kārantapadassa vasena evaṃ sivirājā dhammarājā devarājātiādīnampi kārantapadānaṃ vasena pakatirūpassa nāmikapadamālā yojetabbā
idha aparāpi atthassa pākaṭīkaraṇatthaṃ kriyāpadehi saddhiṃ yojetvā  missakavasena nāmikapadamālā vuccate 
mahārājā mahārājo tiṭṭhati mahārājāno mahārājā tiṭṭhanti mahārājānaṃ mahārājaṃ passati mahārājāno mahārāje passati mahāraññā mahārājinā mahārājena kataṃ mahārājūhi mahārājūbhi mahārājehi mahārājebhi kataṃ mahārañño mahārājino mahārājassa dīyate mahāraññā mahārājā mahārājasmā mahārājamhā nissaṭaṃ mahārājūhi mahārājūbhi mahārājehi  mahārājebhi nissaṭaṃ mahārañño mahārājino mahārājassa pariggaho mahāraññaṃ mahārājūnaṃ mahārājānaṃ pariggaho mahāraññe mahārājini mahārāje mahārājasmiṃ mahārājamhi patiṭṭhitaṃ mahārājūsu mahārājesu patiṭṭhitaṃ bho mahārāja tvaṃ tiṭṭha bhonto mahārājāno mahārājā tumhe tiṭṭhathāti evaṃ yuvarājā yuvarājotiādīsupi
kecettha vadeyyuṃ kasmā pakaraṇakattunā imasmiṃ ṭhāne mahanto vāyāmo ca mahanto ca parakkamo kato nanvetesupi padesu kānici buddhavacane vijjanti kānici na vijjantīti viññūhi te evaṃ vattabbā pakaraṇakattārenettha so ca mahanto vāyāmo so ca mahanto parakkamo sāṭṭhakathe navaṅge satthusāsane saddesu ca atthesu ca sotārānaṃ suṭṭhu kosalluppādanena sāsanassopakāratthaṃ kato yāni cetāni tena padāni dassitāni etesu kānici buddhavacane vijjanti kānici na vijjanti ettha yāni buddhavacane vijjanti tāni vijjamānavasena gahitāni yāni na vijjanti tāni porāṇaṭṭhakathādīsu vijjamānavasena pāḷinayavasena ca gahitānīti atrāyaṃ saṅkhepato adhippāyavibhāvanā 
idaṃ vatvā mahārājā kaṃso bārāṇasiggaho
dhanuṃ tūṇiñca nikkhippa saṃyamaṃ ajjhupāgamīti
idaṃ kārantassa saddassa nidassanaṃ yasmā sabbasakhoti pāḷi vijjati tasmā tena nayena mahārājotipi kāranto diṭṭho nāma hoti nayena yojetabbo ca teneva ca tamabravi mahārājā nikkhamante mahārājetiādīni dissanti
evaṃ saddassa kārantatte siddhe mahārājā mahārājasmā mahārājamhāti pañcamiyā ekavacanañca mahārāje mahārājasmiṃ mahārājamhīti sattamiyā ekavacanañca siddhāni eva honti pāḷiyaṃ avijjamānānampi nayavasena gahetabbattā rājena rājassātiādīni pana nayavasena gahetabbāni na honti kasmāti ce yasmā rājā brahmā sakhā attāiccevamādīni puriso uragotiādīni viya aññamaññaṃ sabbathā sadisāni na honti tathā hi nesaṃ raññā brahmunā sakhinā attanā attena sānā pumunātiādīni visadisānipi rūpāni bhavanti tasmā tāni na sakkā nayavasena jānituṃ evaṃ dujjānattā pana pāḷiyaṃ porāṇaṭṭhakathāsu ca yathārutapadāneva gahetabbāni saddādīnaṃ pana kārantabhāve siddheyeva nayogadhā ime saddāti nayaggahaṇaṃ dissati tasmā amhehi nayavasena mahārājā mahārājasmātiādīni vuttāni yathā hi 
etañhi te durājānaṃ yaṃ sesi matasāyikaṃ
yassa te kaḍḍhamānassa hatthā daṇḍona muccatīti
ettha hatthāti attadaṇḍā bhayaṃ jātanti ettha pana daṇḍāti ca kārantassa pañcamiyekavacanassa dassanato uragā paṭaṅgā vihagātiādīnipi kārantāni pañcamiyekavacanāni gahetabbāni honti yathā ca dāṭhini mātimaññavho siṅgālo mama pāṇadoti ettha maññavhoti suddhā suddhehi saṃvāsaṃ kappayavho patissatāti ettha pana kappayavhoti ca kriyāpadassa dassanato gacchavho bhuñjavho sayavhotiādīnipi gahetabbāni honti gaṇhanti ca tādisāni padarūpāni sāsane sukusalā kusalā tasmā amhehipi nayaggāhavasena mahārājā  mahārājasmātiādīni vuttāni nayaggāhavasena pana gahaṇe asati kathaṃ nāmikapadamālā paripuṇṇā bhavissanti satiyeva tasmiṃ paripuṇṇā bhavanti
tathā hi buddhavacane anekasatasahassāni nāmikapadāni kriyāpadāni ca pāṭiekkaṃ pāṭiekkaṃ ekavacanabahuvacanakāhi sattahi aṭṭhahi vā nāmavibhattīhi channavutiyā ca ākhyātikavacanehi yojitāni na santi nayavasena pana santiyeva iti nayavasena mahārājā mahārājasmātiādīni amhehi ṭhapitāni mahārājā tiṭṭhanti mahārājā tumhe tiṭṭhathāti imāni pana atha kho cattāro mahārājā mahatiyā ca yakkhasenāya mahatiyā ca kumbhaṇḍasenāyāti dassanato
cattāro te mahārājā samantā caturo disā
daddaḷhamānā aṭṭhaṃsu vane kāpilavatthaveti
dassanato ca vuttāni mahārājantiādīnipi pāḷiñca pāḷinayañca disvā eva vuttāni asamāse rājaṃ rājenātiādīni na passāma tasmā suṭṭhu vicāretabbamidaṃ ṭhānaṃ idañhi duddasaṃ vīrajātinā jānitabbaṭṭhānaṃ sace panāyasmanto buddhavacane vā porāṇikāsu vā aṭṭhakathāsu asamāse rājaṃ rājenātiādīni passeyyātha tadā sādhukaṃ manasi karotha ko hi nāma sabbappakārena buddhavacane vohārappabhedaṃ jānituṃ samattho aññatra pabhinnapaṭisambhidehi mahākhīṇāsavehi
vuttañhetaṃ bhagavatā 
vītataṇho anādāno niruttipadakovido
akkharānaṃ sannipātaṃ jaññā pubbāparāni cāti
brahmā  brahmā brahmāno brahmānaṃ brahmaṃ brahmāno brahmunā brahmehi brahmebhi brahmūhi brahmūbhi brahmassa brahmuno brahmānaṃ brahmūnaṃ brahmunā brahmehi brahmebhi brahmūhi brahmūbhi brahmassa brahmuno brahmānaṃ brahmūnaṃ brahmani brahmesu bho brahma bho brahme bhavanto brahmāno
ruciyā bho brahmāiti bahuvacanaṃ vā ettha pana paṇḍitapurisehi devehi brahmūhīti vacanassa dassanato brahmūnaṃ vacīghoso hotīti ca brahmūnaṃ vimānādīsu chandarāgo kāmāsavo na hotīti ca vacanassa dassanato vihiṃsasaññī paguṇaṃ na bhāsiṃ dhammaṃ paṇītaṃ manujesu brahmeti āhaccabhāsitassa ca dassanato brahmūhi brahmūbhi brahmūnaṃ brahmeti padāni vuttāni etāni cūḷaniruttiniruttipiṭakakaccāyanesu na āgatāni
sakhā sakhā sakhino sakhāno sakhāyo sakhaṃ sakhāraṃ sakhānaṃ sakhino sakhāno sakhāyo sakhinā sakhārehi sakhārebhi sakhehi sakhebhi sakhissa sakhino sakhīnaṃ sakhārānaṃ sakhānaṃ sakhārasmā sakhinā sakhārehi sakhārebhi sakhehi sakhebhi sakhissa sakhino sakhīnaṃ sakhārānaṃ sakhānaṃ sakhe sakhesu sakhāresu bho sakha bho sakhā bho sakhi bho sakhī bho sakhe bhavanto sakhino sakhāno sakhāyo
matena bho sakhāiti bahuvacanaṃ vā pāḷiyaṃ pana  hare sakhā kissa nu maṃ jahāsīti dīghavasena vutto saddo ālapanekavacanaṃ tasmā yamakamahātheranayo na yujjatīti ce  no na yujjati yasmā netādisā sakhā honti labbhā me jīvato sakhāti saddo ekavacanampi hoti bahuvacanampi tathā hi tattha paṭhamapāde bahuvacanaṃ dutiyapāde panekavacanaṃ tasmā yamakamahātherena paccattālapanabahuvacanaṭṭhāne saddo vutto ettha ca sabbamitto sabbasakho sabbabhūtānukampakoti pāṭhānulomena samāse labbhamānassa saddassa nāmikapadamālā bhavati sabbasakho sabbasakhā sabbasakhaṃ sabbasakhetiādinā nayena tatrāyaṃ samāsaviggaho  sabbesaṃ janānaṃ sakhā sabbe vā janā sakhino etassāti sabbasakho yathā sabbaverīti
attā attā attāno attānaṃ attaṃ attāno attanā attena attanehi attanebhi attano attānaṃ attanā attanehi attanebhi attano attānaṃ attani attanesu bho atta bhavanto attā bhonto attāno
ettha pana attaṃ niraṅkatvāna piyāni sevati
sace gacchasi pañcālaṃ khippamattaṃ jahissasi
migaṃ panthānupannaṃva mahantaṃ bhayamessatīti
pāḷīsu attanti dassanato attanti idha vuttaṃ attena vā attaniyena vāti pāḷidassanato pana attenāti  pana attassāti catutthīchaṭṭhīnamekavacanaṃ āgataṃ etaṃ kaccāyane niruttipiṭake ca na dissati katthaci pana attesūti āgataṃ sabbānetāni sāṭṭhakathaṃ jinatantiṃ oloketvā gahetabbāni
ātumā  ātumā ātumāno ātumānaṃ ātumaṃ ātumāno ātumena ātumehi ātumebhītiādinā nayena vatvā bho ātuma bhavanto ātumā ātumānoti vattabbaṃ
tatra saddassa samāse bhāvitatto bhāvitattā bhāvitattaṃ bhāvitatte bhāvitattena bhāvitattehi bhāvitattebhīti nayeneva nāmikapadamālā yojetabbā
sā sā sāno sānaṃ sāne sānā sānehi sānebhi sāssa sānaṃ sānā sānehi sānebhi sāssa sānaṃ sāne sānesu bho sā bhavanto sāno  vuccati sunakho
ettha ca na yattha sā upaṭṭhito hoti sāva vārenti sūkaranti nidassanapadāni keci pana saddassa dutiyātatiyādīsu saṃ se senātiādīni rūpāni vadanti taṃ na yuttaṃ na hi tāni saṃ se senātiādīni rūpāni buddhavacane ceva aṭṭhakathādīsu ca niruttipiṭake ca dissanti evaṃ pana  vuttaṃ sā tiṭṭhati sāno tiṭṭhanti sānaṃ passati sāne passati sānā kataṃ sānehi kataṃ sānebhi kataṃ sāssa dīyate sānaṃ dīyate sānā nissaṭaṃ sānehi nissaṭaṃ sānebhi nissaṭaṃ sāssa pariggaho sānaṃ pariggaho sāne patiṭṭhitaṃ sānesu patiṭṭhitaṃ bho sā bhavanto sānoti tasmā niruttipiṭake vuttanayeneva nāmikapadamālā gahetabbā
atridaṃ  vattabbaṃ  yathā sehi dārehi asantuṭṭhotiādīsu pulliṅge vattamānassa sakoiti atthavācakassa sasaddassa attano ayanti soti etasmiṃ atthe so sā saṃ se sena sehi sebhi sassa sānaṃ sā sasmā samhā sehi sebhi sassa sānaṃ se sasmiṃ samhi sesūti nayena rūpāni bhavanti na tathā sunakhavācakassa saddassa rūpāni bhavanti yathā vā hiṃsanti attasambhūtā tacasāraṃva saṃ phalaṃ sāni kammāni tappenti kosalaṃ senasantuṭṭhaṃ jīvaggāhaṃ agāhayītiādīsu napuṃsakaliṅge vattamānassa sakamiccatthavācakassa saddassa saṃ sāni sā saṃ sāni se sena sehi sebhi sassa sānaṃ sā sasmā samhā sehi sebhi sassa sānaṃ se sasmiṃ samhi sesūti nayena rūpāni bhavanti na tathā sunakhavācakassa saddassa rūpāni bhavanti evaṃ sante kasmā tehi ācariyehi dutiyātatiyāṭhāne saṃ se senāti vuttaṃ kasmā ca pañcamīṭhāne sā sasmā samhāti vuttaṃ sattamīṭhāne ca se sasmiṃ samhīti ca vuttaṃ sabbametaṃ akāraṇaṃ takkagāhamattena gahitaṃ akāraṇaṃ sunakhavācako hi saddo kārantatāpakatiko na saddādayo viya kārantatāpakatiko yāya imassa īdisāni rūpāni siyuṃ sā ca pakati natthi na ceso rājā brahmā sakhā attā iccevamādayo viya paṭhamaṃ kārantabhāve ṭhatvā pacchā paṭiladdhakārantatā atha kho niccakārantatāpakatiko saddo viya niccakārantatāpakatiko niccakārantatāpakatikassa ca varūpāni rūpāni na bhavanti tasmā  pabhinnapaṭisambhidena āyasmatā  na vuttāni sacepi maññeyyuṃ attaṃ attenāti  ca dassanato saṃ senāti imāni pana gahetabbānīti na gahetabbāni rājā brahmā sakhā attā sā pumāiccevamādīnaṃ aññamaññaṃ padamālāvasena visadisattā nayavasena gahetabbākārassa asambhavato īdise hi ṭhāne nayaggāhavasena gahaṇaṃ nāma sadosaṃyeva siyā tasmā nayaggāhavasenapi na gahetabbāni
aparampi atra vattabbaṃ  yathā hi sāhi nārīhi te yantīti vutte attano nārīti sā nārīti evaṃ atthavato itthiliṅgassa saddena sadisassa saddassa sā sā sāyo saṃ sā sāyo sāya sāhi sābhi sāya sānaṃ sāya sāhi sābhi sāya sānaṃ sāya sāyaṃ sāsūti nayena rūpāni bhavanti na tathā imassa sunakhavācakassa saddassa rūpāni bhavanti evaṃ sante kasmā te ācariyā tatiyābahuvacanaṭṭhāne ca sāhi sābhīti rūpāni icchanti kasmā ca sattamībahuvacanaṭṭhāne sāsūti idampi akāraṇaṃ kārantapulliṅgattā kasmā ca pana catutthīchaṭṭhekavacanaṭṭhāne pubbakkharassa rassavasena sassaiti rūpaṃ icchanti idampi akāraṇaṃ sunakhavācakassa saddassa kārantatāpakatikattā kārantatāpakatikassa ca saddassa yathā kārantatāpakatikassa saddassa purisassāti catutthīchaṭṭhekavacanarūpaṃ bhavati evarūpassa rūpassa abhāvato teneva āyasmā kaccāno  sunakhavācakassa saddassa rūpaṃ dassento catutthīchaṭṭhekavacanaṭṭhāne pubbakkharassa dīghavasena sāssaiti rūpamāha kasmā ca pana te ācariyā catutthekavacanaṭṭhāne sāyaiti rūpaṃ icchanti idampi akāraṇaṃ ṭhapetvā hi kārantitthiliṅge saññato kārato paresaṃ dīnaṃ desañca kārantato punnapuṃsakaliṅgato  parassa catutthekavacanassa desañca kārantapulliṅge ato kārantato parassa catutthekavacanassa katthacipi deso na dissati  ca tādisaṃ rūpaṃ na vuttaṃ avacanaṃyeva yuttataraṃ buddhavacane aṭṭhakathādīsu ca anāgamanato yā panamhehi niruttipiṭakaṃ nissāya buddhavacanañca sunakhavācakassa saddassa nāmikapadamālā vuttā sāyeva sārato paccetabbā etthāpi nānāatthesu vattamānānaṃ liṅgattayapariyāpannānaṃ iccetesaṃ tiṇṇaṃ padānaṃ pakatirūpassa nāmikapadamālāsu padānaṃ sadisāsadisatā daṭṭhabbā
ettha siyā  yo tumhehi saddo saddatthe ca sunakhe ca sakamiccatthe ca vattatīti icchito kathaṃ taṃ sāti vutteyeva imassa atthassa vācakoti jānantīti na jānanti payogavasena pana jānanti lokiyajanā ceva paṇḍitā ca payogavasena hi sā maddī nāgamāruhi nātibaddhaṃva kuñjarantiādīsu saddassa taṃsaddatthatā viññāyati evaṃ saddo saddatthe ca vattati na yattha sā upaṭṭhito hoti bhagavato sājātimpi sutvā sattā amatarasabhāgino bhavantītiādīsu saddassa sunakhavācakatā viññāyati
annaṃ tavedaṃ pakataṃ yasassi
taṃ khajjare bhuñjare piyyare ca
jānāsi maṃ tvaṃ paradattūpajīviṃ
uttiṭṭhapiṇḍaṃ labhataṃ sapākoti
ettha pana saddassa rassabhāvakaraṇena sapākoti pāḷi ṭhitāti atthaṃ aggahetvā sānaṃ sunakhānaṃ idaṃ maṃsanti samiti atthaṃ gahetvā saṃ pacatīti sapākoti vuttanti  daṭṭhabbaṃ  pana sapākoti sapākacaṇḍālo icceva vuttaṃ tampi etadevatthaṃ dīpeti evaṃ saddo sunakhe ca vattati sā dārā jantūnaṃ piyāti vutte pana sakā dārā sattānaṃ piyāti atthadīpanavasena saddassa sakavācakatā paññāyati evaṃ saddo sakamiccatthe ca vattati iti saddaṃ payogavasena īdisatthassa vācakoti jānanti atridaṃ vuccati 
saddatthe ca sunakhe
sakasmimpi ca vattati
saddo so ca kho ñeyyo
payogānaṃ vasena ve
ettha ca pāḷiyaṃ na yattha sā upaṭṭhito hotīti ekavacanappayogadassanato ca
asantā kira maṃ jammā tāta tātāti bhāsare
rakkhasā puttarūpena sāva vārenti sūkaranti
bahuvacanappayogadassanato ca  sānoiccādidassanato ca sā sā sāno sānaṃ sāne sānātiādinā sunakhavācakassa saddassa nāmikapadamālā kathitā
idāni saddassa nāmikapadamālā vuccate 
pumā pumā pumāno pumānaṃ pumāne pumānā pumunā pumena pumānehi pumānebhi pumassa pumuno pumānaṃ pumānā pumunā pumānehi pumānebhi pumassa pumuno pumānaṃ pumāne pumānesu bho puma bhavanto pumā pumāno bho pumāiti bahuvacane nayopi ñeyyo
ettha  pana 
thiyo tassa pajāyanti na pumā jāyare kule
yo jānaṃ pucchito pañhaṃ aññathā naṃ viyākareti
ayaṃ pāḷi saddassa bahuvacanabhāvasādhikā  he pumaṃiti sānusāraṃ ālapanekavacanaṃ dissati tadanekesu pāḷippadesesu ca aṭṭhakathāsu ca sānusārānaṃ ālapanavacanānaṃ adassanato idha na vadāmi upaparikkhitvā yuttaṃ ce gahetabbaṃ yasassi naṃ paññavantaṃ visayhāti ettha pana chandānurakkhaṇatthaṃ āgamavasenevānusāro hoti na sabhāvatoti daṭṭhabbaṃ ayakārantavasena nāmikapadamālā
soḷasitthisahassānaṃ
na vijjati pumo tadā
ahorattānamaccayena
nibbatto ahamekakoti ca
yathā balākayonimhi na vijjati pumo sadā
meghesu gajjamānesu gabbhaṃ gaṇhanti tā tadāti ca
pāḷidassanato pana kārantavasenapi nāmikapadamālā veditabbā
pumo pumā pumaṃ pume pumena pumehi pumebhi pumassa pumānaṃ pumā pumasmā pumamhā pumehi pumebhi pumassa pumānaṃ pume pumasmiṃ pumamhi pumesu bho puma bhavanto pumā bho pumāiti vā evaṃ saddassa dvidhā nāmikapadamālā bhavati
idāni missakanayo vuccate 
pumā  pumo pumā pumāno pumānaṃ pumaṃ pumāne pume pumānā pumunā pumena pumānehi pumānebhi pumehi pumebhi pumassa pumuno pumānaṃ pumānā pumunā pumā pumasmā pumamhā pumānehi pumānebhi pumehi pumebhi pumassa pumuno pumānaṃ pumāne pume pumasmiṃ pumamhi pumānesu pumesu bho puma bhavanto pumāno bhavanto pumā bho pumāno bho pumāiti vā
idāni saddassa nāmikapadamālā vuccate 
 vuccati pāpadhammo rahā rahā rahino rahānaṃ rahāne rahinā rahinehi rahinebhi rahassa rahānaṃ rahā rahānehi rahānebhi rahassa rahānaṃ rahāne rahānesu bho raha bhavanto rahino bhavanto rahā
idāni saddassa nāmikapadamālā vuccate 
daḷhadhammā daḷhadhammā daḷhadhammāno daḷhadhammānaṃ daḷhadhammāne daḷhadhamminā daḷhadhammehi daḷhadhammebhi daḷhadhammassa daḷhadhammānaṃ daḷhadhamminā daḷhadhammehi daḷhadhammebhi daḷhadhammassa daḷhadhammānaṃ daḷhadhamme daḷhadhammesu bho daḷhadhamma bhavanto daḷhadhammāno bhavanto daḷhadhammā bho daḷhadhammāno bho daḷhadhammāiti puthuvacanampi ñeyyaṃ evaṃ saddassa nāmikapadamālā yojetabbā
ettha ca seyyathāpi bhikkhave cattāro dhanuggahā daḷhadhammāti idaṃ nidassanaṃ imissaṃ pana pāḷiyaṃ daḷhadhammā iti bahuvacanavasena āgatattā saddo kārantotipi kārantotipi appasiddho tadantānaṃ bahuvacanabhāve tulyarūpattā tathāpi amhehi padamālā kārantavaseneva yojitā īdisesu hi ṭhānesu saddo kārantotipi kārantotipi vattuṃ yujjateva  aparibyattarūpattā aññasmiṃ pana pāḷippadese atīva paribyatto hutvā kāranta saddo dvidhā dissati guṇasaddapaṇṇattivācakasaddavasena tattha issatte casmi kusalo daḷhadhammoti vissutoti ettha saddo kāranto guṇasaddo bārāṇasiyaṃ daḷhadhammo nāma rājā rajjaṃ kāresīti ettha pana paṇṇattivācakasaddo evaṃ kāranto saddo dvidhā diṭṭho tassa pana daḷhadhammo daḷhadhammā daḷhadhammaṃ daḷhadhammeti nayena nāmikapadamālā ñeyyā naṃ vasena missakapadamālā ca kathaṃ
daḷhadhammā daḷhadhammo daḷhadhammāno daḷhadhammā daḷhadhammānaṃ daḷhadhammaṃ daḷhadhammāne daḷhadhamme daḷhadhamminā daḷhadhammena daḷhadhammehi daḷhadhammebhi daḷhadhammassa daḷhadhammānaṃ daḷadhamminā daḷhadhammā daḷhadhammasmā daḷhadhammamhā daḷhadhammehi daḷhadhammebhi daḷhadhammassa daḷhadhammānaṃ daḷhadhamme daḷhadhammasmiṃ daḷhadhammamhi daḷhadhammesu bho daḷhadhamma bhavanto daḷhadhammāno bhavanto daḷhadhammāti evaṃ paccakkhadhammā paccakkhadhammoti missakapadamālā ca yojetabbā
idāni saddassa nāmikapadamālā vuccate 
vivaṭacchadā vivaṭacchadā vivaṭacchadāno vivaṭacchadānaṃ vivaṭacchadāne vivaṭacchadena vivaṭacchadehi vivaṭacchadebhi vivaṭacchadassa vivaṭacchadānaṃ vivaṭacchadā vivaṭacchadehi vivaṭacchadebhi vivaṭacchadassa vivaṭacchadānaṃ vivaṭacchade vivaṭacchadesu bho vivaṭacchada bhavanto vivaṭacchadā bhavanto vivaṭacchadāno
ayaṃ nāmikapadamālā sace pana agārasmā anagāriyaṃ pabbajati arahaṃ hoti sammāsambuddho loke vivaṭacchadāti  pāḷidassanato kārantavasena kathitā loke vivaṭacchadotipi pāḷidassanato pana kārantavasenapi kathetabbā vivaṭacchado vivaṭacchadā vivaṭacchadaṃ vivaṭacchadeti missakavasenapi kathetabbā vivaṭacchadā vivaṭacchado vivaṭacchadāno vivaṭacchadā vivaṭacchadānaṃ vivaṭacchadaṃ vivaṭacchadāne vivaṭacchadeiti
idāni saddassa nāmikapadamālā vuccate  ti sakko
vattahā vattahāno vattahānaṃ vattahāne vattahānā vattahānehi vattahānebhi vattahino vattahānaṃ vattahānā vattahānehi vattahānebhi vattahino vattahānaṃ vattahāne vattahānesu bho vattaha bhavanto vattahāno atha vā bho vattahā bho vattahānoiccapi
idāni saddassa nāmikapadamālā vuccate 
vuttasirā vuttasirā vuttasirāno vuttasirānaṃ vuttasirāne vuttasirānā vuttasirānehi vuttasirānebhi vuttasirassa vuttasirānaṃ vuttasirā vuttasirehi vuttasirebhi vuttasirassa vuttasirānaṃ vuttasire vuttasiresu bho vuttasira bhānto vuttasirānoti vuttasiroti kārantapāṭhopi dissati
idāni saddassa nāmikapadamālā vuccate 
yuvā yuvā yuvāno yuvānā yuvānaṃ yuvaṃ yuvāne yuve yuvānā yuvena yuvānena yuvānehi yuvānebhi yuvehi yuvebhi yuvānassa yuvassa yuvānānaṃ yuvānaṃ yuvānā  yuvānasmā yuvānamhā yuvānehi yuvānebhi yuvehi yuvebhi yuvānassa yuvassa yuvānānaṃ yuvānaṃ yuvāne yuvānasmiṃ yuvānamhi yuve yuvasmiṃ yuvamhi yuvānesu yuvāsu yuvesu bho yuva yuvāna bhavanto yuvānā
imasmiṃ ṭhāne ekadesena kārantanayo ca sabbathā kārantanayo ca ekadesena ca kārantanayoti tayo nayā dissanti
saddassapi maghavā maghavā maghavāno maghavānātiādinā saddasseva nāmikapadamālāyojanaṃ kubbanti garū  pana maghavā tiṭṭhati maghavanto tiṭṭhanti maghavantaṃ passati maghavante passati maghavatā kataṃ maghavantehi kataṃ maghavantebhi kataṃ maghavato dīyate maghavantānaṃ dīyate maghavatā nissaṭaṃ maghavantehi nissaṭaṃ maghavantebhi nissaṭaṃ maghavato pariggaho maghavantānaṃ pariggaho maghavati patiṭṭhitaṃ maghavantesu patiṭṭhitaṃ bho maghavā bhavanto maghavantoti padanayena vuttaṃ tathā mpi taṃ pāḷiyā saṃsandati sameti pāḷiyañhi sakko mahāli devānamindo pubbe manussabhūto samāno magho nāma māṇavo ahosi tasmā maghavāti vuccatīti vuttaṃ etena maghoti nāmaṃ assa atthīti maghavāti atthi atthavācakapaccayavasena padasiddhi dassitā hoti tasmāssa saddassa viya ca nāmikapadamālā yojetabbā
idāni saddassa nāmikapadamālā vuccate  saddassa hi yaṃ kāle magge ca vattamānassa atīto addhā dīgho addhā suduggamotiādīsu addhāti paṭhamantaṃ rūpaṃ dissati taṃ addhā idaṃ mantapadaṃ sududdasantiādīsu ekaṃsatthe  vattamānena addhāti nipātapadena samānaṃ nipātānaṃ pana padamālā na rūhati nāmikānaṃyeva rūhati
addhā addhā addhāno addhānaṃ addhāne addhunā addhānehi addhānebhi addhuno addhānaṃ addhunā addhānehi addhānebhi addhuno addhānaṃ addhani addhāne addhānesu bho addha bhavanto addhā addhāno
ettha kiñci payogaṃ dassessāma  tayo addhā addhānaṃ vītivatto iminā dīghena addhunā dīghassa addhuno accayena pathaddhuno pannaraseva cando ahū atītamaddhāne samaṇo khantidīpano addhāne gacchante paññāyissati iccādayo ñeyyā ayampi panettha nīti veditabbā addhānanti dutiyekavacanantavasena catutthīchaṭṭhībahuvacanavasena ca vuttaṃ rūpaṃ addhānamaggapaṭippanno hotītiādīsu dīghamaggavācakena addhānanti napuṃsakena sadisaṃ sutisāmaññavasenāti
idāni saddassa nāmikapadamālā vuccate 
muddhā muddhā muddhāno muddhaṃ muddhe muddhāne muddhānā muddhehi muddhebhi muddhassa muddhānaṃ muddhānā muddhehi muddhebhi muddhassa muddhānaṃ muddhani muddhanesu bho muddha bhavanto muddhā muddhāno
evaṃ padena visadisapadāni bhavanti iti nānānayehi padena sadisāni dīni visadisāni dīni iccādīni ca kārantapadāni dassitāni saddhiṃ nāmikapadamālāhi
ettha  yogaṃ sace poso kare paṇḍitajātiko
tassa vohārabhedesu vijambhe ñāṇamuttamaṃ






kārantapulliṅgaṃ niṭṭhitaṃ
