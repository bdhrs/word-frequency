

nti idaṃ ambasakkarapetavatthu tassa kā uppatti bhagavati jetavane viharante ambasakkaro nāma licchavirājā micchādiṭṭhiko natthikavādo vesāliyaṃ rajjaṃ kāresi tena ca samayena vesālinagare aññatarassa vāṇijassa āpaṇasamīpe cikkhallaṃ hoti tattha bahū janā uppatitvā atikkamantā kilamanti keci kaddamena limpanti taṃ disvā so vāṇijo mā ime manussā kalalaṃ akkamiṃsūti apagataduggandhaṃ saṅkhavaṇṇapaṭibhāgaṃ gosīsaṭṭhiṃ āharāpetvā nikkhipāpesi pakatiyā ca sīlavā ahosi akkodhano saṇhavāco paresañca yathābhūtaṃ guṇaṃ kitteti
so ekasmiṃ divase attano sahāyassa nhāyantassa pamādena anolokentassa nivāsanavatthaṃ kīḷādhippāyena apanidhāya taṃ dukkhāpetvā adāsi bhāgineyyo panassa corikāya paragehato bhaṇḍaṃ āharitvā tasseva āpaṇe nikkhipi bhaṇḍasāmikā vīmaṃsantā bhaṇḍena saddhiṃ tassa bhāgineyyaṃ tañca rañño dassesuṃ rājā imassa sīsaṃ chindatha bhāgineyyaṃ panassa sūle āropethāti āṇāpesi rājapurisā tathā akaṃsu so kālaṃ katvā bhummadevesu uppajji so gosīsena setuno katattā setavaṇṇaṃ  dibbaṃ manojavaṃ assājānīyaṃ paṭilabhi guṇavantānaṃ vaṇṇakathanena tassa gattato dibbagandho vāyati sāṭakassa pana apanihitattā naggo ahosi so attanā pubbe katakammaṃ olokento tadanusārena attano bhāgineyyaṃ sūle āropitaṃ disvā karuṇāya codiyamāno manojavaṃ assaṃ abhiruhitvā aḍḍharattisamaye tassa sūlā ropitaṭṭhānaṃ gantvā avidūre ṭhito jīva bho jīvitameva seyyoti divase divase vadati
tena ca samayena ambasakkaro rājā hatthikkhandhavaragato nagaraṃ padakkhiṇaṃ karonto aññatarasmiṃ gehe vātapānaṃ vivaritvā rājavibhūtiṃ passantiṃ  ekaṃ itthiṃ disvā paṭibaddhacitto hutvā pacchāsane nisinnassa purisassa imaṃ gharaṃ imañca itthiṃ upadhārehīti saññaṃ datvā anukkamena  attano rājagehaṃ paviṭṭho taṃ purisaṃ pesesi  gaccha bhaṇe tassā itthiyā sasāmikabhāvaṃ vā asāmikabhāvaṃ vā jānāhīti so gantvā tassā sasāmikabhāvaṃ ñatvā rañño ārocesi rājā tassā itthiyā pariggahaṇūpāyaṃ cintento tassā sāmikaṃ pakkosāpetvā ehi bhaṇe maṃ upaṭṭhāhīti āha so anicchantopi rājā attano vacanaṃ akaronte mayi rājadaṇḍaṃ kareyyāti bhayena rājupaṭṭhānaṃ sampaṭicchitvā divase divase rājupaṭṭhānaṃ gacchati rājāpi tassa bhattavetanaṃ dāpetvā katipayadivasātikkamena pātova upaṭṭhānaṃ āgataṃ evamāha  gaccha bhaṇe amumhi ṭhāne ekā pokkharaṇī atthi tato aruṇavaṇṇamattikaṃ rattuppalāni ca ānehi sace ajjeva nāgaccheyyāsi jīvitaṃ te natthīti tasmiñca gate dvārapālaṃ āha  ajja anatthaṅgate eva sūriye sabbadvārāni thaketabbānīti
sā ca pokkharaṇī vesāliyā tiyojanamatthake hoti tathāpi so puriso maraṇabhayatajjito vātavegena pubbaṇheyeva taṃ pokkharaṇiṃ sampāpuṇi sā ca pokkharaṇī amanussapariggahitāti pageva sutattā bhayena so atthi nu kho ettha koci parissayoti samantato  anupariyāyati taṃ disvā pokkharaṇipālako amanusso karuṇāyamānarūpo manussarūpena upasaṅkamitvā kimatthaṃ bho purisa idhāgatosīti āha so tassa taṃ pavattiṃ kathesi so yadi evaṃ yāvadatthaṃ gaṇhāhīti attano dibbarūpaṃ dassetvā antaradhāyi
so tattha aruṇavaṇṇamattikaṃ rattuppalāni ca gahetvā anatthaṅgateyeva sūriye nagaradvāraṃ sampāpuṇi taṃ disvā dvārapālo tassa viravantasseva dvāraṃ thakesi so thakite dvāre pavesanaṃ alabhanto dvārasamīpe sūle āropitaṃ purisaṃ disvā ete mayi anatthaṅgate eva sūriye āgate viravante evaṃ dvāraṃ thakesuṃ ahaṃ kāleyeva āgato mama dāso natthīti tayāpi ñātaṃ hotūti  sakkhimakāsi taṃ sutvā so āha ahaṃ sūle āvuto vajjho maraṇābhimukho kathaṃ tava sakkhi homi eko panettha peto mahiddhiko mama samīpaṃ āgamissati taṃ sakkhiṃ karohīti kathaṃ pana so mayā daṭṭhabboti idheva tvaṃ tiṭṭha sayameva dakkhissasīti so tattha ṭhito majjhimayāme taṃ petaṃ āgataṃ disvā sakkhiṃ akāsi vibhātāya ca rattiyā raññā mama āṇā tayā atikkantā tasmā rājadaṇḍaṃ te karissāmīti vutte deva mayā tava āṇā nātikkantā anatthaṅgate eva sūriye ahaṃ idhāgatoti tattha ko te sakkhīti so  tassa sūlāvutassa purisassa santike āgacchantaṃ naggapetaṃ sakkhīti niddisitvā kathametaṃ amhehi saddhātabbanti raññā vutte ajja rattiyaṃ tumhehi saddhātabbaṃ purisaṃ mayā saddhiṃ pesethāti āha taṃ sutvā rājā sayameva tena saddhiṃ tattha gantvā ṭhito petena ca tatthāgantvā jīva bho jīvitameva seyyoti vutte taṃ tiādinā pañcahi gāthāhi paṭipucchi idāni ādito pana nti gāthā tāsaṃ sambandhadassanatthaṃ saṅgītikārehi ṭhapitā 

 vesālī  nāma nagaratthi vajjīnaṃ tattha ahu licchavi ambasakkaro
disvāna petaṃ nagarassa bāhiraṃ tattheva pucchittha taṃ kāraṇatthiko

 seyyā nisajjā nayimassa atthi abhikkamo natthi paṭikkamo ca
asitapītakhāyitavatthabhogā paricāraṇā sāpi imassa natthi

 ye ñātakā diṭṭhasutā suhajjā anukampakā yassa ahesuṃ pubbe
daṭṭhumpi te dāni na taṃ labhanti virājitato hi janena tena

 na  oggatattassa bhavanti mittā jahanti mittā vikalaṃ viditvā
atthañca disvā parivārayanti bahū mittā uggatattassa honti

 nihīnatto sabbabhogehi kiccho sammakkhito samparibhinnagatto
ussāvabindūva palimpamānā ajja suve jīvitassūparodho

 etādisaṃ uttamakicchappattaṃ
uttāsitaṃ pucimandassa sūle
atha tvaṃ kena vaṇṇena vadesi yakkha
jīva bho jīvitameva seyyoti
 tattha ti tassaṃ vesāliyaṃ nti nagarassa bahi bhavaṃ vesālinagarassa bahi eva  jātaṃ pavattaṃ sambandhaṃ ti yattha taṃ passi tattheva ṭhāne nti  taṃ petaṃ ti jīva bho jīvitameva seyyoti vuttaatthassa kāraṇena atthiko hutvā
ti piṭṭhipasāraṇalakkhaṇā seyyā pallaṅkābhujanalakkhaṇā nisajjā ca imassa sūle āropitapuggalassa natthi ti abhikkamādilakkhaṇaṃ appamattakampi gamanaṃ imassa natthi ti yā asitapītakhāyitavatthaparibhogādilakkhaṇā indriyānaṃ paricāraṇā sāpi imassa natthi pariharaṇā sāpīti vā pāṭho asitādiparibhogavasena indriyānaṃ pariharaṇā sāpi imassa natthi vigatajīvitattāti attho paricāraṇā sāpīti keci paṭhanti
ti sandiṭṭhasahāyā ceva adiṭṭhasahāyā ca yassa mittā anuddayāvanto ye  assa imassa pubbe ahesuṃ ti passitumpi na labhanti kuto saha vasitunti attho ti pariccattasabhāvo ti tena ñātiādijanena
ti apagataviññāṇassa matassa mittā nāma na honti tassa mittehi kātabbakiccassa atikkantattā ti mato tāva tiṭṭhatu jīvantampi bhogavikalaṃ purisaṃ viditvā na ito kiñci gayhūpaganti mittā pajahanti ti tassa pana santakaṃ atthaṃ dhanaṃ disvā piyavādino mukhullokikā hutvā taṃ parivārenti ti vibhavasampattiyā  uggatasabhāvassa samiddhassa bahū anekā mittā honti ayaṃ lokiyasabhāvoti attho
ti sabbehi upabhogaparibhogavatthūhi parihīnatto ti dukkhito ti ruhirehi sammakkhitasarīro ti sūlena abbhantare vidālitagatto ti tiṇagge limpamānaussāvabindusadiso ti ajja vā suve vā imassa nāma purisassa jīvitassa uparodho nirodho tato uddhaṃ nappavattatīti attho
nti āvutaṃ āropitaṃ ti nimbarukkhassa daṇḍena katasūle  ti kena kāraṇena ti bho purisa jīva kasmā sūlaṃ āropitassāpi hi te idha jīvitameva ito cutassa jīvitato satabhāgena sahassabhāgena seyyo sundarataroti
evaṃ tena raññā pucchito so peto attano adhippāyaṃ pakāsento 

 sālohito esa ahosi mayhaṃ ahaṃ sarāmi purimāya jātiyā
disvā ca me kāruññamahosi rāja mā pāpadhammo nirayaṃ patāyaṃ

 ito  cuto licchavi esa poso satthussadaṃ nirayaṃ ghorarūpaṃ
upapajjati dukkaṭakammakārī mahābhitāpaṃ kaṭukaṃ bhayānakaṃ

 anekabhāgena guṇena seyyo ayameva sūlo nirayena tena
ekantadukkhaṃ kaṭukaṃ bhayānakaṃ ekantatibbaṃ nirayaṃ patāyaṃ

 idañca  sutvā vacanaṃ mameso dukkhūpanīto vijaheyya pāṇaṃ
tasmā ahaṃ santike na bhaṇāmi mā mekato jīvitassūparodhoti 
catasso gāthā abhāsi
 tattha  samānalohito yonisambandhena sambandho ñātakoti attho ti purimattabhāve nti ayaṃ pāpadhammo puriso nirayaṃ mā pati mā nirayaṃ upapajjīti imaṃ disvā me kāruññaṃ ahosīti yojanā
nti pāpakārīhi sattehi ussannaṃ atha vā pañcavidhabandhanaṃ mukhe tattalohasecanaṃ aṅgārapabbatāropanaṃ lohakumbhipakkhepanaṃ asipattavanappavesanaṃ vettaraṇiyaṃ samotaraṇaṃ mahāniraye pakkhepoti imehi sattahi pañcavidhabandhanādīhi dāruṇakāraṇehi ussannaṃ uparūpari nicitanti attho nti mahādukkhaṃ mahāaggisantāpaṃ vā nti aniṭṭhaṃ nti bhayajanakaṃ
ti anekakoṭṭhāsena ānisaṃsena ti tato imassa uppattiṭṭhānabhūtato nirayato ayameva sūlo seyyoti nissakke hi  idaṃ karaṇavacanaṃ nti ekanteneva tikhiṇadukkhaṃ niyatamahādukkhanti attho
ti ito cutotiādinā vuttaṃ mama vacanaṃ sutvā eso puriso dukkhūpanīto mama vacanena nirayadukkhaṃ upanīto viya hutvā nti attano jīvitaṃ pariccajeyya ti tena kāraṇena ti mayā ekato imassa purisassa jīvitassa uparodho mā hotūti imassa santike idaṃ vacanaṃ ahaṃ na bhaṇāmi atha kho  jīva bho jīvitameva seyyoti idameva bhaṇāmīti adhippāyo
evaṃ petena attano adhippāye pakāsite puna rājā petassa pavattiṃ pucchituṃ okāsaṃ karonto imaṃ gāthamāha 

 aññāto eso purisassa attho aññampi icchāmase pucchituṃ tuvaṃ
okāsakammaṃ sace no karosi pucchāma taṃ no na ca kujjhitabbanti

 addhā paṭiññā me tadā ahu nācikkhaṇā appasannassa hoti
akāmā saddheyyavacoti katvā pucchassu maṃ kāmaṃ yathā visayhanti 
imā rañño petassa ca vacanapaṭivacanagāthā
 tattha ti avagato ti icchāma ti amhākaṃ nti ime manussā yaṃkiñci pucchantīti kodho na kātabbo
ti ekaṃsena ti ñāṇavasena mayhaṃ pucchassūti paṭiññā okāsadānanti attho ti tasmiṃ kāle  paṭhamadassane ahosi ti akathanā appasannassa hoti pasanno eva hi pasannassa kiñci katheti tvaṃ pana tadā mayi appasanno ahañca tayi tena paṭijānitvā kathetukāmo nāhosi idāni panāhaṃ tuyhaṃ  akāmo eva saddhātabbavacano  iminā kāraṇena  nti tvaṃ yathā icchasi tamatthaṃ maṃ pucchassu ahaṃ pana yathā visayhaṃ yathā mayhaṃ sahituṃ sakkā tathā attano ñāṇabalānurūpaṃ kathessāmīti adhippāyo
evaṃ petena pucchanāya okāse kate rājā 

 yaṃ kiñcahaṃ cakkhunā passisāmi
sabbampi tāhaṃ abhisaddaheyyaṃ
disvāva taṃ nopi ce saddaheyyaṃ
kareyyāsi me yakkha niyassakammanti 
gāthamāha tassattho  ahaṃ yaṃ kiñcideva cakkhunā passissāmi taṃ sabbampi tatheva ahaṃ abhisaddaheyyaṃ taṃ pana disvāva taṃ vacanaṃ nopi ce saddaheyyaṃ yakkha mayhaṃ niyassakammaṃ niggahakammaṃ kareyyāsīti atha vā ti ahaṃ yaṃ kiñcideva cakkhunā passissāmi acakkhugocarassa adassanato nti sabbampi te ahaṃ diṭṭhaṃ sutaṃ aññaṃ vā abhisaddaheyyaṃ tādiso hi mayhaṃ tayi abhippasādoti adhippāyo pacchimapadassa pana yathāvuttova attho
taṃ sutvā peto 

 saccappaṭiññā tava mesā hotu sutvāna dhammaṃ labha suppasādaṃ
aññatthiko no ca paduṭṭhacitto yaṃ te sutaṃ asutañcāpi dhammaṃ
sabbampi akkhissaṃ yathā pajānanti  gāthamāha  ito paraṃ 

 setena  assena alaṅkatena upayāsi sūlāvutakassa santike
yānaṃ idaṃ abbhutaṃ dassaneyyaṃ kissetaṃ kammassa ayaṃ vipākoti

 vesāliyā nagarassa majjhe cikkhallamagge narakaṃ ahosi
gosīsamekāhaṃ pasannacitto setaṃ gahetvā narakasmiṃ nikkhipiṃ

 etasmiṃ  pādāni patiṭṭhapetvā mayañca aññe ca atikkamimhā
yānaṃ idaṃ abbhutaṃ dassaneyyaṃ tasseva kammassa ayaṃ vipākoti

 vaṇṇo ca te sabbadisā pabhāsati gandho ca te sabbadisā pavāyati
yakkhiddhipattosi mahānubhāvo naggo cāsi kissa ayaṃ vipākoti

 akkodhano niccapasannacitto saṇhāhi vācāhi janaṃ upemi
tasseva kammassa ayaṃ vipāko dibbo me vaṇṇo satataṃ pabhāsati

 yasañca kittiñca dhamme ṭhitānaṃ disvāna mantemi pasannacitto
tasseva kammassa ayaṃ vipāko dibbo me gandho satataṃ pavāyati

 sahāyānaṃ  titthasmiṃ nhāyantānaṃ thale gahetvā nidahissa dussaṃ
khiḍḍatthiko no ca paduṭṭhacitto tenamhi naggo kasirā ca vuttīti

 yo  kīḷamāno pakaroti pāpaṃ tassedisaṃ kammavipākamāhu
akīḷamāno pana yo karoti kiṃ tassa kammassa vipākamāhūti

 ye duṭṭhasaṅkappamanā manussā kāyena vācāya ca saṃkiliṭṭhā
kāyassa bhedā abhisamparāyaṃ asaṃsayaṃ te nirayaṃ upenti

 apare pana sugatimāsamānā dāne ratā saṅgahitattabhāvā
kāyassa bhedā abhisamparāyaṃ asaṃsayaṃ te sugatiṃ upentīti 
tesaṃ ubhinnaṃ vacanapaṭivacanagāthā honti
 tattha ti sabbampi tāhaṃ abhisaddaheyyanti tava esā paṭiññā mayhaṃ saccaṃ hotu nti mayā vuccamānaṃ dhammaṃ sutvā sundaraṃ pasādaṃ labhassu ti ājānanatthiko nti yathā aññopi  pajānanto yathāpi ñātanti vā mayā yathā ñātanti attho
ti kissetaṃ kissa nāma etaṃ kissa kammassa ayaṃ vipāko nti vā nipātamattaṃ kissa kammassāti yojanā kissa teti ca keci paṭhanti
ti  cikkhallavati pathamhi nti āvāṭaṃ nti ekaṃ ahaṃ nti yathā kaddamo na akkamīyati evaṃ tasmiṃ cikkhallāvāṭe ṭhapesiṃ ti tassa gosīsena setukaraṇassa
nti dhammacārīnaṃ samacārīnaṃ ti kathemi kittayāmi ti  hasādhippāyo ti dussasāmike na dūsitacitto na avaharaṇādhippāyo nāpi vināsādhippāyoti attho
ti akhiḍḍādhippāyo lobhādīhi dūsitacitto ti tassa tathā katassa pāpakammassa kīva kaṭukaṃ dukkhavipākaṃ paṇḍitā āhu
ti kāmasaṅkappādivasena dūsitamanovitakkā etena manoduccaritamāha ti pāṇātipātādivasena kāyavācāhi malinā ti āsīsamānā patthayamānā
evaṃ petena saṅkhepeneva kammaphalesu vibhajitvā dassitesu taṃ asaddahanto rājā 

 taṃ kinti jāneyyamahaṃ avecca kalyāṇapāpassa ayaṃ vipāko
kiṃ vāhaṃ disvā abhisaddaheyyaṃ ko vāpi maṃ saddahāpeyya etanti 
gāthamāha tattha ti yoyaṃ tayā ye duṭṭhasaṅkappamanā manussā kāyena vācāya ca saṃkiliṭṭhātiādinā apare pana sugatimāsamānātiādinā ca kalyāṇassa pāpassa ca kammassa vipāko vibhajitvā vutto taṃ kinti kena kāraṇena ahaṃ avecca  aparapaccayabhāvena saddaheyyaṃ nti kīdisaṃ vā panāhaṃ paccakkhabhūtaṃ nidassanaṃ disvā paṭisaddaheyyaṃ nti ko vā viññū puriso paṇḍito etamatthaṃ maṃ saddahāpeyya taṃ kathehīti  attho
taṃ sutvā peto kāraṇena tamatthaṃ tassa pakāsento 

 disvā ca sutvā abhisaddahassu kalyāṇapāpassa ayaṃ vipāko
kalyāṇapāpe ubhaye asante siyā nu sattā sugatā duggatā vā

 no cettha kammāni kareyyuṃ maccā kalyāṇapāpāni manussaloke
nāhesuṃ sattā sugatā duggatā vā hīnā paṇītā ca manussaloke

 yasmā ca kammāni karonti maccā kalyāṇapāpāni manussaloke
tasmā hi sattā sugatā duggatā vā hīnā paṇītā ca manussaloke

 dvayajja kammānaṃ vipākamāhu sukhassa dukkhassa ca vedanīyaṃ
tā devatāyo paricārayanti paccenti bālā dvayataṃ apassinoti 
gāthā abhāsi
 tattha ti paccakkhato disvāpi ti dhammaṃ sutvā tadanusārena nayaṃ nento anuminanto ti kusalassa akusalassa ca kammassa ayaṃ sukho ayaṃ dukkho ca vipākoti abhisaddahassu ti kalyāṇe pāpe cāti duvidhe kamme avijjamāne ti ime sattā  sugatiṃ gatā duggatiṃ gatā vā sugatiyaṃ vā aḍḍhā duggatiyaṃ daliddā vāti ayamattho kiṃ nu siyā kathaṃ sambhaveyyāti attho
 idāni yathāvuttamatthaṃ ti ca ti ca gāthādvayena byatirekato anvayato ca vibhāveti tattha ti kularūpārogyaparivārādīhi  hīnā uḷārā ca
ti dvayaṃ duvidhaṃ ajja idāni kammānaṃ sucaritaduccaritānaṃ vipākaṃ vadanti kathenti kiṃ tanti āha nti iṭṭhassa ca aniṭṭhassa ca anubhavanayoggaṃ ti ye ukkaṃsavasena sukhavedanīyaṃ vipākaṃ paṭilabhanti te devaloke tā devatā hutvā dibbasukhasamappitā indriyāni paricārenti ti ye bālā kammañca kammaphalañcāti dvayaṃ apassantā asaddahantā te pāpappasutā dukkhavedanīyaṃ vipākaṃ anubhavantā nirayādīsu kammunā paccenti dukkhaṃ pāpuṇanti
evaṃ kammaphalaṃ saddahanto pana tvaṃ kasmā evarūpaṃ dukkhaṃ paccanubhavasīti anuyogaṃ sandhāya 

 na matthi kammāni sayaṃkatāni datvāpi me natthi yo ādiseyya
acchādanaṃ sayanamathannapānaṃ tenamhi naggo kasirā ca vuttīti 
gāthamāha tattha ti yasmā sayaṃ attanā pubbe katāni puññakammāni mama natthi na vijjanti yehi idāni acchādanādīni labheyyaṃ ti yo samaṇabrāhmaṇānaṃ dānaṃ datvā asukassa petassa hotūti me ādiseyya uddiseyya so natthi ti tena duvidhenāpi kāraṇena idāni naggo  niccoḷo amhi kasirā dukkhā ca vutti jīvikā hotīti
taṃ  sutvā rājā tassa acchādanādilābhaṃ ākaṅkhanto 

 siyā nu kho kāraṇaṃ kiñci yakkha acchādanaṃ yena tuvaṃ labhetha
ācikkha me tvaṃ yadatthi hetu saddhāyikaṃ hetuvaco suṇomāti 
gāthamāha tattha ti yena kāraṇena tvaṃ  labheyyāsi  taṃ  bhaveyya nu khoti attho ti yadi atthi
athassa  peto taṃ kāraṇaṃ ācikkhanto 

 kappitako nāma idhatthi bhikkhu jhāyī susīlo arahā vimutto
guttindriyo saṃvutapātimokkho sītibhūto uttamadiṭṭhipatto

 sakhilo vadaññū suvaco sumukho svāgamo suppaṭimuttako ca
puññassa khettaṃ araṇavihārī devamanussānañca dakkhiṇeyyo

 santo vidhūmo anīgho nirāso mutto visallo amamo avaṅko
nirūpadhī sabbapapañcakhīṇo tisso vijjā anuppatto jutimā

 appaññāto disvāpi na ca sujāno munīti naṃ vajjisu voharanti
jānanti taṃ yakkhabhūtā anejaṃ kalyāṇadhammaṃ vicarantaṃ loke

 tassa  tuvaṃ ekayugaṃ duve vā mamuddisitvāna sace dadetha
paṭiggahītāni ca tāni assu mamañca passetha sannaddhadussanti 
gāthā abhāsi
 tattha ti jaṭilasahassassa abbhantare āyasmato upālittherassa upajjhāyaṃ sandhāya vadati ti imissā vesāliyā samīpe ti aggaphalajhānena jhāyī ti sabbakilesadarathapariḷāhavūpasamena sītibhāvappatto ti uttamaṃ aggaphalaṃ sammādiṭṭhiṃ patto
ti mudu ti subbaco ti suṭṭhu āgatāgamo ti suṭṭhu paṭimuttakavāco muttabhāṇīti attho ti mettāvihārī
ti upasantakileso ti vigatamicchāvitakkadhūmo ti niddukkho ti nittaṇho ti sabbabhavehi vimutto ti vītarāgādisallo ti  mamaṃkāravirahito ti kāyavaṅkādivaṅkavirahito ti kilesābhisaṅkhārādiupadhippahāyī ti parikkhīṇataṇhādipapañco ti anuttarāya ñāṇajutiyā jutimā ti paramappicchatāya paṭicchannaguṇatāya ca na pākaṭo
ti gambhīrabhāvena disvāpi evaṃsīlo evaṃdhammo evaṃpaññoti na suviññeyyo nti yakkhabhūtā ca anejaṃ nittaṇhaṃ arahāti taṃ jānanti nti sundarasīlādiguṇaṃ
ti tassa kappitakamahātherassa nti ekaṃ vatthayugaṃ ti dve vā vatthayugāni ti mamaṃ uddisitvā ti tāni vatthayugāni tena paṭiggahitāni ca assu  bhaveyyuṃ nti dussena katasannāhaṃ laddhavatthaṃ nivatthapārutadussanti attho
tato rājā 

 kasmiṃ padese samaṇaṃ vasantaṃ gantvāna passemu mayaṃ idāni
yo majja kaṅkhaṃ vicikicchitañca diṭṭhīvisūkāni vinodayeyyāti 
therassa vasanaṭṭhānaṃ pucchi tattha ti katarasmiṃ padese ti yo ajja makāro padasandhikaro
tato peto 

 eso nisinno kapinaccanāyaṃ parivārito devatāhi bahūhi
dhammiṃ kathaṃ bhāsati saccanāmo sakasmimācerake appamattoti 
gāthamāha tattha nti kapīnaṃ vānarānaṃ naccanena kapinaccanāti laddhavohāre padese ti jhāyī susīlo arahā vimuttotiādīhi guṇanāmehi yāthāvanāmo aviparītanāmo 
evaṃ petena vutte rājā tāvadeva therassa santikaṃ gantukāmo 

 tathāhaṃ kassāmi gantvā idāni acchādayissaṃ samaṇaṃ yugena
paṭiggahītāni ca tāni assu tuvañca passemu sannaddhadussanti 
gāthamāha tattha ti karissāmi
atha peto devatānaṃ thero dhammaṃ deseti tasmā nāyaṃ upasaṅkamanakāloti dassento 

 mā  akkhaṇe pabbajitaṃ upāgami sādhu vo licchavi nesa dhammo
tato ca kāle upasaṅkamitvā tattheva passāhi raho nisinnanti 
gāthamāha tattha ti āyācane nipāto ti licchavirāja tumhākaṃ rājūnaṃ esa dhammo na hoti yaṃ akāle upasaṅkamanaṃ ti tasmiṃyeva ṭhāne
evaṃ petena vutte rājā sādhūti sampaṭicchitvā attano nivesanameva gantvā puna yuttapattakāle aṭṭha vatthuyugāni gāhāpetvā theraṃ upasaṅkamitvā ekamantaṃ nisinno paṭisanthāraṃ katvā imāni bhante aṭṭha vatthayugāni paṭiggaṇhāti āha taṃ sutvā thero kathāsamuṭṭhāpanatthaṃ mahārāja pubbe tvaṃ adānasīlo samaṇabrāhmaṇānaṃ viheṭhanajātikova kathaṃ paṇītāni vatthāni dātukāmo jātoti āha taṃ sutvā rājā tassa kāraṇaṃ ācikkhanto petena samāgamaṃ tena ca attanā ca kathitaṃ sabbaṃ therassa ārocetvā vatthāni datvā petassa uddisi tena peto dibbavatthadharo alaṅkatapaṭiyatto assāruḷho therassa ca rañño ca purato pātubhavi taṃ disvā rājā attamano pamudito pītisomanassajāto paccakkhato vata mayā kammaphalaṃ diṭṭhaṃ na dānāhaṃ pāpaṃ karissāmi puññameva karissāmīti vatvā tena petena sakkhiṃ akāsi so ca peto sace tvaṃ licchavirāja ito paṭṭhāya adhammaṃ pahāya dhammaṃ carasi evāhaṃ tava sakkhiṃ karissāmi santikañca te āgamissāmi sūlāvutañca purisaṃ sīghaṃ sūlato mocehi evaṃ so jīvitaṃ labhitvā dhammaṃ caranto dukkhato muccissati therañca kālena kālaṃ upasaṅkamitvā dhammaṃ suṇanto  puññāni  karohīti vatvā gato
atha rājā theraṃ vanditvā nagaraṃ pavisitvā sīghaṃ sīghaṃ licchaviparisaṃ sannipātetvā te anujānāpetvā taṃ purisaṃ sūlato mocetvā imaṃ arogaṃ karothāti tikicchake āṇāpesi therañca upasaṅkamitvā pucchi  siyā nu kho bhante nirayagāmikammaṃ katvā ṭhitassa nirayato muttīti siyā mahārāja sace uḷāraṃ puññaṃ karoti muccatīti  vatvā thero rājānaṃ saraṇesu ca sīlesu ca patiṭṭhāpesi so tattha patiṭṭhito therassa ovāde ṭhatvā sotāpanno ahosi sūlāvuto pana puriso arogo hutvā saṃvegajāto bhikkhūsu pabbajitvā nacirasseva arahattaṃ pāpuṇi tamatthaṃ dassentā saṅgītikārā 

 tathāti vatvā agamāsi tattha parivārito dāsagaṇena licchavi
so taṃ nagaraṃ upasaṅkamitvā vāsūpagacchittha sake nivesane

 tato ca kāle gihikiccāni katvā
nhatvā pivitvā ca khaṇaṃ labhitvā
viceyya peḷāto ca yugāni aṭṭha
gāhāpayī dāsagaṇena licchavi

 so taṃ padesaṃ upasaṅkamitvā taṃ addasa samaṇaṃ santacittaṃ
paṭikkantaṃ gocarato nivattaṃ sītibhūtaṃ rukkhamūle nisinnaṃ

 tamenamavoca upasaṅkamitvā appābādhaṃ phāsuvihārañca pucchi
vesāliyaṃ licchavihaṃ bhadante jānanti maṃ licchavi ambasakkaro

 imāni  me aṭṭha yugā subhāni paṭiggaṇha bhante padadāmi tuyhaṃ
teneva atthena idhāgatosmi yathā ahaṃ attamano bhaveyyanti

 dūratova samaṇā brāhmaṇā ca nivesanaṃ te parivajjayanti
pattāni bhijjanti ca te nivesane saṅghāṭiyo cāpi vidālayanti

 athāpare  pādakuṭhārikāhi avaṃsirā samaṇā pātayanti
etādisaṃ pabbajitā vihesaṃ tayā kataṃ samaṇā pāpuṇanti

 tiṇena telampi na tvaṃ adāsi mūḷhassa maggampi na pāvadāsi
andhassa daṇḍaṃ sayamādiyāsi etādiso kadariyo asaṃvuto tuvaṃ
atha tvaṃ kena vaṇṇena kimeva disvā amhehi saha saṃvibhāgaṃ karosīti

 paccemi bhante yaṃ tvaṃ vadesi vihesayiṃ samaṇe brāhmaṇe ca
khiḍḍatthiko no ca paduṭṭhacitto etampi me dukkaṭameva bhante

 khiḍḍāya yakkho pasavitvā pāpaṃ vedeti dukkhaṃ asamattabhogī
daharo  yuvā nagganiyassa bhāgī kiṃ su tato dukkhatarassa hoti

 taṃ disvā saṃvegamalatthaṃ bhante tappaccayā vāpi dadāmi dānaṃ
paṭiggaṇha bhante vatthayugāni aṭṭha yakkhassimā gacchantu dakkhiṇāyoti

 addhā hi dānaṃ bahudhā pasatthaṃ dadato ca te akkhayadhammamatthu
paṭigaṇhāmi te vatthayugāni aṭṭha yakkhassimā gacchantu dakkhiṇāyoti

 tato  hi so ācamayitvā licchavi therassa datvāna yugāni aṭṭha
paṭiggahītāni ca tāni assu yakkhañca passetha sannaddhadussaṃ

 tamaddasā candanasāralittaṃ ājaññamārūḷhamuḷāravaṇṇaṃ
alaṅkataṃ sādhunivatthadussaṃ parivāritaṃ yakkhamahiddhipattaṃ

 so taṃ disvā attamano udaggo pahaṭṭhacitto ca subhaggarūpo
kammañca disvāna mahāvipākaṃ sandiṭṭhikaṃ cakkhunā sacchikatvā

 tamenamavoca  upasaṅkamitvā dassāmi dānaṃ samaṇabrāhmaṇānaṃ
na cāpi me kiñci adeyyamatthi tuvañca me yakkha bahūpakāroti

 tuvañca me licchavi ekadesaṃ adāsi dānāni amoghametaṃ
svāhaṃ  karissāmi tayāva sakkhiṃ amānuso mānusakena saddhinti

 gatī ca bandhū ca parāyaṇañca mitto mamāsi atha devatā me
yācāmi taṃ pañjaliko bhavitvā icchāmi taṃ yakkha punapi daṭṭhunti

 sace tuvaṃ assaddho bhavissasi kadariyarūpo vippaṭipannacitto
tvaṃ neva maṃ lacchasi dassanāya disvā ca taṃ nopi ca ālapissaṃ

 sace  pana tvaṃ bhavissasi dhammagāravo dāne rato saṅgahitattabhāvo
opānabhūto samaṇabrāhmaṇānaṃ evaṃ mamaṃ lacchasi dassanāya

 disvā ca taṃ ālapissaṃ bhadante imañca sūlato lahuṃ pamuñca
yatonidānaṃ akarimha sakkhiṃ maññāmi sūlāvutakassa kāraṇā

 te aññamaññaṃ akarimha sakkhiṃ ayañca sūlato lahuṃ pamutto
sakkacca dhammāni samācaranto mucceyya so nirayā ca tamhā
kammaṃ siyā aññatra vedanīyaṃ

 kappitakañca  upasaṅkamitvā teneva saha saṃvibhajitvā kāle
sayaṃ mukhenūpanisajja puccha so te akkhissati etamatthaṃ

 tameva bhikkhuṃ upasaṅkamitvā pucchassu aññatthiko no ca paduṭṭhacitto
so te sutaṃ asutañcāpi dhammaṃ sabbampi akkhissati yathā pajānanti

 so  tattha rahassaṃ samullapitvā sakkhiṃ karitvāna amānusena
pakkāmi so licchavinaṃ sakāsaṃ atha bravi parisaṃ sannisinnaṃ

 suṇantu  bhonto mama ekavākyaṃ varaṃ varissaṃ labhissāmi atthaṃ
sūlāvuto puriso luddakammo paṇihitadaṇḍo anusattarūpo

 ettāvatā vīsatirattimattā yato āvuto neva jīvati na mato
tāhaṃ mocayissāmi dāni yathāmatiṃ anujānātu saṅghoti

 etañca aññañca lahuṃ pamuñca ko taṃ vadetha tathā karontaṃ
yathā pajānāsi tathā karohi yathāmatiṃ anujānāti saṅghoti

 so  taṃ padesaṃ upasaṅkamitvā sūlāvutaṃ mocayi khippameva
mā bhāyi sammāti ca taṃ avoca tikicchakānañca upaṭṭhapesi

 kappitakañca upasaṅkamitvā teneva saha saṃvibhajitvā kāle
sayaṃ mukhenūpanisajja licchavi tatheva pucchittha naṃ kāraṇatthiko

 sūlāvuto puriso luddakammo paṇītadaṇḍo anusattarūpo
ettāvatā vīsatirattimattā yato āvuto neva jīvati na mato

 so mocito gantvā mayā idāni etassa yakkhassa vaco hi bhante
siyā nu kho kāraṇaṃ kiñcideva yena so nirayaṃ no vajeyya

 ācikkha  bhante yadi atthi hetu saddhāyikaṃ hetuvaco suṇoma
na tesaṃ kammānaṃ vināsamatthi avedayitvā idha byantibhāvoti

 sace sa dhammāni samācareyya sakkacca rattindivamappamatto
mucceyya so nirayā ca tamhā kammaṃ siyā aññatra vedanīyanti

 aññāto  eso purisassa attho mamampi dāni anukampa bhante
anusāsa maṃ ovada bhūripañña yathā ahaṃ no nirayaṃ vajeyyanti

 ajjeva buddhaṃ saraṇaṃ upehi dhammañca  saṅghañca pasannacitto
tatheva sikkhāya padāni pañca akhaṇḍaphullāni samādiyassu

 pāṇātipātā viramassu khippaṃ loke adinnaṃ parivajjayassu
amajjapo mā ca musā abhāṇī sakena dārena ca hoti tuṭṭho
imañca ariyaṃ aṭṭhaṅgavarenupetaṃ samādiyāhi kusalaṃ sukhudrayaṃ

 cīvaraṃ  piṇḍapātañca paccayaṃ sayanāsanaṃ
annaṃ pānaṃ khādanīyaṃ vatthasenāsanāni ca
dadāhi ujubhūtesu vippasannena cetasā

 bhikkhūpi sīlasampanne vītarāge bahussute
tappehi annapānena sadā puññaṃ pavaḍḍhati

 evañca  dhammāni samācaranto sakkacca rattindivamappamatto
muñca tuvaṃ nirayā ca tamhā kammaṃ siyā aññatra vedanīyanti

 ajjeva buddhaṃ saraṇaṃ upemi dhammañca saṅghañca pasannacitto
tatheva sikkhāya padāni pañca akhaṇḍaphullāni samādiyāmi

 pāṇātipātā viramāmi khippaṃ loke adinnaṃ parivajjayāmi
amajjapo no ca musā bhaṇāmi sakena dārena ca homi tuṭṭho
imañca ariyaṃ aṭṭhaṅgavarenupetaṃ samādiyāmi kusalaṃ sukhudrayaṃ

 cīvaraṃ piṇḍapātañca paccayaṃ sayanāsanaṃ
annaṃ pānaṃ khādanīyaṃ vatthasenāsanāni ca

 bhikkhū  ca sīlasampanne vītarāge bahussute
dadāmi na vikampāmi buddhānaṃ sāsane ratoti

 etādiso licchavi ambasakkaro vesāliyaṃ aññataro upāsako
saddho mudū kārakaro ca bhikkhu saṅghañca sakkacca tadā upaṭṭhahi

 sūlāvuto ca arogo hutvā serī sukhī pabbajjaṃ upāgami
bhikkhuñca āgamma kappitakuttamaṃ ubhopi sāmaññaphalāni ajjhaguṃ

 etādisā  sappurisāna sevanā mahapphalā hoti sataṃ vijānataṃ
sūlāvuto aggaphalaṃ aphassayi phalaṃ kaniṭṭhaṃ pana ambasakkaroti 
gāthāyo avocuṃ
 tattha ti vāsaṃ upagacchi ti gehaṃ āvasantena kātabbakuṭumbakiccāni ti sundaravatthagahaṇatthaṃ vicinitvā nti piṇḍapātato paṭikkantaṃ tenāha nti ti vesāliyaṃ licchavihaṃ bhadantetiādikaṃ avoca
ti viphālayanti ti pādasaṅkhātāhi kuṭhārīhi ti paripātayanti
ti  tiṇaggenāpi ti maggamūḷhassa maggampi tvaṃ na kathayasi evāyaṃ purisā ito cito ca paribbhamatūti keḷīsīlo hi ayaṃ rājā ti andhassa hatthato yaṭṭhiṃ sayameva acchinditvā gaṇhasi ti attanā paribhuñjitabbavatthuto ekaccāni datvā saṃvibhajasi
ti bhante tvaṃ pattāni bhijjantītiādinā yaṃ vadesi taṃ paṭijānāmi sabbamevetaṃ mayā kataṃ kārāpitañcāti dasseti ti etaṃ khiḍḍādhippāyena  katampi
ti khiḍḍāya ti upacinitvā ti anubhavati ti aparipuṇṇabhogo tameva aparipuṇṇabhogataṃ dassetuṃ tiādi vuttaṃ ti naggabhāvassa ti kiṃ su nāma tato naggabhāvato dukkhataraṃ assa petassa hoti ti imā mayā diyyamānavatthadakkhiṇāyo petassa upakappantu
nti bahūhi pakārehi buddhādīhi vaṇṇitaṃ ti aparikkhayadhammaṃ hotu ti hatthapādadhovanapubbakaṃ mukhaṃ vikkhāletvā nti sārabhūtacandanalittaṃ nti seṭṭharūpaṃ nti anukulavuttinā parijanena parivāritaṃ nti mahatiṃ yakkhiddhiṃ deviddhiṃ patvā ṭhitaṃ ti tamenaṃ avoca
ti catūsu paccayesu ekadesabhūtaṃ vatthadānaṃ sandhāya vadati nti sakkhibhāvaṃ
ti  me āsi ti mayhaṃ devatā āsīti yojanā
ti micchādiṭṭhiṃ paṭipannamānaso dhammiyaṃ paṭipadaṃ pahāya adhammiyaṃ paṭipadaṃ paṭipannoti attho nti yannimittaṃ yassa santikaṃ āgamanahetu
ti dānasaṃvibhāgaṃ katvā ti aññe purise apesetvā upinisīditvā sammukheneva puccha
nti sannipatitavasena nisinnaṃ nti mayā icchitampi atthaṃ labhissāmi ti ṭhapitasarīradaṇḍo ti rājini anusattasabhāvo ti vīsatimattā rattiyo ativattāti attho nti taṃ ahaṃ nti mayhaṃ yathāruci
ti etaṃ sūle āvutaṃ purisaṃ aññañca yassa rājāṇā paṇihitā tañca ti sīghaṃ mocehi nti tathā dhammiyakammaṃ karontaṃ taṃ imasmiṃ vajjiraṭṭhe ko nāma na pamocehīti vadeyya evaṃ vattuṃ kocipi na labhatīti attho
ti  tikicchake ca
ti petassa vacanaṃ tassa bhante petassa vacanena evamakāsinti dasseti
ti pubbe kataṃ pāpakammaṃ abhibhavituṃ samatthe puññadhamme nti yaṃ tasmiṃ pāpakamme upapajjavedanīyaṃ taṃ ahosikammaṃ nāma hoti yaṃ pana aparapariyāyavedanīyaṃ taṃ aññatra aparapariyāye vedayitabbaphalaṃ hoti sati saṃsārappavattiyanti attho
ti  attanā vuccamānaṃ tāya āsannaṃ paccakkhaṃ vāti katvā vuttaṃ nti parisuddhaṭṭhena ariyaṃ pāṇātipātāveramaṇiādīhi aṭṭhahi aṅgehi upetaṃ yuttaṃ uttamaṃ uposathasīlaṃ nti anavajjaṃ nti sukhavipākaṃ
ti sakideva puññaṃ katvā alamettāvatāti aparituṭṭho hutvā aparāparaṃ sucaritaṃ pūrentassa sabbakālaṃ puññaṃ abhivaḍḍhati aparāparaṃ vā sucaritaṃ pūrentassa puññasaṅkhātaṃ puññaphalaṃ uparūpari vaḍḍhati paripūretīti attho
 evaṃ therena vutte rājā apāyadukkhato utrastacitto ratanattaye puññadhamme ca abhivaḍḍhamānapasādo tato paṭṭhāya saraṇāni sīlāni ca samādiyanto tiādimāha
 tattha ti ediso yathāvuttarūpo ti vesāliyaṃ anekasahassesu upāsakesu aññataro upāsako hutvā tiādi kalyāṇamittasannissayena  tassa purimabhāvato aññādisataṃ dassetuṃ vuttaṃ pubbe hi so assaddho kakkhaḷo bhikkhūnaṃ akkosakārako saṅghassa ca anupaṭṭhāko ahosi idāni pana saddho muduko hutvā bhikkhusaṅghañca sakkaccaṃ tadā upaṭṭhahīti tatta ti upakārakārī
ti  dvepi sūlāvuto rājā ca nti yathārahaṃ sāmaññaphalāni adhigacchiṃsu tayidaṃ yathārahaṃ dassetuṃ ti vuttaṃ tattha nti sotāpattiphalaṃ sandhāyāha yaṃ panettha atthato avibhattaṃ taṃ suviññeyyameva
evaṃ raññā petena attanā ca vuttamatthaṃ āyasmā kappitako satthāraṃ vandituṃ sāvatthiṃ gato bhagavato ārocesi  satthā tamatthaṃ aṭṭhuppattiṃ katvā sampattaparisāya dhammaṃ desesi sā desanā mahājanassa sātthikā ahosīti


ti idaṃ serīsakapetavatthu taṃ yasmā serīsakavimānavatthunā nibbisesaṃ tasmā tattha aṭṭhuppattiyaṃ gāthāsu ca yaṃ vattabbaṃ taṃ paramatthadīpaniyaṃ vimānavatthuvaṇṇanāyaṃ  vuttameva tasmā tattha vuttanayena veditabbanti


ti idaṃ nandakapetavatthu tassa kā uppatti satthu parinibbānato vassasatadvayassa accayena suraṭṭhavisaye piṅgalo nāma rājā ahosi tassa senāpati nandako nāma micchādiṭṭhī viparītadassano natthi dinnantiādinā micchāgāhaṃ paggayha vicari tassa dhītā uttarā nāma upāsikā patirūpe kule dinnā ahosi nandako pana kālaṃ katvā viñjhāṭaviyaṃ mahati nigrodharukkhe vemānikapeto hutvā nibbatti tasmiṃ kālakate uttarā sucisītalagandhodakapūritaṃ  pānīyaghaṭaṃ kummāsābhisaṅkhatehi  vaṇṇagandharasasampannehi pūvehi paripuṇṇasarāvakañca aññatarassa khīṇāsavattherassa datvā ayaṃ dakkhiṇā mayhaṃ pitu upakappatūti uddisi tassa tena dānena dibbapānīyaṃ aparimitā ca pūvā pātubhaviṃsu taṃ disvā so evaṃ cintesi  pāpakaṃ vata mayā kataṃ yaṃ mahājano natthi dinnantiādinā micchāgāhaṃ gāhito idāni pana piṅgalo rājā dhammāsokassa rañño ovādaṃ dātuṃ gato so taṃ tassa datvā āgamissati handāhaṃ natthikadiṭṭhiṃ vinodessāmīti na cireneva ca piṅgalo rājā dhammāsokassa rañño ovādaṃ datvā paṭinivattanto  maggaṃ paṭipajji
atha so peto attano vasanaṭṭhānābhimukhaṃ taṃ maggaṃ nimmini rājā ṭhitamajjhanhike samaye tena maggena gacchati tassa gachantassa purato maggo dissati piṭṭhito panassa antaradhāyati sabbapacchato gacchanto puriso maggaṃ antarahitaṃ disvā bhīto vissaraṃ viravanto dhāvitvā rañño ārocesi taṃ sutvā rājā bhīto saṃviggamānaso hatthikkhandhe ṭhatvā catasso disā olokento petassa vasananigrodharukkhaṃ disvā tadabhimukho agamāsi saddhiṃ caturaṅginiyā senāya athānukkamena raññe taṃ ṭhānaṃ patte peto sabbābharaṇavibhūsito rājānaṃ upasaṅkamitvā paṭisanthāraṃ katvā pūve ca pānīyañca dāpesi rājā saparijano nhatvā pūve khāditvā pānīyaṃ pivitvā paṭippassaddhamaggakilamatho tiādinā petaṃ pucchi peto ādito paṭṭhāya attano pavattiṃ ācikkhitvā rājānaṃ micchādassanato vimocetvā saraṇesu sīlesu ca patiṭṭhāpesi tamatthaṃ dassetuṃ saṅgītikārā 

 rājā piṅgalako nāma suraṭṭhānaṃ adhipati ahu
moriyānaṃ upaṭṭhānaṃ gantvā suraṭṭhaṃ punarāgamā

 uṇhe majjhanhike kāle rājā paṅkaṃ upāgami
addasa maggaṃ ramaṇīyaṃ petānaṃ taṃ vaṇṇupathaṃ
 sārathiṃ  āmantayī rājā 
ayaṃ maggo ramaṇīyo khemo sovatthiko sivo
iminā sārathi yāma suraṭṭhānaṃ santike ito

 tena  pāyāsi soraṭṭho senāya caturaṅginiyā
ubbiggarūpo puriso soraṭṭhaṃ etadabravi

 kummaggaṃ  paṭipannamhā bhiṃsanaṃ lomahaṃsanaṃ
purato dissati maggo pacchato ca na dissati

 kummaggaṃ paṭipannamhā yamapurisāna santike
amānuso vāyati gandho ghoso suyyati dāruṇo

 saṃviggo rājā soraṭṭho sārathiṃ etadabravi
kummaggaṃ paṭipannamhā bhiṃsanaṃ lomahaṃsanaṃ
purato dissati maggo pacchato ca na dissati

 kummaggaṃ paṭipannamhā yamapurisāna santike
amānuso vāyati gandho ghoso suyyati dāruṇo

 hatthikkhandhaṃ samāruyha olokento catuddisā
addasa nigrodhaṃ ramaṇīyaṃ pādapaṃ chāyāsampannaṃ
nīlabbhavaṇṇasadisaṃ meghavaṇṇasirīnibhaṃ

 sārathiṃ āmantayī rājā kiṃ eso dissati brahā
nīlabbhavaṇṇasadiso meghavaṇṇasirīnibho

 nigrodho so mahārāja pādapo chāyāsampanno
nīlabbhavaṇṇasadiso meghavaṇṇasirīnibho

 tena pāyāsi soraṭṭho yena so dissate brahā
nīlabbhavaṇṇasadiso meghavaṇṇasirīnibho

 hatthikkhandhato  oruyha rājā rukkhaṃ upāgami
nisīdi rukkhamūlasmiṃ sāmacco saparijjano
pūraṃ pānīyasarakaṃ pūve vitte ca addasa

 puriso ca devavaṇṇī sabbābharaṇabhūsito
upasaṅkamitvā rājānaṃ soraṭṭhaṃ etadabravi

 svāgataṃ te mahārāja atho te adurāgataṃ
pivatu devo pānīyaṃ pūve khāda arindama

 pivitvā rājā pānīyaṃ sāmacco saparijjano
pūve khāditvā pitvā ca soraṭṭho etadabravi

 devatā  nusi gandhabbo adu sakko purindado
ajānantā taṃ pucchāma kathaṃ jānemu taṃ mayanti

 nāmhi devo na gandhabbo nāpi sakko purindado
peto ahaṃ mahārāja suraṭṭhā idha māgatoti

 kiṃsīlo kiṃsamācāro suraṭṭhasmiṃ pure tuvaṃ
kena te brahmacariyena ānubhāvo ayaṃ tavāti

 taṃ suṇohi mahārāja arindama raṭṭhavaḍḍhana
amaccā pārisajjā ca brāhmaṇo ca purohito

 suraṭṭhasmiṃ ahaṃ deva puriso pāpacetaso
micchādiṭṭhi ca dussīlo kadariyo paribhāsako

 dadantānaṃ  karontānaṃ vārayissaṃ bahujjanaṃ
aññesaṃ dadamānānaṃ antarāyakaro ahaṃ

 vipāko natthi dānassa saṃyamassa kuto phalaṃ
natthi ācariyo nāma adantaṃ ko damessati

 samatulyāni  bhūtāni kuto jeṭṭhāpacāyiko
natthi balaṃ vīriyaṃ vā kuto uṭṭhānaporisaṃ

 natthi dānaphalaṃ nāma na visodheti verinaṃ
laddheyyaṃ labhate macco niyatipariṇāmajaṃ

 natthi mātā pitā bhātā loko natthi ito paraṃ
natthi dinnaṃ natthi hutaṃ sunihitaṃ na vijjati

 yopi haneyya purisaṃ parassa chindate siraṃ
na koci kañci hanati sattannaṃ vivaramantare

 acchejjābhejjo hi jīvo aṭṭhaṃso guḷaparimaṇḍalo
yojanānaṃ sataṃ pañca ko jīvaṃ chettumarahati

 yathā  suttaguḷe khitte nibbeṭhentaṃ palāyati
evameva ca so jīvo nibbeṭhento palāyati

 yathā gāmato nikkhamma aññaṃ gāmaṃ pavisati
evameva ca so jīvo aññaṃ bondiṃ pavisati

 yathā gehato nikkhamma aññaṃ gehaṃ pavisati
evameva ca so jīvo aññaṃ bondiṃ pavisati

 cullāsīti  mahākappino satasahassāni hi
ye bālā ye ca paṇḍitā saṃsāraṃ khepayitvāna
dukkhassantaṃ karissare

 mitāni sukhadukkhāni doṇehi piṭakehi ca
jino sabbaṃ pajānāti sammūḷhā itarā pajā

 evaṃdiṭṭhi pure āsiṃ sammūḷho mohapāruto
micchādiṭṭhi ca dussīlo kadariyo paribhāsako

 oraṃ  me chahi māsehi kālakiriyā bhavissati
ekantakaṭukaṃ ghoraṃ nirayaṃ papatissahaṃ

 catukkaṇṇaṃ catudvāraṃ vibhattaṃ bhāgaso mitaṃ
ayopākārapariyantaṃ ayasā paṭikujjitaṃ

 tassa ayomayā bhūmi jalitā tejasā yutā
samantā yojanasataṃ pharitvā tiṭṭhati sabbadā

 vassāni satasahassāni ghoso suyyati tāvade
lakkho eso mahārāja satabhāgavassakoṭiyo

 koṭisatasahassāni niraye paccare janā
micchādiṭṭhī ca dussīlā ye ca ariyūpavādino

 tatthāhaṃ dīghamaddhānaṃ dukkhaṃ vedissa vedanaṃ
phalaṃ pāpassa kammassa tasmā socāmahaṃ bhusaṃ

 taṃ  suṇohi mahārāja arindama raṭṭhavaḍḍhana
dhītā mayhaṃ mahārāja uttarā bhaddamatthu te

 karoti bhaddakaṃ kammaṃ sīlesuposathe ratā
saññatā saṃvibhāgī ca vadaññū vītamaccharā

 akhaṇḍakārī sikkhāya suṇhā parakulesu ca
upāsikā sakyamunino sambuddhassa sirīmato

 bhikkhu ca sīlasampanno gāmaṃ piṇḍāya pāvisi
okkhittacakkhu satimā guttadvāro susaṃvuto

 sapadānaṃ caramāno agamā taṃ nivesanaṃ
tamaddasa mahārāja uttarā bhaddamatthu te

 pūraṃ pānīyasarakaṃ pūve vitte ca sā adā
pitā me kālakato bhante tassetaṃ upakappatu

 samanantarānuddiṭṭhe  vipāko udapajjatha
bhuñjāmi kāmakāmīhaṃ rājā vessavaṇo yathā

 taṃ suṇohi mahārāja arindama raṭṭhavaḍḍhana
sadevakassa lokassa buddho aggo pavuccati
taṃ buddhaṃ saraṇaṃ gaccha saputtadāro arindama

 aṭṭhaṅgikena maggena phusanti amataṃ padaṃ
taṃ dhammaṃ saraṇaṃ gaccha saputtadāro arindama

 cattāro  ca paṭipannā cattāro ca phale ṭhitā
esa saṅgho ujubhūto paññāsīlasamāhito
taṃ saṅghaṃ saraṇaṃ gaccha saputtadāro arindama

 pāṇātipātā viramassu khippaṃ loke adinnaṃ parivajjayassu
amajjapo  mā ca musā abhāṇi sakena dārena ca hohi tuṭṭhoti

 atthakāmosi me yakkha hitakāmosi devate
karomi tuyhaṃ vacanaṃ tvaṃsi ācariyo mama

 upemi saraṇaṃ buddhaṃ dhammañcāpi anuttaraṃ
saṅghañca naradevassa gacchāmi saraṇaṃ ahaṃ

 pāṇātipātā viramāmi khippaṃ loke adinnaṃ parivajjayāmi
amajjapo no ca musā bhaṇāmi sakena dārena ca homi tuṭṭho

 ophuṇāmi mahāvāte nadiyā sīghagāmiyā
vamāmi pāpikaṃ diṭṭhiṃ buddhānaṃ sāsane rato

 idaṃ  vatvāna soraṭṭho viramitvā pāpadassanā
namo bhagavato katvā pāmokkho rathamāruhīti  gāthāyo avocuṃ
 tattha ti piṅgalacakkhutāya piṅgaloti pākaṭanāmo suraṭṭhadesassa issaro rājā ahosi nti moriyarājūnaṃ dhammāsokaṃ sandhāya vadati ti suraṭṭhassa visayaṃ uddissa suraṭṭhagāmimaggaṃ paccāgañchi nti mudubhūmiṃ nti petena nimmitaṃ marūbhūmimaggaṃ
ti nibbhayo ti sotthibhāvāvaho ti anupaddavo ti iminā maggena gacchantā mayaṃ suraṭṭhavisayassa samīpeyeva
ti  suraṭṭhādhipati ti utrastasabhāvo nti bhayajananaṃ  nti bhiṃsanakabhāvena lomānaṃ haṃsāpanaṃ
ti petānaṃ samīpe vattāma ti petānaṃ sarīragandho vāyati ti paccekanirayesu kāraṇaṃ kāriyamānānaṃ sattānaṃ ghorataro saddo suyyati
nti pādasadisehi mūlāvayavehi udakassa pivanato pādapoti laddhanāmaṃ taruṃ nti sampannacchāyaṃ nti vaṇṇena nīlameghasadisaṃ nti meghavaṇṇasaṇṭhānaṃ hutvā khāyamānaṃ
nti pānīyena puṇṇaṃ pānīyabhājanaṃ ti khajjake ti vittijanane madhure manuññe tahiṃ tahiṃ sarāve pūretvā ṭhapitapūve addasa
nti ettha ti nipātamattaṃ avadhāraṇatthe vā mahārāja te āgataṃ durāgataṃ na hoti atha kho svāgatamevāti mayaṃ sampaṭicchāmāti attho ti arīnaṃ damanasīla
ti amaccā pārisajjā ca vacanaṃ suṇantu brāhmaṇo ca tuyhaṃ purohito taṃ suṇātūti yojanā
nti suraṭṭhadese ahaṃ ti rājānaṃ ālapati ti natthikadiṭṭhiyā viparītadassano ti nissīlo ti thaddhamaccharī ti samaṇabrāhmaṇānaṃ akkosako
nti vāresiṃ nti dānaṃ dadantānaṃ upakāraṃ karontānaṃ antarāyakaro hutvā aññesañca paresaṃ dānaṃ dadamānānaṃ dānamayapuññato ahaṃ bahujanaṃ vārayissaṃ vāresinti yojanā
tiādi vāritākāradassanaṃ tattha ti dānaṃ dadato tassa vipāko  āyatiṃ pattabbaphalaṃ natthīti vipākaṃ paṭibāhati nti sīlassa pana kuto nāma phalaṃ sabbena sabbaṃ taṃ natthīti adhippāyo ti ācārasamācārasikkhāpako ācariyo nāma koci natthi sabhāvato eva hi sattā dantā vā adantā vā hontīti adhippāyo tenāha ti
ti ime sattā sabbepi aññamaññaṃ samasamā tasmā jeṭṭho eva natthi kuto jeṭṭhāpacāyiko jeṭṭhāpacāyanapuññaṃ nāma natthīti attho nti yamhi attano bale patiṭṭhitā sattā vīriyaṃ katvā manussasobhagyataṃ ādiṃ katvā yāvaarahattaṃ sampattiyo pāpuṇanti taṃ vīriyabalaṃ paṭikkhipati nti idaṃ no purisavīriyena purisakārena pavattanti evaṃ pavattavādapaṭikkhepavasena vuttaṃ
ti dānassa phalaṃ nāma kiñci natthi deyyadhammapariccāgo bhasmanihitaṃ viya nipphalo evāti attho nti ettha nti veravantaṃ verānaṃ vasena pāṇātipātādīnaṃ vasena ca katapāpaṃ puggalaṃ dānasīlādivatato na visodheti kadācipi suddhaṃ na karoti pubbe vipāko natthi dānassātiādi dānādito attano paresaṃ nivāritākāradassanaṃ natthi dānaphalaṃ nāmātiādi pana atthano micchābhinivesadassananti daṭṭhabbaṃ nti laddhabbaṃ kathaṃ pana laddhabbanti āha nti ayaṃ satto sukhaṃ vā dukkhaṃ vā labhanto niyativipariṇāmavaseneva labhati na kammassa katattā na issarādinā cāti adhippāyo
ti mātādīsu sammāpaṭipattimicchāpaṭipattīnaṃ phalābhāvaṃ sandhāya vadati nti ito idhalokato paraloko nāma koci natthi tattha tattheva sattā ucchijjantīti adhippāyo nti mahādānaṃ nti pahenakasakkāro tadubhayampi phalābhāvaṃ sandhāya natthīti paṭikkhipati nti suṭṭhu nihitaṃ ti yaṃ samaṇabrāhmaṇānaṃ dānaṃ nāma anugāmikanidhīti vadanti taṃ na vijjati tesaṃ taṃ vācāvatthumattamevāti adhippāyo
ti yo puriso paraṃ purisaṃ haneyya parassa purisassa sīsaṃ  chindeyya tattha paramatthato na koci kañci hanati sattannaṃ kāyānaṃ chiddabhāvato hananto viya hoti kathaṃ satthapahāroti āha ti pathavīādīnaṃ sattannaṃ kāyānaṃ vivarabhūte antare chidde satthaṃ pavisati tena sattā asiādīhi pahatā viya honti jīvo viya pana sesakāyāpi niccasabhāvattā na chijjantīti adhippāyo
ti ayaṃ sattānaṃ jīvo satthādīhi na chinditabbo na bhinditabbo niccasabhāvattā ti so pana jīvo kadāci aṭṭhaṃso hoti kadāci guḷaparimaṇḍalo  ti kevalībhāvaṃ patto pañcayojanasatubbedho hoti ti niccaṃ nibbikāraṃ jīvaṃ ko nāma satthādīhi chindituṃ arahati na so kenaci vikopaneyyoti vadati
ti veṭhetvā katasuttaguḷe ti nibbeṭhanavasena khitte ti pabbate vā rukkhagge vā ṭhatvā nibbeṭhiyamānaṃ khittaṃ suttaguḷaṃ  nibbeṭhentameva gacchati sutte khīṇe na gacchati nti yathā taṃ suttaguḷaṃ nibbeṭhiyamānaṃ gacchati sutte khīṇe na gacchati evameva so jīvo cullāsīti mahākappino satasahassānīti vuttakālameva attabhāvaguḷaṃ nibbeṭhento palāyati pavattati tato uddhaṃ na pavattati
ti yathā koci puriso attano nivāsagāmato nikkhamitvā tato aññaṃ gāmaṃ pavisati kenacideva karaṇīyena evameva so jīvo ito sarīrato nikkhamitvā aññaṃ aparaṃ sarīraṃ niyatavasena pavisatīti adhippāyo nti kāyaṃ
ti caturāsīti ti mahākappānaṃ tattha ekamhā mahāsarā anotattādito vassasate vassasate kusaggena ekekaṃ udakabinduṃ nīharante iminā upakkamena sattakkhattuṃ tamhi sare nirudake jāte eko mahākappo nāma hotīti vatvā evarūpānaṃ mahākappānaṃ caturāsītisatasahassāni saṃsārassa parimāṇanti vadanti ti ye andhabālā ye ca sappaññā sabbepi te ti yathāvuttakālaparicchedaṃ saṃsāraṃ aparāparuppattivasena khepetvā ti vaṭṭadukkhassa pariyantaṃ pariyosānaṃ karissanti paṇḍitāpi antarā sujjhituṃ na sakkonti bālāpi tato uddhaṃ nappavattantīti tassa laddhi
ti sattānaṃ sukhadukkhāni nāma doṇehi piṭakehi mānabhājanehi mitāni viya yathāvuttakālaparicchedeneva  parimitattā paccekañca tesaṃ tesaṃ sattānaṃ tāni niyatipariṇāmajāni parimitāni tayidaṃ  jinabhūmiyaṃ ṭhito kevalaṃ pajānāti saṃsārassa samatikkantattā saṃsāre  pana paribbhamati sammūḷhāyaṃ 
nti yathāvuttanatthikadiṭṭhiko pubbeva ahaṃ ahosiṃ ti yathāvuttāya diṭṭhiyā hetubhūtena sammohena sammūḷho taṃsahajātena pana mohena pāruto paṭicchāditakusalabījoti adhippāyo
 evaṃ pubbe yā attano uppannā pāpadiṭṭhi tassā vasena kataṃ pāpakammaṃ dassetvā idāni attanā āyatiṃ anubhavitabbaṃ tassa phalaṃ dassento tiādimāha
 tattha ti vassānaṃ satasahassāni atikkamitvāti vacanaseso bhummatthe vā etaṃ paccattavacanaṃ vassesu satasahassesu vītivattesūti attho ti yadā ettako kālo atikkanto hoti tāvadeva tasmiṃ kāle idha paccantānaṃ vo mārisā vassasatasahassaparimāṇo kālo atītoti evaṃ tasmiṃ niraye saddo suyyati ti satabhāgā satakoṭṭhāsā vassakoṭiyo mahārāja niraye paccantānaṃ sattānaṃ āyuno eso lakkho eso paricchedoti attho idaṃ vuttaṃ hoti  dasadasakaṃ sataṃ nāma dasa satāni sahassaṃ nāma dasadasasahassāni satasahassaṃ nāma satasatasahassāni koṭi nāma tāsaṃ koṭīnaṃ vasena satasahassavassakoṭiyo satabhāgā vassakoṭiyo sā ca kho nerayikānaṃyeva vassagaṇanāvasena veditabbā na manussānaṃ devānaṃ vā īdisāni anekāni vassakoṭisatasahassāni nerayikānaṃ āyu tenāha ti yādisena pana pāpena sattā evaṃ nirayesu paccanti  taṃ nigamanavasena dassetuṃ ti vuttaṃ nti anubhavissaṃ
 evaṃ āyatiṃ attanā anubhavitabbaṃ pāpaphalaṃ dassetvā idāni kena te  brahmacariyena  ānubhāvo ayaṃ tavāti raññā pucchitamatthaṃ ācikkhitvā taṃ saraṇesu ceva sīlesu ca patiṭṭhāpetukāmo tiādimāha tattha ti niccasīlesu ca uposathasīlesu ca abhiratā ti adāsi nti taṃ aṭṭhaṅgikaṃ maggaṃ amatapadañca
 evaṃ petena saraṇesu sīlesu ca samādapito rājā pasannamānaso tena attano kataṃ upakāraṃ tāva kittetvā saraṇādīsu patiṭṭhahanto tiādikā tisso gāthā vatvā pubbe attanā gahitāya pāpikāya diṭṭhiyā paṭinissaṭṭhabhāvaṃ pakāsento ti gāthamāha
tattha ti mahante vāte vāyante bhusaṃ viya taṃ pāpakaṃ diṭṭhiṃ yakkha tava dhammadesanāvāte ophuṇāmi niddhunāmi ti sīghasotāya mahānadiyā vā tiṇakaṭṭhapaṇṇakasaṭaṃ viya pāpikaṃ diṭṭhiṃ pavāhemīti adhippāyo nti mama manomukhagataṃ pāpikaṃ diṭṭhiṃ ucchaḍḍayāmi tattha kāraṇamāha  yasmā ekaṃsena amatāvahe buddhānaṃ bhagavantānaṃ sāsane rato abhirato tasmā taṃ diṭṭhisaṅkhātaṃ visaṃ vamāmīti yojanā
 ti osānagāthā saṅgītikārehi ṭhapitā tattha tipācīnadisābhimukho hutvā ti rājā gamanasajjaṃ attano rājarathaṃ abhiruhi āruyha yakkhānubhāvena taṃ divasameva attano nagaraṃ patvā rājabhavanaṃ pāvisi so aparena samayena imaṃ pavattiṃ bhikkhūnaṃ ārocesi bhikkhū  taṃ therānaṃ ārocesuṃ therā tatiyasaṅgītiyaṃ saṅgahaṃ āropesuṃ


 ti idaṃ revatīpetavatthu taṃ yasmā revatīvimānavatthunā nibbisesaṃ tasmā yadettha aṭṭhuppattiyaṃ gāthāsu ca vattabbaṃ taṃ paramatthadīpaniyaṃ vimānavatthuvaṇṇanāyaṃ  vuttanayeneva  veditabbaṃ idañhi nandiyassa devaputtassa vasena vimānavatthupāḷiyaṃ saṅgahaṃ āropitampi revatīpaṭibaddhāya gāthāya vasena revatīpetavatthunti petavatthupāḷiyampi saṅgahaṃ āropitanti daṭṭhabbaṃ


nti idaṃ ucchupetavatthu tassa kā uppatti bhagavati veḷuvane viharante aññataro puriso ucchukalāpaṃ khandhe katvā ekaṃ ucchuṃ khādanto gacchati atha aññataro upāsako sīlavā kalyāṇadhammo bāladārakena saddhiṃ tassa piṭṭhito piṭṭhito gacchati dārako ucchuṃ passitvā dehīti parodati upāsako dārakaṃ parodantaṃ disvā taṃ purisaṃ saṅgaṇhanto tena saddhiṃ sallāpamakāsi so pana puriso tena saddhiṃ na kiñci ālapi dārakassa ucchukhaṇḍampi nādāsi upāsako taṃ dārakaṃ dassetvā ayaṃ dārako ativiya rodati imassa ekaṃ ucchukhaṇḍaṃ dehīti āha taṃ sutvā so puriso asahanto paṭihatacittaṃ upaṭṭhapetvā anādaravasena ekaṃ ucchulaṭṭhiṃ piṭṭhito khipi
so aparena samayena kālaṃ katvā ciraṃ paribhāvitassa lobhassa vasena petesu nibbatti tassa phalaṃ nāma  sakakammasarikkhakaṃ hotīti aṭṭhakarīsamattaṃ ṭhānaṃ avattharantaṃ añjanavaṇṇaṃ musaladaṇḍaparimāṇehi ucchūhi ghanasañchannaṃ mahantaṃ ucchuvanaṃ nibbatti tasmiṃ khāditukāmatāya ucchuṃ gahessāmīti upagatamatte taṃ ucchū abhihananti so tena pucchito patati
athekadivasaṃ  āyasmā mahāmoggallāno rājagahaṃ piṇḍāya gacchanto antarāmagge taṃ petaṃ addasa so theraṃ disvā attanā katakammaṃ pucchi 

 idaṃ mama ucchuvanaṃ mahantaṃ nibbattati puññaphalaṃ anappakaṃ
taṃ dāni me na paribhogameti ācikkha bhante kissa ayaṃ vipāko

 haññāmi  khajjāmi ca vāyamāmi parisakkāmi paribhuñjituṃ kiñci
svāhaṃ chinnathāmo kapaṇo lālapāmi kissa kammassa ayaṃ vipāko

 vighāto cāhaṃ paripatāmi chamāyaṃ
parivattāmi vāricarova ghamme
rudato ca me assukā niggalanti
ācikkha bhante kissa ayaṃ vipāko

 chāto kilanto ca pipāsito ca santassito sātasukhaṃ na vinde
pucchāmi taṃ etamatthaṃ bhadante kathaṃ nu ucchuparibhogaṃ labheyyanti

 pure  tuvaṃ kammamakāsi attanā manussabhūto purimāya jātiyā
ahañca taṃ etamatthaṃ vadāmi sutvāna tvaṃ etamatthaṃ vijāna

 ucchuṃ tuvaṃ khādamāno payāto puriso ca te piṭṭhito anvagacchi
so ca taṃ paccāsanto kathesi tassa tuvaṃ na kiñci ālapittha

 so  ca taṃ abhaṇantaṃ ayāci dehayya ucchunti ca taṃ avoca
tassa tuvaṃ piṭṭhito ucchuṃ adāsi tassetaṃ kammassa ayaṃ vipāko

 iṅgha tvaṃ gantvāna piṭṭhito gaṇheyyāsi gahetvāna taṃ khādassu yāvadatthaṃ
teneva tvaṃ attamano bhavissasi haṭṭho cudaggo ca pamodito cāti

 gantvāna so piṭṭhito aggahesi gahetvāna taṃ khādi yāvadatthaṃ
teneva so attamano ahosi haṭṭho cudaggo ca pamodito cāti 
vacanapaṭivacanagāthā petena therena ca vuttā
 tattha ti kīdisassa kammassāti adhippāyo ti vihaññāmi  vighātaṃ āpajjāmi ti vā vibādhiyāmi visesato pīḷiyāmīti attho ti khādiyāmi asipattasadisehi nisitehi khādantehi viya ucchupattehi kantiyāmīti attho ti ucchuṃ khādituṃ vāyāmaṃ karomi ti payogaṃ karomi nti ucchurasaṃ paribhuñjituṃ ucchuṃ khāditunti attho ti chinnasaho upacchinnathāmo parikkhīṇabaloti attho ti  dīno ti dukkhena aṭṭito ativiya vilapāmi
ti vighātavā vihatabalo vā nti ṭhātuṃ asakkonto bhūmiyaṃ papatāmi ti paribbhamāmi ti maccho viya ti ghammasantatte thale
ti oṭṭhakaṇṭhatālūnaṃ sosappattiyā suṭṭhu tasito nti sātabhūtaṃ sukhaṃ ti na labhāmi nti  tuvaṃ ti vijānāhi ti gantuṃ āraddho ti anubandhi ti paccāsīsamāno ti ettha nti nipātamattaṃ tassa kammassāti attho ti attano piṭṭhipasseneva ucchuṃ gaṇheyyāsi ti pamudito
nti therena āṇattiniyāmena ucchuṃ gahetvā yathāruci khāditvā mahantaṃ ucchukalāpaṃ gahetvā therassa upanesi thero taṃ anuggaṇhanto teneva taṃ ucchukalāpaṃ gāhāpetvā veḷuvanaṃ gantvā bhagavato adāsi bhagavā bhikkhusaṅghena saddhiṃ taṃ paribhuñjitvā anumodanaṃ akāsi peto pasannacitto vanditvā gato tato paṭṭhāya yathāsukhaṃ ucchuṃ paribhuñji
so aparena samayena kālaṃ katvā tāvatiṃsesu uppajji sā panesā petassa pavatti manussaloke pākaṭā ahosi atha manussā satthāraṃ upasaṅkamitvā taṃ pavattiṃ pucchiṃsu satthā tesaṃ tamatthaṃ vitthārato kathetvā dhammaṃ desesi taṃ sutvā manussā maccheramalato paṭiviratā ahesunti


nti idaṃ satthā jetavane viharanto dve pete ārabbha kathesi sāvatthiyaṃ kira kosalarañño dve puttā pāsādikā paṭhamavaye ṭhitā yobbanamadamattā paradārakammaṃ katvā kālaṃ katvā parikhāpiṭṭhe petā hutvā nibbattiṃsu te rattiyaṃ bheravena saddena parideviṃsu manussā taṃ sutvā bhītatasitā evaṃ kate idaṃ avamaṅgalaṃ vūpasammatīti buddhappamukhassa bhikkhusaṅghassa mahādānaṃ datvā taṃ pavattiṃ bhagavato ārocesuṃ bhagavā upāsakā tassa saddassa savanena tumhākaṃ na koci antarāyoti vatvā tassa kāraṇaṃ ācikkhitvā tesaṃ dhammaṃ desetuṃ 

 sāvatthi  nāma nagaraṃ himavantassa passato
tattha āsuṃ dve kumārā rājaputtāti me sutaṃ

 sammattā rajanīyesu kāmassādābhinandino
paccuppannasukhe giddhā na te passiṃsunāgataṃ

 te cutā ca manussattā paralokaṃ ito gatā
tedha ghosentyadissantā pubbe dukkaṭamattano

 bahūsu vata santesu deyyadhamme upaṭṭhite
nāsakkhimhā ca attānaṃ parittaṃ kātuṃ sukhāvahaṃ

 kiṃ tato pāpakaṃ assa yaṃ no rājakulā cutā
upapannā pettivisayaṃ khuppipāsasamappitā

 sāmino idha hutvāna honti asāmino tahiṃ
bhamanti khuppipāsāya manussā unnatonatā

 etamādīnavaṃ  ñatvā issaramadasambhavaṃ
pahāya  issaramadaṃ bhave saggagato naro
kāyassa bhedā sappañño saggaṃ so upapajjatīti  gāthā abhāsi
 tattha nti na kevalaṃ attano ñāṇena diṭṭhameva atha kho loke pākaṭabhāvena evaṃ mayā sutanti attho
ti kāmaguṇesu assādavasena abhinandanasīlā ti vattamānasukhamatte giddhā gathitā hutvā nti duccaritaṃ pahāya sucaritaṃ caritvā anāgataṃ āyatiṃ devamanussesu laddhabbaṃ sukhaṃ te na cintesuṃ
ti te pubbe rājaputtabhūtā petā idha sāvatthiyā samīpe adissamānarūpā ghosenti kandanti kiṃ kandantīti āha ti
 idāni  tesaṃ kandanassa kāraṇaṃ hetuto ca phalato ca vibhajitvā dassetuṃ tiādi vuttaṃ
tattha ti anekesu dakkhiṇeyyesu vijjamānesu ti attano santake dātabbadeyyadhammepi samīpe ṭhite labbhamāneti attho nti appamattakampi āyatiṃ sukhāvahaṃ puññaṃ katvā attānaṃ sotthiṃ nirupaddavaṃ kātuṃ nāsakkhimhā vatāti yojanā
ti tato pāpakaṃ lāmakaṃ nāma kiṃ aññaṃ assa siyā ti yena pāpakammena mayaṃ rājakulato cutā idha pettivisayaṃ upapannā petesu nibbattā khuppipāsasamappitā vicarāmāti attho
ti idha imasmiṃ loke yasmiṃyeva ṭhāne pubbe sāmino hutvā vicaranti tahiṃ tasmiṃyeva ṭhāne honti assāmino ti manussakāle sāmino  hutvā kālakatā kammavasena onatā  bhamanti khuppipāsāya passa saṃsārapakatinti dasseti
nti etaṃ issariyamadavasena sambhūtaṃ apāyūpapattisaṅkhātaṃ ādīnavaṃ dosaṃ ñatvā pahāya issariyamadaṃ puññappasuto hutvā ti saggaṃ devalokaṃ gatoyeva bhaveyya
iti satthā tesaṃ petānaṃ pavattiṃ kathetvā tehi manussehi kataṃ dānaṃ tesaṃ petānaṃ uddisāpetvā sampattaparisāya ajjhāsayānurūpaṃ dhammaṃ desesi sā desanā mahājanassa sātthikā ahosīti


nti idaṃ satthā jetavane viharanto rājaputtapetaṃ ārabbha kathesi tattha yo so atīte kitavassa nāma rañño putto atīte paccekabuddhe aparajjhitvā bahūni vassasahassāni niraye paccitvā tasseva kammassa vipākāvasesena petesu uppanno so idha rājaputtapetoti adhippeto tassa vatthu heṭṭhā sāṇavāsipetavatthumhi vitthārato āgatameva tasmā tattha vuttanayeneva gahetabbaṃ satthā hi tadā therena attano ñātipetānaṃ pavattiyā kathitāya na kevalaṃ tava ñātakāyeva atha kho tvampi ito anantarātīte attabhāve peto hutvā mahādukkhaṃ anubhavīti vatvā tena yācito 

 pubbe katānaṃ kammānaṃ vipāko mathaye manaṃ
rūpe sadde rase gandhe phoṭṭhabbe ca manorame

 iccaṃ gītaṃ ratiṃ khiḍḍaṃ anubhutvā anappakaṃ
uyyāne paricaritvā pavisanto giribbajaṃ

 isiṃ  sunettamaddakkhi attadantaṃ samāhitaṃ
appicchaṃ hirisampannaṃ uñche pattagate rataṃ

 hatthikkhandhato oruyha laddhā bhanteti cābravi
tassa pattaṃ gahetvāna uccaṃ paggayha khattiyo

 thaṇḍile pattaṃ bhinditvā hasamāno apakkami
rañño kitavassāhaṃ putto kiṃ maṃ bhikkhu karissasi

 tassa kammassa pharusassa vipāko kaṭuko ahu
yaṃ rājaputto vedesi nirayamhi samappito

 chaḷeva caturāsīti vassāni nahutāni ca
bhusaṃ dukkhaṃ nigacchittho niraye katakibbiso

 uttānopi  ca paccittha nikujjo vāmadakkhiṇo
uddhaṃpādo ṭhito ceva ciraṃ bālo apaccatha

 bahūni vassasahassāni pūgāni nahutāni ca
bhusaṃ dukkhaṃ nigacchittho niraye katakibbiso

 etādisaṃ kho kaṭukaṃ appaduṭṭhappadosinaṃ
paccanti pāpakammantā isimāsajja subbataṃ

 so tattha bahuvassāni vedayitvā bahuṃ dukhaṃ
khuppipāsahato nāma peto āsi tato cuto

 etamādīnavaṃ ñatvā issaramadasambhavaṃ
pahāya issaramadaṃ nivātamanuvattaye

 diṭṭheva  dhamme pāsaṃso yo buddhesu sagāravo
kāyassa bhedā sappañño saggaṃ so upapajjatīti 
idaṃ petavatthuṃ kathesi
 tattha nti purimāsu jātīsu katānaṃ akusalakammānaṃ phalaṃ uḷāraṃ hutvā uppajjamānaṃ andhabālānaṃ cittaṃ mathayeyya abhibhaveyya paresaṃ anatthakaraṇamukhena attano atthaṃ uppādeyyāti adhippāyo
idāni  taṃ cittamathanaṃ visayena saddhiṃ dassetuṃ tiādi vuttaṃ tattha ti rūpahetu yathicchitassa manāpiyassa rūpārammaṇassa paṭilābhanimittanti attho tiādīsupi eseva nayo
 evaṃ sādhāraṇato vuttamatthaṃ asādhāraṇato niyametvā dassento ntiādimāha tattha nti kāmaratiṃ nti sahāyakādīhi keḷiṃ nti rājagahaṃ
nti  asekkhānaṃ sīlakkhandhādīnaṃ esanaṭṭhena isiṃ nti evaṃnāmakaṃ paccekabuddhaṃ nti uttamena damathena damitacittaṃ nti arahattaphalasamādhinā samāhitaṃ nti uñchena bhikkhācārena laddhe pattagate pattapariyāpanne āhāre rataṃ santuṭṭhaṃ
ti api bhante bhikkhā laddhāti vissāsajananatthaṃ kathesi ti uccataraṃ katvā pattaṃ ukkhipitvā
ti kharakaṭhine bhūmippadese khipanto pattaṃ bhinditvā ti thokaṃ apasakki apasakkanto ca akāraṇeneva andhabālo mahantaṃ anatthaṃ attano akāsīti karuṇāyanavasena olokentaṃ paccekabuddhaṃ rājaputto āha ti
ti  dāruṇassa ti aniṭṭho nti yaṃ vipākaṃ ti allīno
ti uttāno nipanno caturāsītivassasahassāni nikujjo vāmapassena dakkhiṇapassena uddhaṃpādo olambiko yathāṭhito cāti evaṃ cha caturāsītisahassāni vassāni honti tenāha 

 uttānopi ca paccittha nikujjo vāmadakkhiṇo
uddhaṃpādo ṭhito ceva ciraṃ bālo apaccathāti
tāni  pana vassāni yasmā anekāni nahutāni honti tasmā vuttaṃ ti ti ativiya dukkhaṃ pāpuṇi
ti vassasamūhe idha purimagāthāya ca accantasaṃyoge upayogavacanaṃ daṭṭhabbaṃ
nti evarūpaṃ nti atidukkhaṃ bhāvanapaṃsakaniddesoyaṃ ekamantaṃ nisīdītiādīsu viya appaduṭṭhappadosinaṃ isiṃ subbataṃ āsajja āsādetvā pāpakammantā puggalā evarūpaṃ kaṭukaṃ ativiya dukkhaṃ paccantīti yojanā
ti  so rājaputtapeto ti niraye ti anubhavitvā ti byattapākaṭabhāvena ti nirayato cuto sesaṃ vuttanayameva
evaṃ bhagavā rājaputtapetakathāya tattha sannipatitaṃ mahājanaṃ saṃvejetvā upari saccāni pakāsesi saccapariyosāne bahū sotāpattiphalādīni sampāpuṇiṃsūti


ti idaṃ satthari jetavane viharante ekaṃ gūthakhādakapetaṃ ārambha vuttaṃ sāvatthiyā kira avidūre aññatarasmiṃ gāmake eko kuṭumbiko attano kulūpakaṃ bhikkhuṃ uddissa vihāraṃ kāresi tattha nānājanapadato bhikkhū āgantvā paṭivasiṃsu te disvā manussā pasannacittā paṇītena paccayena upaṭṭhahiṃsu kulūpako bhikkhu taṃ asahamāno issāpakato hutvā tesaṃ bhikkhūnaṃ dosaṃ vadanto kuṭumbikaṃ ujjhāpesi kuṭumbiko te bhikkhū kulūpakañca paribhavanto paribhāsi atha kulūpako kālaṃ katvā tasmiṃyeva vihāre vaccakuṭiyaṃ peto hutvā nibbatti kuṭumbiko pana kālaṃ katvā tasseva upari peto hutvā nibbatti athāyasmā mahāmoggallāno taṃ disvā pucchanto 

 gūthakūpato uggantvā ko na dīno patiṭṭhasi
nissaṃsayaṃ pāpakammanto kiṃ nu saddahase tuvanti 
gāthamāha taṃ sutvā peto 

 ahaṃ bhadante petomhi duggato yamalokiko
pāpakammaṃ karitvāna petalokaṃ ito gatoti 
gāthāya  attānaṃ ācikkhi atha naṃ thero 

 kiṃ nu kāyena vācāya manasā dukkaṭaṃ kataṃ
kissakammavipākena idaṃ dukkhaṃ nigacchasīti 
gāthāya tena katakammaṃ pucchi so peto 

 ahu āvāsiko mayhaṃ issukī kulamaccharī
ajjhāsito mayhaṃ ghare kadariyo paribhāsako

 tassāhaṃ  vacanaṃ sutvā bhikkhavo paribhāsisaṃ
tassakammavipākena petalokaṃ ito gatoti 
dvīhi gāthāhi attanā katakammaṃ kathesi
 tattha nti mayhaṃ āvāse mayā katavihāre eko bhikkhu āvāsiko nibaddhavasanako ahosi ti kulūpakabhāvena mama gehe taṇhābhinivesavasena abhiniviṭṭho
ti tassa kulūpakabhikkhussa ti bhikkhū nti akkosiṃ ti iminā ākārena petayoniṃ upagato petabhūto
taṃ sutvā thero itarassa gatiṃ pucchanto 

 amitto mittavaṇṇena yo te āsi kulūpako
kāyassa bhedā duppañño kiṃ nu pecca gatiṃ gatoti 
gāthamāha tattha ti mittapaṭirūpena mittapaṭirūpatāya
puna peto therassa tamatthaṃ ācikkhanto 

 tassevāhaṃ pāpakammassa sīse tiṭṭhāmi matthake
so ca paravisayaṃ patto mameva paricārako

 yaṃ  bhadante hadantaññe etaṃ me hoti bhojanaṃ
ahañca kho yaṃ hadāmi etaṃ so upajīvatīti  gāthādvayamāha
 tattha ti tasseva mayhaṃ pubbe kulūpakabhikkhubhūtassa petassa ti pāpasamācārassa ti sīse tiṭṭhāmi tiṭṭhanto ca matthake eva  tiṭṭhāmi na sīsappamāṇe ākāseti attho ti manussalokaṃ upādāya paravisayabhūtaṃ pettivisayaṃ patto ti mayhaṃ eva paricārako ahosīti vacanaseso
ti bhadante ayya mahāmoggalāna tassaṃ vaccakuṭiyaṃ yaṃ aññe uhadanti vaccaṃ ossajanti nti etaṃ vaccaṃ mayhaṃ divase divase bhojanaṃ hoti ti taṃ pana vaccaṃ khāditvā yampahaṃ vaccaṃ karomi ti etaṃ mama vaccaṃ so kulūpakapeto divase divase khādanavasena upajīvati attabhāvaṃ yāpetīti attho
tesu kuṭumbiko pesale bhikkhū evaṃ āhāraparibhogato varaṃ tumhākaṃ gūthakhādananti akkosi kulūpako pana kuṭumbikampi tathāvacane samādapetvā sayaṃ tathā akkosi tenassa tatopi paṭikuṭṭhatarā jīvikā ahosi āyasmā  mahāmoggallāno taṃ pavattiṃ bhagavato ārocesi bhagavā tamatthaṃ aṭṭhuppattiṃ katvā upavāde ādīnavaṃ dassetvā sampattaparisāya dhammaṃ desesi sā desanā mahājanassa sātthikā ahosīti


ti idaṃ satthari jetavane viharante aññataraṃ gūthakhādakapetiṃ ārabbha vuttaṃ tassā vatthu anantaravatthusadisaṃ tattha upāsakena vihāro kāritoti upāsakassa vasena āgataṃ idha pana upāsikāyāti ayameva viseso sesaṃ vatthusmiṃ gāthāsu ca apubbaṃ natthi


ti idaṃ satthari jetavane viharante sambahule pete ārabbha vuttaṃ sāvatthiyaṃ kira sambahulā manussā gaṇabhūtā assaddhā appasannā maccheramalapariyuṭṭhitacittā dānādisucaritavimukhā hutvā ciraṃ jīvitvā kāyassa bhedā nagarassa samīpe petayoniyaṃ nibbattiṃsu  athekadivasaṃ āyasmā mahāmoggallāno sāvatthiyaṃ piṇḍāya gacchanto antarāmagge pete disvā 

 naggā dubbaṇarūpāttha kisā dhamanisanthatā
upphāsulikā kisikā ke nu tumhettha mārisāti 
gāthāya pucchi tattha ti dubbaṇṇasarīrā hotha ti tumhe ke nu nāma bhavatha ti te attano sāruppavasena ālapati
taṃ sutvā petā 

 mayaṃ  bhadante petamhā duggatā yamalokikā
pāpakammaṃ karitvāna petalokaṃ ito gatāti 
gāthāya attano petabhāvaṃ pakāsetvā puna therena 

 kiṃ nu kāyena vācāya manasā dukkaṭaṃ kataṃ
kissakammavipākena petalokaṃ ito gatāti 
gāthāya katakammaṃ pucchitā 

 anāvaṭesu  titthesu vicinimhaddhamāsakaṃ
santesu deyyadhammesu dīpaṃ nākamha attano

 nadiṃ upema tasitā rittakā parivattati
chāyaṃ upema uṇhesu ātapo parivattati

 aggivaṇṇo ca no vāto ḍahanto upavāyati
etañca bhante arahāma aññañca pāpakaṃ tato

 api  yojanāni gacchāma chātā āhāragedhino
aladdhāva nivattāma aho no appapuññatā

 chātā pamucchitā bhantā bhūmiyaṃ paṭisumbhitā
uttānā paṭikirāma avakujjā patāmase

 te ca tattheva patitā bhūmiyaṃ paṭisumbhitā
uraṃ sīsañca ghaṭṭema aho no appapuññatā

 etañca bhante arahāma aññañca pāpakaṃ tato
santesu deyyadhammesu dīpaṃ nākamha attano

 te hi nūna ito gantvā yoniṃ laddhāna mānusiṃ
vadaññū sīlasampannā kāhāma kusalaṃ bahunti 
attanā katakammaṃ kathesuṃ
 tattha ti anekānipi yojanāni gacchāma kathaṃ ti  cirakālaṃ jighacchāya jighacchitā āhāre giddhā abhigijjhantā hutvā evaṃ gantvāpi kiñci āhāraṃ aladdhāyeva nivattāma ti apuññatā akatakalyāṇatā
ti kadāci uttānā hutvā vikiriyamānaṅgapaccaṅgā viya vattāma ti kadāci avakujjā hutvā patāma
ti te mayaṃ ti avakujjā hutvā patitā uṭṭhātuṃ asakkontā vedhantā vedanāppattā attano attano uraṃ sīsañca paṭighaṃsāma sesaṃ heṭṭhā vuttanayameva
thero  taṃ pavattiṃ bhagavato ārocesi bhagavā tamatthaṃ aṭṭhuppattiṃ katvā sampattaparisāya dhammaṃ desesi taṃ sutvā mahājano maccheramalaṃ pahāya dānādisucaritanirato ahosīti


ti idaṃ satthari jetavane viharante aññataraṃ vimānapetaṃ ārabbha vuttaṃ sāvatthivāsino kira pāṭaliputtavāsino ca bahū vāṇijā nāvāya suvaṇṇabhūmiṃ agamiṃsu tattheko upāsako ābādhiko mātugāme paṭibaddhacitto kālamakāsi so katakusalopi devalokaṃ anupapajjitvā itthiyā paṭibaddhacittatāya samuddamajjhe vimānapeto hutvā nibbatti yassaṃ pana so paṭibaddhacitto sā itthī suvaṇṇabhūmigāminiṃ nāvaṃ abhiruyha gacchati atha kho so peto taṃ itthiṃ gahetukāmo nāvāya gamanaṃ uparundhi atha vāṇijā kena nu kho kāraṇena ayaṃ nāvā na  gacchatīti vīmaṃsantā kāḷakaṇṇisalākaṃ vicāresuṃ amanussiddhiyā yāvatatiyaṃ tassā eva itthiyā pāpuṇi yassaṃ so paṭibaddhacitto taṃ disvā vāṇijā veḷukalāpaṃ samudde otāretvā tassa upari taṃ itthiṃ otāresuṃ itthiyā otāritamattāya nāvā vegena suvaṇṇabhūmiṃ abhimukhā pāyāsi amanusso taṃ itthiṃ attano vimānaṃ āropetvā tāya saddhiṃ abhirami
sā  ekaṃ saṃvaccharaṃ atikkamitvā nibbinnarūpā taṃ petaṃ yācantī āha  ahaṃ idha vasantī mayhaṃ samparāyikaṃ atthaṃ kātuṃ na labhāmi sādhu mārisa maṃ pāṭaliputtameva nehīti so tāya yācito 

 diṭṭhā tayā nirayā tiracchānayoni petā asurā athavāpi mānusā devā
sayamaddasa kammavipākamattano nessāmi taṃ pāṭaliputtamakkhataṃ
tattha gantvā kusalaṃ karohi kammanti 
gāthamāha tattha ti ekacce paccekanirayāpi tayā diṭṭhā ti mahānubhāvā nāgasupaṇṇāditiracchānāpi diṭṭhā tayāti yojanā ti khuppipāsādibhedā petā ti kālakañcikādibhedā asurā ti ekacce cātumahārājikā devā so kira  attano ānubhāvena antarantarā taṃ gahetvā paccekanirayādike dassento vicarati tena evamāha ti nirayādike visesato gantvā passantī sayameva attanā katakammānaṃ vipākaṃ paccakkhato addasa adakkhi nti idānāhaṃ taṃ akkhataṃ kenaci aparikkhataṃ manussarūpeneva pāṭaliputtaṃ nayissāmi tvaṃ pana  kammavipākassa paccakkhato diṭṭhattā yuttapayuttā puññaniratā hohīti attho
atha  sā itthī tassa vacanaṃ sutvā attamanā 

 atthakāmosi me yakkha hitakāmosi devate
karomi tuyhaṃ vacanaṃ tvaṃsi ācariyo mama

 diṭṭhā mayā nirayā tiracchānayoni petā asurā athavāpi mānusā devā
sayamaddasaṃ kammavipākamattano kāhāmi puññāni anappakānīti 
gāthamāha
atha  so peto taṃ itthiṃ gahetvā ākāsena gantvā pāṭaliputtanagarassa majjhe ṭhapetvā pakkāmi athassā ñātimittādayo taṃ disvā mayaṃ pubbe samudde pakkhittā matāti assumha sā ayaṃ diṭṭhā vata bho sotthinā āgatāti abhinandamānā samāgantvā tassā pavattiṃ pucchiṃsu sā tesaṃ ādito paṭṭhāya attanā diṭṭhaṃ anubhūtañca sabbaṃ kathesi sāvatthivāsinopi kho te vāṇijā anukkamena sāvatthiṃ upagatakāle satthu santikaṃ upasaṅkamitvā vanditvā ekamantaṃ nisinnā taṃ pavattiṃ bhagavato ārocesuṃ bhagavā tamatthaṃ aṭṭhuppattiṃ katvā catunnaṃ parisānaṃ dhammaṃ desesi taṃ sutvā mahājano saṃvegajāto dānādikusaladhammanirato ahosīti


ti idaṃ satthari sāvatthiyaṃ viharante ambapetaṃ ārabbha vuttaṃ  sāvatthiyaṃ kira aññataro gahapati parikkhīṇabhogo ahosi tassa bhariyā kālamakāsi ekā dhītāyeva hoti so taṃ attano mittassa gehe ṭhapetvā iṇavasena gahitena kahāpaṇasatena bhaṇḍaṃ gahetvā satthena saddhiṃ vaṇijjāya gato na cireneva mūlena saha udayabhūtāni pañca kahāpaṇasatāni labhitvā satthena saha paṭinivatti antarāmagge  corā pariyuṭṭhāya satthaṃ pāpuṇiṃsu satthikā ito cito ca palāyiṃsu so pana gahapati aññatarasmiṃ gacche kahāpaṇe nikkhipitvā avidūre nilīyi corā taṃ gahetvā jīvitā voropesuṃ so dhanalobhena tattheva peto hutvā nibbatti
vāṇijā sāvatthiṃ gantvā tassa dhītuyā taṃ pavattiṃ ārocesuṃ sā pitu maraṇena ājīvikābhayena ca ativiya sañjātadomanassā bāḷhaṃ paridevi atha naṃ so pitu sahāyo kuṭumbiko yathā nāma kulālabhājanaṃ sabbaṃ bhedanapariyantaṃ evameva sattānaṃ jīvitaṃ bhedanapariyantaṃ maraṇaṃ  nāma sabbasādhāraṇaṃ appaṭikārañca tasmā mā tvaṃ pitari atibāḷhaṃ soci mā paridevi ahaṃ te pitā tvaṃ mayhaṃ dhītā ahaṃ tava pitu kiccaṃ karomi tvaṃ pituno gehe viya imasmiṃ gehe avimanā abhiramassūti vatvā samassāsesi sā tassa vacanena paṭippassaddhasokā pitari viya tasmiṃ sañjātagāravabahumānā attano kapaṇabhāvena tassa veyyāvaccakārinī hutvā vattamānā pitaraṃ uddissa matakiccaṃ kātukāmā yāguṃ pacitvā manosilāvaṇṇāni suparipakkāni madhurāni ambaphalāni kaṃsapātiyaṃ ṭhapetvā yāguṃ ambaphalāni ca dāsiyā gāhāpetvā vihāraṃ gantvā satthāraṃ vanditvā evamāha  bhagavā mayhaṃ dakkhiṇāya paṭiggahaṇena anuggahaṃ karothāti satthā mahākaruṇāya sañcoditamānaso tassā manorathaṃ pūrento nisajjākāraṃ dassesi sā haṭṭhatuṭṭhā paññattavarabuddhāsane attanā upanītaṃ suvisuddhavatthaṃ attharitvā adāsi nisīdi bhagavā paññatte āsane
atha  sā bhagavato yāguṃ upanāmesi paṭiggahesi bhagavā yāguṃ atha saṅghaṃ uddissa bhikkhūnampi yāguṃ datvā puna dhotahatthā ambaphalāni bhagavato upanāmesi bhagavā tāni paribhuñji sā bhagavantaṃ vanditvā evamāha   yā me bhante paccattharaṇayāguambaphaladānavasena pavattā dakkhiṇā sā me pitaraṃ pāpuṇātūti bhagavā evaṃ hotūti vatvā anumodanaṃ akāsi sā bhagavantaṃ vanditvā padakkhiṇaṃ katvā pakkāmi tāya dakkhiṇāya samuddiṭṭhamattāya so peto ambavanauyyānavimānakapparukkhapokkharaṇiyo mahatiñca dibbasampattiṃ paṭilabhi
atha te vāṇijā aparena samayena vaṇijjāya gacchantā tameva maggaṃ paṭipannā pubbe vasitaṭṭhāne ekarattiṃ vāsaṃ kappesuṃ te disvā so vimānapeto uyyānavimānādīhi saddhiṃ tesaṃ attānaṃ dassesi te vāṇijā taṃ disvā tena laddhasampattiṃ pucchantā 

 ayañca te pokkharaṇī surammā samā sutitthā ca mahodakā ca
supupphitā bhamaragaṇānukiṇṇā kathaṃ tayā laddhā ayaṃ manuññā

 idañca  te ambavanaṃ surammaṃ sabbotukaṃ dhārayate phalāni
supupphitaṃ bhamaragaṇānukiṇṇaṃ kathaṃ tayā laddhamidaṃ vimānanti 
imā dve gāthā avocuṃ
 tattha ti suṭṭhu ramaṇīyā ti samatalā ti ratanamayasopānatāya sundaratitthā ti bahujalā
nti pupphūpagaphalūpagarukkhādīhi sabbesu utūsu sukhāvahaṃ tenāha ti nti niccaṃ supupphitaṃ
taṃ sutvā peto pokkharaṇiādīnaṃ paṭilābhakāraṇaṃ ācikkhanto 

 ambapakkaṃ dakaṃ yāgu sītacchāyā manoramā
dhītāya dinnadānena tena me idha labbhatīti 
gāthamāha tattha ti yaṃ taṃ bhagavato bhikkhūnañca ambapakkaṃ udakaṃ yāguñca mamaṃ uddissa dentiyā mayhaṃ dhītāya dinnaṃ dānaṃ tena me dhītāya dinnadānena idha imasmiṃ dibbe ambavane sabbotukaṃ ambapakkaṃ imissā dibbāya manuññāya pokkharaṇiyā dibbaṃ udakaṃ yāguyā attharaṇassa ca dānena uyyānavimānakapparukkhādīsu sītacchāyā manoramā idha labbhati samijjhatīti attho
evañca  pana vatvā so peto te vāṇije netvā tāni pañca kahāpaṇasatāni dassetvā ito upaḍḍhaṃ tumhe gaṇhatha upaḍḍhaṃ mayā gahitaṃ iṇaṃ sodhetvā sukhena jīvatūti mayhaṃ dhītāya dethāti āha vāṇijā anukkamena sāvatthiṃ patvā tassa dhītāya kathetvā tena attano dinnabhāgampi tassā eva adaṃsu sā kahāpaṇasataṃ dhanikānaṃ datvā itaraṃ attano pitu sahāyassa tassa kuṭumbikassa datvā sayaṃ veyyāvaccaṃ karonti nivasati so idaṃ sabbaṃ tuyhaṃyeva hotūti  tassāyeva paṭidatvā taṃ attano jeṭṭhaputtassa gharasāminiṃ akāsi
sā gacchante kāle ekaṃ puttaṃ labhitvā taṃ upalālentī 

 sandiṭṭhikaṃ kammaṃ evaṃ passatha dānassa damassa saṃyamassa vipākaṃ
dāsī ahaṃ ayyakulesu hutvā suṇisā homi agārassa issarāti 
imaṃ gāthaṃ vadati
athekadivasaṃ satthā tassā ñāṇaparipākaṃ oloketvā obhāsaṃ pharitvā sammukhe ṭhito viya attānaṃ dassetvā 
asātaṃ sātarūpena piyarūpena appiyaṃ
dukkhaṃ sukhassa rūpena pamattaṃ ativattatīti  
imaṃ gāthamāha sā gāthāpariyosāne sotāpattiphale patiṭṭhitā sā dutiyadivase buddhappamukhassa bhikkhusaṅghassa  dānaṃ datvā taṃ pavattiṃ bhagavato ārocesi bhagavā tamatthaṃ aṭṭhuppattiṃ katvā sampattaparisāya dhammaṃ desesi sā desanā mahājanassa sātthikā ahosīti


ti idaṃ akkhadāyakapetavatthu tassa kā uppatti bhagavati sāvatthiyaṃ  viharante aññataro sāvatthivāsī upāsako sakaṭehi bhaṇḍassa pūretvā vaṇijjāya videsaṃ gantvā tattha attano bhaṇḍaṃ vikkiṇitvā paṭibhaṇḍaṃ sakaṭesu āropetvā sāvatthiṃ uddissa maggaṃ paṭipajji tassa maggaṃ gacchantassa aṭaviyaṃ ekassa sakaṭassa akkho bhijji atha aññataro puriso rukkhagahaṇatthaṃ kuṭhāripharasuṃ gāhāpetvā attano gāmato nikkhamitvā araññe vicaranto taṃ ṭhānaṃ patvā  taṃ upāsakaṃ akkhabhañjanena domanassappattaṃ disvā ayaṃ vāṇijo akkhabhañjanena aṭaviyaṃ kilamatīti anukampaṃ upādāya rukkhadaṇḍaṃ chinditvā daḷhaṃ akkhaṃ katvā sakaṭe yojetvā adāsi
so aparena samayena kālaṃ katvā tasmiṃyeva aṭavipadese bhummadevatā hutvā nibbatto attano kammaṃ paccavekkhitvā rattiyaṃ tassa upāsakassa gehaṃ gantvā gehadvāre ṭhatvā 

 yaṃ dadāti na taṃ hoti detheva dānaṃ datvā ubhayaṃ tarati
ubhayaṃ tena dānena gacchati jāgaratha mā pamajjathāti 
gāthamāha tattha ti yaṃ deyyadhammaṃ dāyako deti na tadeva paraloke tassa dānassa phalabhāvena hoti atha kho aññaṃ bahuṃ iṭṭhaṃ kantaṃ phalaṃ hotiyeva tasmā nti yathā tathā dānaṃ detha eva tattha kāraṇamāha ti  dānaṃ datvā diṭṭhadhammikampi samparāyikampi dukkhaṃ anatthañca atikkamati ti diṭṭhadhammikaṃ samparāyikañcāti ubhayampi sukhaṃ tena dānena upagacchati pāpuṇāti attano paresañca hitasukhavasenāpi ayamattho yojetabbo ti evaṃ ubhayānatthanivāraṇaṃ ubhayahitasādhanaṃ dānaṃ sampādetuṃ jāgaratha dānūpakaraṇāni sajjetvā tattha ca appamattā hothāti attho ādaradassanatthaṃ cettha āmeḍitavasena vuttaṃ
vāṇijo attano kiccaṃ tīretvā paṭinivattitvā anukkamena sāvatthiṃ patvā dutiyadivase satthāraṃ upasaṅkamitvā vanditvā ekamantaṃ nisinno taṃ pavattiṃ bhagavato ārocesi satthā tamatthaṃ aṭṭhuppattiṃ katvā sampattaparisāya dhammaṃ desesi sā desanā mahājanassa sātthikā ahosīti


ti idaṃ bhogasaṃharaṇapetivatthu tassa kā uppatti bhagavati veḷuvane viharante rājagahe kira catasso itthiyo mānakūṭādivasena sappimadhuteladhaññādīhi vohāraṃ katvā ayoniso bhoge saṃharitvā jīvanti tā kāyassa bhedā paraṃ maraṇā bahinagare parikhāpiṭṭhe petiyo hutvā nibbattiṃsu tā rattiyaṃ dukkhābhibhūtā 

 mayaṃ bhoge saṃharimhā samena visamena ca
te aññe paribhuñjanti mayaṃ dukkhassa bhāginīti 
vippalapantiyo bheravena mahāsaddena viraviṃsu manussā taṃ sutvā bhītatasitā vibhātāya rattiyā buddhappamukhassa bhikkhusaṅghassa mahādānaṃ sajjetvā satthāraṃ bhikkhusaṅghañca nimantetvā paṇītena khādanīyena bhojanīyena parivisitvā bhagavantaṃ bhuttāviṃ onītapattapāṇiṃ upanisīditvā taṃ pavattiṃ nivedesuṃ bhagavā upāsakā tena  vo saddena koci antarāyo natthi catasso pana petiyo dukkhābhibhūtā attanā dukkaṭaṃ kammaṃ kathetvā paridevanavasena vissarena viravantiyo 
mayaṃ bhoge saṃharimhā samena visamena ca
te aññe paribhuñjanti mayaṃ dukkhassa bhāginīti 
imaṃ gāthamāhaṃsūti avoca
tattha ti paribhuñjitabbaṭṭhena bhogāti laddhanāme vatthābharaṇādike vittūpakaraṇavisese ti maccheramalena pariyādinnacittā kassaci kiñci adatvā sañcinimha ti ñāyena ca aññāyena ca ñāyapatirūpakena vā aññāyena te bhoge amhehi saṃharite idāni aññe paribhuñjanti ti mayaṃ pana kassacipi sucaritassa akatattā duccaritassa ca katattā etarahi petayonipariyāpannassa mahato dukkhassa bhāginiyo bhavāma mahādukkhaṃ anubhavāmāti attho
evaṃ  bhagavā tāhi petīhi vuttaṃ gāthaṃ vatvā tāsaṃ pavattiṃ kathetvā taṃ aṭṭhuppattiṃ katvā sampattaparisāya dhammaṃ desetvā upari saccāni pakāsesi saccapariyosāne bahū sotāpattiphalādīni pāpuṇiṃsūti


ti idaṃ seṭṭhiputtapetavatthu tassa kā uppatti bhagavā sāvatthiyaṃ viharati jetavane tena kho pana samayena rājā pasenadi kosalo alaṅkatappaṭiyatto hatthikkhandhavaragato mahatiyā rājiddhiyā mahantena rājānubhāvena nagaraṃ anusañcaranto aññatarasmiṃ gehe uparipāsāde vātapānaṃ vivaritvā taṃ rājavibhūtiṃ olokentiṃ rūpasampattiyā devaccharāpaṭibhāgaṃ ekaṃ itthiṃ disvā adiṭṭhapubbe ārammaṇe sahasā samuppannena kilesasamudācārena pariyuṭṭhitacitto satipi kularūpācārādiguṇavisesasampanne  antepurajane sabhāvalahukassa pana duddamassa cittassa vasena tassaṃ itthiyaṃ paṭibaddhamānaso hutvā pacchāsane nisinnassa purisassa imaṃ pāsādaṃ imañca itthiṃ upadhārehīti saññaṃ datvā rājagehaṃ paviṭṭho aññaṃ sabbaṃ ambasakkarapetavatthumhi āgatanayeneva veditabbaṃ
ayaṃ pana viseso  idha puriso sūriye anatthaṅgateyeva āgantvā nagaradvāre thakite attanā ānītaṃ aruṇavaṇṇamattikaṃ uppalāni ca nagaradvārakavāṭe laggetvā nipajjituṃ jetavanaṃ agamāsi rājā pana sirisayane vāsūpagato majjhimayāme saiti naiti duiti soiti ca imāni cattāri akkharāni mahatā kaṇṭhena uccāritāni viya vissaravasena assosi tāni kira atīte kāle sāvatthivāsīhi catūhi seṭṭhiputtehi bhogamadamattehi yobbanakāle pāradārikakammavasena bahuṃ apuññaṃ pasavetvā aparabhāge kālaṃ katvā tasseva nagarassa samīpe lohakumbhiyaṃ nibbattitvā paccamānehi lohakumbhiyā mukhavaṭṭiṃ patvā ekekaṃ gāthaṃ vatthukāmehi uccāritānaṃ tāsaṃ gāthānaṃ ādiakkharāni  te paṭhamakkharameva vatvā vedanāppattā hutvā lohakumbhiṃ otariṃsu
rājā pana taṃ saddaṃ sutvā bhītatasito saṃviggo lomahaṭṭhajāto taṃ rattāvasesaṃ dukkhena vītināmetvā vibhātāya rattiyā purohitaṃ pakkosāpetvā taṃ pavattiṃ kathesi purohito rājānaṃ  bhītatasitaṃ ñatvā lābhagiddho uppanno kho ayaṃ mayhaṃ brāhmaṇānañca lābhuppādanupāyoti cintetvā mahārāja mahā vatāyaṃ upaddavo uppanno sabbacatukkaṃ yaññaṃ yajāhīti āha rājā tassa vacanaṃ sutvā amacce āṇāpesi sabbacatukkayaññassa upakaraṇāni sajjethāti taṃ sutvā mallikā devī rājānaṃ evamāha  kasmā mahārāja brāhmaṇassa vacanaṃ sutvā anekapāṇavadhahiṃsanakakiccaṃ kātukāmosi nanu sabbattha appaṭihatañāṇacāro bhagavā pucchitabbo yathā  ca te bhagavā byākarissati tathā paṭipajjitabbanti rājā tassā vacanaṃ sutvā satthu santikaṃ gantvā taṃ pavattiṃ bhagavato ārocesi bhagavā na mahārāja tatonidānaṃ tuyhaṃ koci antarāyoti vatvā ādito paṭṭhāya tesaṃ lohakumbhiniraye nibbattasattānaṃ pavattiṃ kathetvā tehi paccekaṃ uccāretuṃ āraddhagāthāyo 

 saṭṭhivassasahassāni paripuṇṇāni sabbaso
niraye paccamānānaṃ kadā anto bhavissati

 natthi anto kuto anto na anto paṭidissati
tathā hi pakataṃ pāpaṃ tuyhaṃ mayhañca mārisā

 dujjīvitamajīvimha ye sante na dadamhase
santesu deyyadhammesu dīpaṃ nākamha attano

 sohaṃ nūna ito gantvā yoniṃ laddhāna mānusiṃ
vadaññū sīlasampanno kāhāmi kusalaṃ bahunti 
paripuṇṇaṃ katvā kathesi
 tattha ti vassānaṃ saṭṭhisahassāni tasmiṃ kira lohakumbhiniraye nibbattasatto adho ogacchanto tiṃsāya vassasahassehi heṭṭhimatalaṃ pāpuṇāti tato uddhaṃ uggacchantopi tiṃsāya eva vassasahassehi mukhavaṭṭipadesaṃ pāpuṇāti tāya saññāya so saṭṭhivassasahassāni paripuṇṇāni sabbasoti gāthaṃ vattukāmo saiti vatvā adhimattavedanāppatto  hutvā adhomukho pati bhagavā pana taṃ rañño paripuṇṇaṃ katvā kathesi esa nayo sesagāthāsupi tattha ti lohakumbhiniraye paccamānānaṃ amhākaṃ kadā nu kho imassa dukkhassa anto pariyosānaṃ bhavissati
ti yathā tuyhaṃ mayhañca imassa dukkhassa natthi anto na anto paṭidissati tathā tena pakārena pāpakaṃ kammaṃ pakataṃ tayā mayā cāti vibhattiṃ vipariṇāmetvā vattabbaṃ
nti viññūhi garahitabbaṃ jīvitaṃ ti ye mayaṃ sante vijjamāne deyyadhamme ti  na adamha vuttamevatthaṃ pākaṭataraṃ kātuṃ ti vuttaṃ
nti so ahaṃ ti parivitakke nipāto ti imasmā lohakumbhinirayā ti apagantvā nti manussayoniṃ manussattabhāvaṃ labhitvā ti pariccāgasīlo yācakānaṃ vā vacanaññū ti sīlācārasampanno nti pubbe viya pamādaṃ anāpajjitvā bahuṃ pahūtaṃ kusalaṃ puññakammaṃ karissāmi upacinissāmīti attho
satthā imā gāthāyo vatvā vitthārena dhammaṃ desesi desanāpariyosāne mattikārattuppalahārako puriso sotāpattiphale patiṭṭhahi rājā sañjātasaṃvego parapariggahe abhijjhaṃ pahāya sadārasantuṭṭho ahosīti


ti idaṃ satthari veḷuvane viharante aññataraṃ petaṃ ārabbha vuttaṃ atīte kira bārāṇasinagare aññataro pīṭhasappī sālittakapayoge kusalo tahiṃ sakkharakhipanasippe nipphattiṃ gato nagaradvāre nigrodharukkhamūle nisīditvā sakkharapahārehi hatthiassamanussarathakūṭāgāradhajapuṇṇaghaṭādirūpāni nigrodhapattesu dasseti nagaradārakā attano kīḷanatthāya  māyakaḍḍhamāsakādīni datvā yathāruci tāni sippāni kārāpenti
athekadivasaṃ bārāṇasirājā nagarato nikkhamitvā taṃ nigrodhamūlaṃ upagato nigrodhapattesu hatthirūpādivasena nānāvidharūpavibhattiyo appitā disvā manusse pucchi  kena nu kho imesu nigrodhapattesu evaṃ nānāvidharūpavibhattiyo katāti manussā taṃ pīṭhasappiṃ dassesuṃ deva iminā katāti  rājā taṃ pakkosāpetvā evamāha  sakkā nu kho bhaṇe mayā dassitassa ekassa purisassa kathentassa ajānantasseva kucchiyaṃ ajalaṇḍikāhi pūretunti sakkā devāti rājā taṃ attano rājabhavanaṃ netvā bahubhāṇike purohite nibbinnarūpo purohitaṃ pakkosāpetvā tena saha vivitte okāse sāṇipākāraparikkhitte nisīditvā mantayamāno pīṭhasappiṃ pakkosāpesi pīṭhasappī nāḷimattā ajalaṇḍikā ādāyāgantvā rañño ākāraṃ ñatvā purohitābhimukho nisinno tena mukhe vivaṭe sāṇipākāravivarena ekekaṃ ajalaṇḍikaṃ tassa galamūle patiṭṭhāpesi so lajjāya uggilituṃ asakkonto sabbā ajjhohari atha naṃ rājā ajalaṇḍikāhi pūritodaraṃ vissajji  gaccha brāhmaṇa laddhaṃ tayā bahubhāṇitāya phalaṃ maddanaphalapiyaṅgutacādīhi abhisaṅkhataṃ pānakaṃ pivitvā ucchaḍḍehi evaṃ te sotthi bhavissatīti tassa ca pīṭhasappissa tena kammena attamano hutvā cuddasa gāme adāsi so gāme labhitvā attānaṃ sukhento pīṇento parijanampi sukhento pīṇento samaṇabrāhmaṇādīnaṃ yathārahaṃ kiñci dento diṭṭhadhammikaṃ samparāyikañca atthaṃ ahāpento sukheneva jīvati attano santikaṃ upagatānaṃ sippaṃ sikkhantānaṃ bhattavetanaṃ deti
atheko  puriso tassa santikaṃ upagantvā evamāha  sādhu ācariya mampi etaṃ sippaṃ sikkhāpehi mayhaṃ pana alaṃ bhattavetanenāti so taṃ purisaṃ taṃ sippaṃ sikkhāpesi so sikkhitasippo sippaṃ vīmaṃsitukāmo gantvā gaṅgātīre nisinnassa sunettassa nāma paccekabuddhassa sakkharābhighātena sīsaṃ bhindi paccekabuddho tattheva gaṅgātīre parinibbāyi manussā  taṃ pavattiṃ sutvā taṃ purisaṃ tattheva leḍḍudaṇḍādīhi paharitvā jīvitā voropesuṃ so kālakato avīcimahāniraye nibbattitvā bahūni vassasahassāni niraye paccitvā tasseva kammassa vipākāvasesena imasmiṃ buddhuppāde rājagahanagarassa avidūre peto hutvā nibbatti tassa kammassa sarikkhakena vipākena bhavitabbanti kammavegukkhittāni pubbaṇhasamayaṃ majjhanhikasamayaṃ sāyanhasamayañca saṭṭhi ayokūṭasahassāni matthake nipatanti so chinnabhinnasīso  adhimattavedanāppatto bhūmiyaṃ nipatati ayokūṭesu pana apagatamattesu paṭipākatikasiro tiṭṭhati
athekadivasaṃ āyasmā mahāmoggallāno gijjhakūṭapabbatā otaranto taṃ disvā 

 kiṃ nu ummattarūpova migo bhantova dhāvasi
nissaṃsayaṃ pāpakammanto kiṃ nu saddāyase tuvanti 
imāya gāthāya paṭipucchi tattha ti ummattakasabhāvo viya ummādappatto viya ti bhantamigo viya ito cito ca dhāvasi so hi tesu ayokūṭesu nipatantesu parittāṇaṃ apassanto na siyā nu kho evaṃ pahāroti itopi ettopi palāyati te pana kammavegukkhittā yattha katthaci ṭhitassa matthakeyeva nipatanti nti kiṃ nu kho tuvaṃ saddaṃ karosi ativiya vissaraṃ karonto vicarasi
taṃ sutvā peto 

 ahaṃ bhadante petomhi duggato yamalokiko
pāpakammaṃ karitvāna petalokaṃ ito gato

 saṭṭhi  kūṭasahassāni paripuṇṇāni sabbaso
sīse mayhaṃ nipatanti te bhindanti ca matthakanti 
dvīhi gāthāhi paṭivacanaṃ adāsi tattha ti saṭṭhimattāni ayokūṭasahassāni ti anūnāni ti sabbabhāgato tassa kira saṭṭhiyā ayokūṭasahassānaṃ patanappahonakaṃ mahantaṃ pabbatakūṭappamāṇaṃ sīsaṃ nibbatti taṃ tassa vālaggakoṭinitudanamattampi ṭhānaṃ asesetvā tāni kūṭāni patantāni matthakaṃ bhindanti tena so aṭṭassaraṃ karoti tena vuttaṃ nti
atha  naṃ thero katakammaṃ pucchanto 

 kiṃ nu kāyena vācāya manasā dukkaṭaṃ kataṃ
kissa kammavipākena idaṃ dukkhaṃ nigacchasi

 saṭṭhi kūṭasahassāni paripuṇṇāni sabbaso
sīse tuyhaṃ nipatanti te bhindanti ca matthakanti 
dve gāthā abhāsi
tassa peto attanā katakammaṃ ācikkhanto 

 athaddasāsiṃ sambuddhaṃ sunettaṃ bhāvitindriyaṃ
nisinnaṃ rukkhamūlasmiṃ jhāyantaṃ akutobhayaṃ

 sālittakappahārena bhindissaṃ tassa matthakaṃ
tassakammavipākena idaṃ dukkhaṃ nigacchisaṃ

 saṭṭhi kūṭasahassāni paripuṇṇāni sabbaso
sīse mayhaṃ nipatanti te bhindanti ca matthakanti 
tisso gāthāyo abhāsi
 tattha nti paccekasambuddhaṃ nti evaṃnāmakaṃ nti ariyamaggabhāvanāya bhāvitasaddhādiindriyaṃ
ti  sālittakaṃ vuccati dhanukena aṅgulīhi eva vā sakkharakhipanapayogo tathā hi sakkharāya pahārenāti vā pāṭho nti bhindiṃ
taṃ  sutvā thero attano katakammānurūpameva idāni purāṇakammassa idaṃ phalaṃ paṭilabhatīti dassento 

 dhammena te kāpurisa
saṭṭhi kūṭasahassāni paripuṇṇāni sabbaso
sīse tuyhaṃ nipatanti te bhindanti ca matthakanti 
osānagāthamāha tattha ti anurūpakāraṇena ti tava tasmiṃ paccekabuddhe aparajjhantena tayā katassa pāpakammassa anucchavikamevetaṃ phalaṃ tuyhaṃ upanītaṃ tasmā kenaci devena vā mārena vā brahmunā vā api sammāsambuddhenapi appaṭibāhanīyametanti dasseti
evañca pana vatvā tato nagare piṇḍāya caritvā katabhattakicco sāyanhasamaye satthāraṃ upasaṅkamitvā taṃ pavattiṃ bhagavato ārocesi bhagavā tamatthaṃ aṭṭhuppattiṃ katvā sampattaparisāya dhammaṃ desento paccekabuddhānaṃ guṇānubhāvaṃ kammānañca avañjhataṃ pakāsesi mahājano saṃvegajāto hutvā pāpaṃ pahāya dānādipuññanirato ahosīti


soḷasavatthupaṭimaṇḍitassa


ettāvatā  ca 
ye te petesu nibbattā sattā dukkaṭakārino
yehi kammehi tesaṃ taṃ pāpakaṃ kaṭukapphalaṃ
paccakkhato vibhāventī pucchāvissajjanehi ca
yā  desanāniyāmena sataṃ saṃvegavaḍḍhanī
yaṃ kathāvatthukusalā supariññātavatthukā
ti nāmena saṅgāyiṃsu mahesayo
tassa atthaṃ pakāsetuṃ porāṇaṭṭhakathānayaṃ
nissāya yā samāraddhā atthasaṃvaṇṇanā mayā
yā tattha paramatthānaṃ tattha tattha yathārahaṃ
pakāsanā  nāma nāmato
sampattā pariniṭṭhānaṃ anākulavinicchayā
sā pannarasamattāya pāḷiyā bhāṇavārato
iti taṃ saṅkharontena yaṃ taṃ adhigataṃ mayā
puññaṃ tassānubhāvena lokanāthassa sāsanaṃ
ogāhetvā visuddhāya sīlādipaṭipattiyā
sabbepi dehino hontu vimuttirasabhāgino
ciraṃ  tiṭṭhatu lokasmiṃ sammāsambuddhasāsanaṃ
tasmiṃ sagāravā niccaṃ hontu sabbepi pāṇino
sammā  vassatu kālena devopi jagatīpati
saddhammanirato lokaṃ dhammeneva pasāsatūti

bhadantena  katā petavatthuatthasaṃvaṇṇanā niṭṭhitā

