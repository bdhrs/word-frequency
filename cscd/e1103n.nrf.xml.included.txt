namo tassa bhagavato arahato sammāsambuddhassa

[ka]
bāttiṃsalakkhaṇūpeta 
dātabbaṃ dadataṃ vara
vessantaratta māpādi
sañcaraṃ bhavasāgare
[kha]
dvandaṃdvandaṃ  sañcarantī
janānande yasodhīre
maddittaṃ samupāgañchi
tvaṃpitena bhavaṇṇave
[ga]
tumhaṃdāni pavakkhāmi
upattiṃ nandiniṃ tahiṃ
dajjahvovo mamokāsaṃ
kavayo pyābhinandatha

 ekanavutehito kappe
vipassīnāma nāyako
vineyye  tārayaṃkhemaṃ
loke uppajjicakkhumā

 khemārāmamhi sambuddho
migadāye manorame
nissāya bandhumatiṃso
vihāsi nagaraṃtadā

 rajjaṃdhammena kāresi
nagaretamhi bandhumā
rājātassa duvedhītā
āsuṃ sabbaṅgasobhaṇā

 ekohi  ekadārājā
bandhumassa supesayi
sahassagghanikaṃ soṇṇa
mālañcā naggha candanaṃ

 adāsi bandhumārājā
pitājeṭṭhāya candanaṃ
soṇṇamālaṃ kaniṭṭhāya
tahiṃ viyāya dhītuyā

 ubhotāpīti  cintesuṃ
natthatthovata tehino
bhagyavantassa pūjema
saṃpasādena cetasā

 tatosācandanaṃ cuṇṇaṃ
kārāpetvāna jeṭṭhakā
gantvāna vihāraṃ soṇṇa
vaṇṇaṃpūjesi nāyakaṃ

 vikiritvā tu sāgandha
kuṭiyaṃ sesacandanaṃ
evañhi patthanaṃ kāsi
buddhamātā bhavāmahaṃ

 kāretvā  soṇṇamālaṃtu
uracchada pasādanaṃ
pūjesi hemavaṇṇaṃsā
bhagavantaṃ kaniṭṭhakā

 evampi patthanaṃkāsi
idaṃmama pasādanaṃ
sarīre niccalā ṭhātu
carantiyā bhavābhavaṃ

 ubhopi  rājakaññātā
ṭhatvāna yāvatā yukaṃ
upapajjiṃsu sovaggaṃ
cutāsukha pamodanaṃ

 manussadeva lokesu
saṃsariṃsu sukhaṃduve
ekanavuti kappāni
muccitvā pāyadukkhato

 kassapassa kāletāsu
kaniṭṭhā kikirājino
dhītā uracchadānāma
hutvāna parinibbutā

 jeṭṭhakā  pana dhītāsi
kikissa rājino tahiṃ
dhammānāma damitā sā
komāra brahmacārinī

 tatoca vitvāna sā deva
manussesu punappunaṃ
saṃsarantī mahesīsi
pūrindadassa ekadā

 rattacandana  lepena
limpita dehinī hisā
katapuñña visesena
nāmena phussatīhvitā

 devindo aññadādisvā
parikkhīṇāyukaṃ viyaṃ
deviṃ taṃ parivārena
mahatā nesinandanaṃ

 sirīsayana piṭṭhamhi
taṃsayāviya māghavā
ṭhito  sayanapassamhi
phussatiṃ etadabravī

 varetedasadassāmi
phussatevaravaṇṇike
tvaṃñhiicchasiyeladdhuṃ
labhāpessāmitevare

 sutvātaṃ phussatīdevī
lomahaṃ sanarūpinī
khīṇāyutamajānantī
attano etadabravī

 pāpaṃnu  tvayi deviṃnda
kataṃme appiyāthate
rammāme cavanaṃ icchaṃ
maññebhaṇaṃti īdisaṃ

 natebhadde kataṃpāpaṃ
nacame appiyātuvaṃ
puññaṃtute parikkhīṇaṃ
tasmā te vaṃvadāmahaṃ

 santike  maraṇaṃ tuyhaṃ
vinābhāvo bhavissati
paṭiggaṇhāhi me ete
varedasa pavacchato

 sakkassavacanaṃ sutvā
ñātvāmaraṇa mattano
varesā laddhumicchantī
devindameta dabravī

 ito cutāsahassakkhi
sīvirājanivesane
mahesī phussatīnāma
nīlanettā yathāmigī

 assaṃ  nīlabhamukāhaṃ
labheyyaṃ puttamuttamaṃ
dhārenti yācamegabbhaṃ
majjhimaṅgaṃ anunnataṃ

 palitāna virūhantu
alambāca payoro
kāyerajo nalimpetha
vajjhañcāpi pamocaye

 yeyācitā  varābhadde
tayādasa mayātava
dinnāte tuṭṭhacittena
sabbelacchasi mānuse

 tatocavitvāna sādeva
lokā nibbatti icchiyaṃ
mahesiyā paṭisandhi
vasena maddarājino

 dasamā  saccayenesā
dhītaraṃ maddarājinī
heṭṭhāsusetacchattassa
vijāyi seṭṭharūpiniṃ

 rattacandana lepena
esālimpi tadehinī
tenassā brāhmaṇānāmaṃ
akaṃsu phussatīiti

 saññākāra doḷāruḷa
maṅgalādīni kātuna
mahatā parihārena
posiṃsu khattiyāniyo

 madhūrakhīra  sampannā
siniddhapīṇa yobbanā
dhātiyo khattiyānītaṃ
khīraṃpāyiṃsu yāpanaṃ

 saṅkamantīva vuddhāsā
aṅkāaṅkaṃ karākaraṃ
rājakaññāca tosiṃsu
naccagītehi nāṭakī

 devaccharāvarūpena
subhāsoḷasa vassikā
harantī  nettarasaṃsā
passantānaṃsukhedhitā

 siviraṭṭhe tadārajjaṃ
sivirājā jetuttare
kāresisiñcayonāma
puttotassa mahāyaso

 vayappatto bhirūposi
devaputtova siñcayo
aroha pariṇāhena
nānāsibbesu kovido

 siñcayassa  niyyādesi
rajjaṃputtassa attano
jīvanto passituṃrāja
siriṃicchaṃ mahārahaṃ

 ānetvā maddarājassa
dhītaraṃ phussatiṃtahiṃ
soḷasitthi sahassānaṃ
mahesiṃkāsi jeṭṭhikaṃ

 phussatīsiñcayoññoñña 
mukhaṃdvepiyacakkhunā
passamānāvaacchiṃsu
aññamaññapiyaṃvadā

 athacinti yadevindo
dinnāphussatiyāmayā
varādasa tesuputta
varonahisamijjhati

 samijjhā pesāmietaṃti
ajeyyebhidasālaye
upadhāritthatissāya
puttabhāvārahaṃmaruṃ

 cavitvāhuuddhaṃgāmī 
bodhidevotatotahiṃ
brahmaṃgantvāsahassakkhī
tassataṃetadabravī

 ito bho sugatiṃgaccha
anukampāhimarisa
siñcayaṃdeviyaṃtassa
sandhiṃ gaṇhajutindhara

 aññepi  saṭṭhisahassa
deve cavana dhammine
upasaṅkamma soyāci
gacchahvo sugatiṃiti

 bodhisattoca aññeca
sādhūti sampaṭicchisuṃ
tatocutā catedevā
āguṃ mānusakaṃimaṃ

 phussatyaṃhi  mahāsatto
nibbatti paṭisandhiyā
kulesvaññeca maccānaṃ
nibbattiṃsu visuṃvisuṃ

 kucchiṅgate mahāsatte
devī do haḷinīahu
dātukāmā mahādānaṃ
visajjiya buhuṃdhanaṃ

 rājamandiradvāramhi
vemajjhenagarassaca
catudvāresuchaddāna
sālāyo deyyapūritā

 kārāpetvāna  chassata
sahassāni dinedine
visajjitvāna sabbesaṃ
icchantī āsidātave

 utvātaṃ kāraṇaṃrājā
pakkosāviya brāhmaṇe
nimitta pāṭhakepucchi
kiṃ bhavissatītiñātave

 jānāma no mahārāja
gatokucchimhi deviyā
hehitya  bhiratodāne
evaṃvadiṃsu brāhmaṇā

 brāhmaṇānaṃ vacosutvā
narindo tuṭṭhamānaso
dānaṃadāsi chaddāna
sālāyo suṭṭhumāviya

 paṭisandhiggahaṇamhā
bodhisattassa viññuno
paṭṭhāyaṇṇava vegova
lābhoḷāro anappako

 paṇṇākāraṃ  pahiṇiṃsu
rājino jambumaṇḍale
bodhisattā nubhāvena
nānāraṭṭhindakhattiyā

 parihāraṃ pavacchesi
mahesiṃ paṭisandhiniṃ
rājāsukhaṃ vasāpesi
kāresiicchiticchitaṃ

 buddhaṅkurānubhāvena
janāsuṃ modamānasā
kālevassatimeghopi
subhikkhosamayoahu

 saddhiṃputtena  juṇhāya
kiḷantiyāvamātuyā
mahantīratisabbesaṃ
janānaṃvipulātahiṃ

 gabbhaṃhi dhārentīdevī
dasamāsamhipūrite
nagaraṃdaṭṭhu kāmāsi
tadārocesirājino

 sādhubhaddeti  vatvāna
puraṃdeva puraṃviya
rājā alaṅkarāpesi
deviyā pitivaḍḍhanaṃ

 āropiya tatodeviṃ
vicittaṃ lakkhikaṃrathaṃ
padakkhiṇaṃ kārāpesi
nagaraṃ sabbalaṅkataṃ

 vessānaṃ  vīthiyāmajjhe
ṭhānāṭhānaṃ pathāpathaṃ
caliṃsu kammajāvātā
carantiyāva deviyā

 utvāmaccāpavattiṃtaṃ
raññorociṃsusīghaso
sutigehaṃkārāpesi
taṃvīthiyaṃvasiñcayo

 tatthasāvasamānāva
vijāyiakutobhayā
nimmalaṃsusuddhaṃputtaṃ
suvaṇṇakkhandhasannibhaṃ

 akkhīniummilitvāna 
nikkhantomātu kucchito
pasannappiyākārena
passittamātuyāmukhaṃ

 amma dānaṃ dadissāmi
atthinu kiñci tedhanaṃ
hattaṃso pasāretvāna
itibravitahiṃ muhuṃ

 sutvāmodiya  taṃmātā
dehidānaṃ yathicchitaṃ
tātāti tassapādāsi
sahassatthavikaṃtahiṃ

 mahosadha vessantara
mahāsiddhattha jātisu
kathesi mātarābodhi
sasatto jātakkhaṇetisu

 acchera mabbhutaṃdisvā
janāmodiṃ sutāvade
apphoṭento hasantāca
jayanādaṃ panādayuṃ

 vessantaroti  hvāyiṃsu
nāmaggahaṇa maṅgalaṃ
saṅkhatā brāhmaṇātassa
jātattā vessavīthiyaṃ

 vijāta divasetassa
ekāākāsacārinī
hatthinīhi sabbasetaṃ
ekaṃ kuñjaraposakaṃ

 bodhisattā nubhāvena
ānetvā maṅgalasammataṃ
thapetvāna pakkāmi
hatthisālāya sādhukaṃ

 uppannattāmahāsattaṃ 
tassakatvānapaccayaṃ
akaṃsunāgarānāmaṃ
samaggāpaccayoiti

 taddinevavijāyiṃsu
amaccānaṃkumārakā
gehesusaṭhisahassā
mahāsattasajātakā

 atidīghādayodose 
vivajjetvānasiñcayo
kumāraṃcatussaṭhikā
upaṭṭhāpesidhātiyo

 alambatthaniyocetā
bhirūpāyobbaneṭhitā
āsuṃmadhurathaññāyo
saṃsuddhāseṭṭhakoliyo

 sususaṭṭhisahassānaṃ 
ekekādhātiyotathā
buddhaṅkurasajātānaṃ
upaṭṭhāpesisuṃndarā

 saddhiṃ saṭṭhisahassehi
kumārehimahāyaso
mahatāparivārena
saṃvaḍḍhibodhisattavo

 rājāsatasahassaggha
nikaṃ susupiḷandhanaṃ
kārāpetvāvibhūsesi
attajaṃdānanandanaṃ

 omuñcitvānadhātīnaṃ 
taṃcatuppañcavassiko
adāsisomahāsatto
bodhiṃ apekkhamānaso

 punataṃtāhidhātīhi
diyyamānaṃpisādaraṃ
nasogaṇhitthakumāro
dinnesuanapekhavā

 ārociṃsupavattiṃtaṃ 
raññotādhātiyotadā
sutvāmuditacittena
taṃsothomitthaattajaṃ

 puttenamamadinnaṃtaṃ
brahmadeyyaṃpiḷandhanaṃ
tumhākaṃsantakaṃhotu
iccāpibravisiñcayo

 punāparaṃpikāretvā
pādāsiputtanandano
puttassadātukāmassa
suvicittapiḷandhanaṃ

 omuñcitvānaetaṃpi 
dhātīnaṃdāsidāyako
dārakotuṭṭhacittena
sabbaññutappiyāyano

 evaṃvutta nayeneva
nava vāre piḷandhanaṃ
daharodāsi dhātīnaṃ
nāthānātha parāyano

 aṭṭhavassi  kakāletu
evaṃcintesi buddhimā
nisinno sirisayano
pāsādo parimaṇḍale

 demibāhira dānaṃva
natāva mama mānasaṃ
parito setievañhi
ajjhattikaṃdadāmahaṃ

 sacemaṃ kociyāceyya
sīsaṃsa moḷimuttadhaṃ
chijja taṃ tassadajjeyyaṃ
naheyyaṃ līnacetaso

 hadayaṃmama  yāceyya
bhinditvā asināuraṃ
nīharitvānataṃtassa
dajjeyyaṃ tuṭṭhamānasā

 akkhīni mamayāceyya
uppāṭetvāna tāvade
satthena tassadajjeyyaṃ
salohitāni tānime

 hatthepādecakaṇṇeca 
yāceyyamamasādhukaṃ
chinditvā tānidajjeyyaṃ
tassapūre manorathaṃ

 maṃsaṃmekociyāceyya
sīghaṃsabbasarīrato
khaṇḍākhaṇḍaṃ chinditvāna
dajje maṃsaṃ salohitaṃ

 hohitvaṃmamadāsoti
vadeyyakocicetahiṃ
sayaṃāmātisāvetvā
attānaṃpi dadāmahaṃ

 tassevaṃ  cintayantassa
kampittha pathavīmahā
samantāgajjamānāyaṃ
mattova kuñjarovane

 merurājo namitvāna
bhimukhova jetuttaraṃ
nagaraṃ ṭhāsi serita
vettaṅkurova tāvade

 mahīsaddasantāsena 
meghopāvassi tāvade
ghanavassaṃmahādhāraṃ
gajjamāno disodisaṃ

 nicchariṃsu bahūvijju
latāyoca samantato
indacāpā uṭṭhahiṃsu
ukkāpāto tadā ahu

 apphoṭesi tahiṃdeva
rājātuṭṭho sujampati
sādhusādhūti sāvesi
mahābrahmā katañcalī

 brahmalokā  tadāyāva
itopathavi maṇḍalā
accheraṃ abbhutaṃ āsi
ekakolāhalaṃ mahā

 evaṃñhi nekabbhūtāni
janetvāna mahājanaṃ
hāsayaṃ susukhaṃvaḍḍha
mānosoḷasa vassiko

 kumāro  sabbasibbesu
kovidoca pāraṅgato
phullasālova sobhanto
vaṇṇena vayasā tadā

 athassa dātukāmova
rajjaṃmantiya deviyā
pitāsi siñcirājatte
puttaṃsoḷasa vassikaṃ

 maddaraṭṭhe tadāmadda
rājakulā bhivaṇṇiniṃ
netvāmahe sittemaddiṃ
bhisiñci dhammacāriniṃ

 maddīmātuladhītāsā 
bhaginī mandahāsinī
vessantarakumārassa
seṭṭhalakkhaṇadhārinī

 pubbauṭṭhāyinī maddī
niccaṃ pacchānipātinī
manāpacārinī devī
kiṃkāra paṭisāvinī

 soḷasitthi  sahassātaṃ
maddiṃsabbaṅga sobhaṇaṃ
naccavādita gītehi
paricāriṃsu sabbadā

 vessantaro mahārājā
rajjebhi sittakālato
paṭhāya dānasālāyo
chaddānaṃ dāsikāriya

 mahādānaṃ pavattesi
vissajjanto dinedine
sammodamāno chassata
sahassāni dhanāniso

 evaṃdāne  ramantassa
mahesītassarājino
puttaṃvijāyiapara
bhāgemaddī sudassanaṃ

 sampaṭicchiṃsu vijāta
kāletaṃ soṇṇasannitaṃ
soṇṇa jālenatenassa
nāmaṃjālīti voharuṃ

 padasā  gamane kāle
puttassa tassajālino
vijāyi dhītaraṃekaṃ
nārīnaṃ seṭṭhaṃsammataṃ

 kaṇhājinena dhītaṃtaṃ
sampaṭicchiṃsu sādaraṃ
tenassā dhituyānāmaṃ
kaṇhājināti voharuṃ

 mahatā parivārena
vuddhiṃnvāyiṃsu teduve
sayantā naccagītena
naccagīta pabodhanā

 mahāsattohi  māsassa
chakkhattuṃ dānamaṇḍape
olokesi alaṅkata
hatthikkhandha vareṭhito

 tahiṃ kaliṅkaraṭṭhamhi
dubbuṭṭhikā bhayānakā
sassāni nasampajjiṃsu
dubbhikkho samayoahu

 corakammaṃ  akariṃsu
asakkontāva jīvituṃ
janā nigamagāmesu
vilumpanti dāmarikā

 kaliṅkaraṭṭhaṃ sakalaṃ
dubbhikkhabhayapīḷitaṃ
ghaṭe vilolapārīva
saṅkhumbhittha anāthakaṃ

 negamā jānapadāsabbe
nāgarāca samaggatā
rājaṅgaṇe ukkosiṃsu
dubbhikkhabhaya coditā

 tadāsutvāna  taṃrājā
sīghaṃubbigga mānasā
koyaṃsaddoti pucchittha
mahāmacce sakantike

 ārocayiṃsu rājānaṃ
pavattiṃ taṃasesato
rājāpi paṭijānāsi
meghaṃ vassāpayeiti

 tatoso patthanaṃkāsi
samādiya uposathaṃ
devaṃ vassāpanatthāya
sattāhaṃsattakāruṇo

 nahievaṃpisosakkhi 
vassāpetuṃ narissaro
meghaṃkaliṅka raṭṭhamhi
dubbuṭṭhikāva jāyahi

 tatoso sannipātetvā
nāgare etadabravī
vasāpetuṃ nasakkomi
devaṃ kiṃ nukareiti

 tadāevamavociṃsu 
narākaliṅkarājino
devaṃ vassāpanatthāya
subhikkhakālakāmino

 siviraṭṭhemahārāja
rajjedhammenayoṭhito
jetuttaremahāvessa
ntaro siñcayaoraso

 dānesubhiratohesa
kiramaṅgalakuñjaro
tassatthipaccayonāma
pavarosabbapaṇḍaro

 gataṭhānekuñjarassa 
tassekantenakhattiya
pāvassikiragajjanto
mahāmeghosavijjuko

 pesetvābrāhmāṇerāja
yācāpetuṃsupaṇḍaraṃ
hatthiṃvaṭṭatitaṃtena
sīghaṃpesehibrāhmaṇe

 sampaṭicchiyasādhūti
sutvātaṃtuṭṭhamānaso
rājaṅgaṇamhirājāso
sannipātesibrāhmaṇe

 guṇavaṇṇehisampanne 
vicinitvānabrahmaṇe
aṭṭhatesurājātesaṃ
nekaṃdāsiparibbayaṃ

 ānethakuñjaraṃbhonto
vessantarassasantikaṃ
gantvāyāciyaevaṃte
rājāvatvānapesayiṃ

 brāhmāṇā  aṭṭharājānaṃ
tekatvāna padakkhiṇaṃ
gañchiṃsu jetuttaraṃ nāgaṃ
nethuṃ sabbaṅgasundaraṃ

 anupubbena gantvāna
tepāpuṇiṃsu brāhmaṇā
jetuttaraṃ bhuñjamānā
dānasālāsu acchayuṃ

 tatopuṇṇa madinamhi
katvāsarīramattano
tepaṃsumakkhitaṃāguṃ
pācīnadvāramaṇḍalaṃ

 saṃyācissāmanāganti 
cintamānāvarājino
āgamentāāgamanaṃ
tatthaacchiṃ subrāhmāṇā

 dānaggaṃ olekeyyanti
tadāsura sabhojano
pātonūtvā mahāsatto
alaṅkārena laṅkari

 alaṅkata hatthikkhandhaṃ
aruyha agamātato
rājā  puratthimaṃ dvāraṃ
parisāya mahantiyā

 mahantiṃ parisaṃdisvā
bhitā ubbigga mānasā
tatthokāsaṃ nalabhiṃsu
yācituṃ brāhmaṇā tahiṃ

 tamhā dakkhiṇadvāraṃ te
saṅkamitvāna unnate
padese seṭṭharājānaṃ
āgamesuṃ ṭhitā tato

 oloketvāna  pācīna
dāramhi dānamaṇḍape
hatthikkhandhagato rājā
dvāramā gañcidakkhiṇaṃ

 rājānaṃ āgataṃ disvā
pasāretvāna brāhmaṇā
hatthe vessantarojetu
tikkhattuṃ itibhāsiṃsu

 jayasaddaṃ panādante
rājādisvāna brāhmaṇe
hatthiṃ tesaṃ ṭhitaṭhānaṃ
pājesi dānamānasā

 hatthikkhandhe  nisinnova
pasannena mukhenaso
mhitapubbaṃ tatovoca
girevaṃ hadayaṅgamaṃ

 dakkhiṇāvaṭṭasaṅkhena
bāhuṃpaggayha dakkhiṇa
purato mama tiṭṭhantā
kiṃ maṃyācanti brāhmaṇā

 evaṃsīghama  vociṃsu
pahaṭṭhā brāhmaṇā tahiṃ
ratanaṃrāja yācāma
kuñjaraṃ sabbapaṇḍaraṃ

 idaṃsutvānasocinti
ajjhattikaṃ pidātave
ahamicchāmitedāni
mamaṃ yācanti bāhiraṃ

 idāni pūrayissāmi
yācantānaṃ manorathaṃ
evaṃcintiyasobhāsi 
hatthikkhandhaṭhito iti

 demitaṃ navikampāmi
yaṃmaṃyācanti brāhmaṇā
kelāsa sadisaṃ setaṃ
alaṅkataṃ gajuttamaṃ

 hatthikkhandhā tato ruyha
rājā cāgādhimānaso
olokesitikkhattuṃtaṃ
katvā nāgaṃ padakkhiṇaṃ

 gahetvā  soṇṇabhiṅgāraṃ
sugandhodaka pūritaṃ
ahvāyi etha bhontoti
kuñjaraṃesa dātave

 gahetvā rajatadāma
sadisaṃ seta hattino
soṇḍaṃṭṭhapiya hatthesu
brāhmaṇānaṃ gajissaro

 sālaṅkataṃ mahānāgaṃ
pātetvā dakkhiṇodakaṃ
adāsi seṭṭhadantiṃtaṃ
asallinena cetasā

 saddhiṃ  vīsatilakkhena
catulakkhāni agghati
alaṅkārohi nāgassa
nānāratanacittito

 athāpianagghā honti
chaḷeva aṅkusādisu
maṇayo vāraṇocāpi
anaṅgho sattanagghikā

 yatāvutta ratanehi
saddhiṃ adāsi kuñjaraṃ
nāgopiyopi teneva
tato sabbaññutaṃ piyaṃ

 athāpi  pañcasatāni
paricārāni hatthino
kulāni hatthigopehi
saddhiṃ adāsi sādaraṃ

 vessantarena dinnamhi
seta maṅgala kuñjare
acetanāpinādentī
medanī sampa kampatha

 tahiṃ  bhīsanakaṃ āsi
nānaṃ lomahaṃsanaṃ
mahanto vipulo ghoso
khumbhittha sakalaṃ puraṃ

 mahīsaddasantāsena
megho pāvassi tāvade
ghanavassaṃ mahādhāraṃ
gajjamāno diso disaṃ

 nicchariṃsu bahūvijju
latā yoca samantato
indacāpā uṭṭhahīṃsu
ukkāpāto tadā ahu

 hatthiṃ  laddhānate tuṭṭhā
brāhmaṇā kiradakkhiṇā
dvārā nagara majjhena
gajakkhandha gatānayuṃ

 mahājanaparivāre
gajāruḷheṭṭha brāhmaṇe
passiṃ sunāgarā sabbe
tadāte etadabravuṃ

 amhākaṃ  kuñjaraṃ hambho
āruḷhā vo idhāgatā
dinnoyaṃ kena tumhākaṃ
kadā laddho kutoiti

 vessantarena dinno no
kathaṃtumhe vadissatha
nakatheyyāma vitthāraṃ
gacchema nagaraṃ mayaṃ

 evaṃvatvā nikkhamiṃsu
dvārena uttarenate
cittaṃvilola  mānāva
nāgarānaṃ kaliṅkajā

 tadāhi nāgarā sabbe
bodhisattassa kujjhitā
rājadvāre sannipacca
upakkosamakaṃsu te

 adhammenevabhonttono
nāgaṃ raṭṭhassa pūjitaṃ
adāvessantaroduṭṭha
brāhmaṇānamalaṅkataṃ

 saṅkhumbhitacittā  sabbe
tatonagaravāsino
gantvā siñcayarājassa
santikaṃ evamabravuṃ

 vidhamaṃdevateraṭṭhaṃ
puttovessantarotava
kataṃsokuñjaraṃdāsi
siviraṭṭhassapūjitaṃ

 kathaṃso  vāraṇaṃdāsi
setaṃ kelāsasannibhaṃ
paṇḍukampalasañchannaṃ
jaya bhūmi vijanānaṃ

 sace so dātumiccheyya
annaṃpāṇañcabhojanaṃ
vatthaṃ senāsanaṃ soṇṇaṃ
yuttaṃdātuṃ yathicchitaṃ

 sacetvaṃ nakarissasi
sivīnaṃ vacanaṃidaṃ
maññetaṃ sahaputtena
sivīhatthe karissare

 tajjamānāhi  evañhi
sutvā sivīhi bhāsitaṃ
maññittha siñcayo puttaṃ
māretuṃ icchareiti

 evaṃbyākāsi teneva
sīghaṃvibbhanta mānaso
puttapema codito so
sokasalla samappito

 kāmaṃ  janapado sabbaṃ
raṭṭhañcāpi vinassatu
nāhaṃ sivīnaṃvacanā
pabbājeyyaṃ mamatrajaṃ

 kathaṃ haṃ tamhi dubbheyyaṃ
santoso suddhacetaso
puttaṃkathañca niddosaṃ
satthena ghātaye mama

 sivayo tassa sutvāna
bhāsitaṃ puttagiddhino
avocuṃ visaṭṭhā vīta
bhahāevaṃ yathātathaṃ

 mānaṃ  daṇḍena satthena
nāpi so bandhanāraho
pabbājehi vanaṃ raṭṭhā
vaṅke vasatu pabbate

 tadācintayi sorājā
nayuttaṃ panūdetave
chandaṃ hi sivinaṃ dāni
tato voca subhāsitaṃ

 yathāchandaṃ  kareyyāmi
raṭṭha pabbājayetha taṃ
ekokāsañca yācāma
rattiṃ so vasataṃ imaṃ

 amantetu yathākāmaṃ
kaṇhājināya jālinā
tathāca maddiyā saddhiṃ
kāmeca paribhuñjatu

 tato ratyā vivasāne
sūriyuggamanesati
samaggā sivayo hutvā
raṭṭhā pabbajayantu taṃ

 paccāgañchuṃ  tadā sabbe
sivayo tuṭṭhamānasā
sampaṭicchitvāna sādhūti
vacanaṃ sivirājino

 tatoso siñcayoekaṃ
kattāraṃ puttasantikaṃ
sāsanaṃ pesanatthāya
turitaṃ evamabravī

 uṭṭhehi katte taramāno
gantvā vassantaraṃ vada
sivayo deva tekuddhā
negamāca samāgatā

 asmā  ratyā vivasāne
sūriyuggamane sati
samaggā sivayo hutvā
raṭṭhā pabbājayantitaṃ

 sakattā taramānova
sivirājena pesito
upāgami puraṃrammaṃ
vessantara nivesanaṃ

 tatthaddasa  kuraṃso
ramamānaṃ sake pure
parikiṇṇaṃ amaccehi
tidasānaṃva vāsavaṃ

 vanditvā rodamānoso
kattā vessantaraṃ bravī
dukkhaṃ te vedayissāmi
māmekujjha rathesabha

 asmāratyā vivasāne
sūriyuggamane sati
sivayo deva tekuddhā
raṭṭhā pabbājayantitaṃ

 sutvāna  bhāsitaṃ etaṃ
hasamāno pamodayaṃ
evaṃpucchittha kattāraṃ
vessantaro sudhītimā

 kismiṃ me sivayo kuddhā
yaṃ napassāmi dukkaṭaṃ
taṃme katte viyācikkha
kasmā pabbājayanti maṃ

 tahiṃ  kattā idaṃvoca
hatthidānena kujjhare
khīyanti sivayo rāja
tasmā pabbājayanti taṃ

 taṃsutvāna mahāsatto
dānesu thīramānaso
vacanaṃ mhitapubbaṃ so
kattāraṃ etadabravī

 hadayaṃ  cakkhumahaṃ dajjaṃ
bāhuṃpi dakkhiṇaṃ mama
hirañña maṇisoṇṇādiṃ
nakiṃ bāhirakaṃ dhanaṃ

 kāmaṃmaṃsi vayosabbe
pabbājentu hanantuvā
nevadānā viramissaṃ
kāmaṃchindantu sattadhā

 tatoso devatāviṭṭho
kattāmaggama desayi
pabbājitānaṃ sabbesaṃ
gatapubbaṃ purāṇakaṃ

 kontīmārāya  tīrena
gīrimā rañcaraṃ pati
yenapabbājitāyanti
tenagacchatu subbato

 taṃsutvāna bodhisatto
sādhūti sampaṭicchiya
ekokāsaṃ nāgarānaṃ
yācetuṃ evamabravī

 dānaṃsattasatakaṃhaṃ 
kattedajjaṃ suvetato
parasve nikkhamissāmi
rattiṃdivaṃ khamantume

 sādhudevapavakkhāmi
khamāpetuṃnisādivaṃ
nāgarānaṃtivatvāna
tadākattāpipakkami

 mahāsattomahāyena 
kuttaṃsakalakammikaṃ
pakkosāviyasvedānaṃ
evaṃbyākāsidātave

 hatthīasserateitthī
dāsīdāsecadhenuyo
paṭiyādehitvaṃsatta
satecāgāyamārisa

 athonānappakārāni
annapānānisabbaso
suraṃpi paṭiyādehi
sabbaṃdātabbayuttakaṃ

 evaṃsobyākaritvāna 
pemacittenacodito
ekovamaddiyārammaṃ
pāsādamabhirūhatha

 rattacandana gandhehi
gandhodakehivāsitaṃ
sopāvekkhisirīgabbhaṃ
maddīdevīnivāsanaṃ

 maddīdisvānaāyantaṃ 
mhitānanenasāmikaṃ
uṭṭhāsiāsanāsīghaṃ
reṇumattāvakinnarī

 uṭṭhāhitvānasāmaddī
vāmahatthesu rājino
dakkhiṇe nasahatthena
gaṇhitthamandahāsinī

 tatosirisayanamhi 
nasinnaṃsakasāmikaṃ
bījayantīvasāṭṭhāsi
maddīsaññatavāsinī

 maddiṃaṅkeṭṭhapetvātha
gaṇhaṃhattesudeviyā
mukhaṃmukhenakatvāna
rājāmandamabhāsatha

 yaṃtesacemayādinnaṃ
yañcatepettikaṃdhanaṃ
sabbaṃtaṃnidaheyyāsi
bhaddekomārapemike

 tahiṃnavuttapubbaṃme 
sāmikenamamīdisaṃ
kadācietthakaṃkālaṃ
maddīevañhicintayi

 tato ubbiggacittena
maddīeva mabhāsatha
kuhiṃ deva nidahāmi
taṃme akkhāhi pucchito

 sīlavantesu  dujjāsi
dānaṃ maddī yathārahaṃ
nahidānā paraṃatthi
patiṭṭhā sabbapāṇinaṃ

 nidhānaṃ nāma etaṃva
dhanānaṃ nandivaḍḍhane
dānaṃhi nidhi sattānaṃ
evaṃbyākāsi khattiyo

 maddīvatvāna  sādhūti
onamitvā siruttamaṃ
sampaṭicchi tato rājā
punāpi evamabravī

 jālimhimaddidayesi
sādhukaṇhājināyaca
gāravaṃnivātaṃkāsi
sassuyāsassuramhica

 yohitaṃ pema cittena
mayāvippavasena te
icche cebhavituṃ attā
sakkaccaṃ taṃupaṭṭhahe

 sace  evaṃ nabhaveyya
bhattāraṃ mādisaṃ viyaṃ
parire sehi aññaṃ tvaṃ
māki ssittho mayāvinā

 tadāhi dummukhī maddī
rājāna meva mabravī
dussutaṃ vata suṇomi
īdisaṃ kinnubhāsasi

 viyācikkhāmi  mebha dde
sakalaṃ dāni kāriṇaṃ
hatthidānenakujjhanti
samaggā sivayo mama

 pabbājenti mamaṃ tena
sivayo siviraṭṭhato
mahādānaṃ dadissāmi
suve komārasaṅgame

 parasve nikkhamissāmi
raṭṭhā ekova sobhaṇe
nānābhayehi saṃkiṇṇaṃ
vaṅkaṃ gacchāmi pabbata

 pāṇīkatapiye  jāliṃ
kaṇhājinañca attajaṃ
tañcaohāya gaccheyyaṃ
vaseyyaṃ ekakovane

 rañño sutvāna saṅkampi
vacanaṃsokavaḍḍhanaṃ
māluteritapattaṃva
maddīyā hadayaṃ tadā

 māmamevamavacuttha 
kampesi hadayaṃ mama
tattatelenasittaṃva
sariraṃ rāja dayhate

 nesadhammo mahārāja
yaṃ tvaṃ gaccheyya ekako
ahaṃpi tena gacchāmi
yenagacchasi khattiya

 maraṇaṃvā  tayā saddhiṃ
jīvitaṃvā tayā vinā
tadeva maraṇaṃ seyyo
yañcejīve tayāpinā

 aggiṃ ujjālayitvāna
ekajāla samāhitaṃ
tatthe vamaraṇaṃ seyyo
yañce jīve tayā vinā

 carantā raññanāgaṃva
duggesvanvetti hatthinī
evaṃtaṃ  anugacchāmi
putteādāyapacchato

 vimaṃsetuṃ tadā rājā
mānasaṃ maddideviyā
nānābhayaṃ pakāsento
evaṃbravi bhayāpayaṃ

 viyācikkhāmi  tesaccaṃ
vanamhi mudumānase
nānābhayaṃ kharaṃ ghoraṃ
hesmaṃ hadayakampanaṃ

 kesarīnāma yebhadde
migarājā kharassarā
hiṃ santiṃ te sasaddena
migetikkhagga dāṭhino

 dīpībyagghākaṇhācchāca
tikkhagga nakha dhārino
khaggā  vanamahiṃsāca
tikkhaggasiṅgadhārino

 tikkhagga nakha siṅgehi
ete posaṃpi chindiya
khaṇḍākhaṇḍaṃ karitvāna
mūlālaṃviya bhakkhare

 yācayakkhiniyoyakkhā
bahūmanussakhādakā
naraṃnāriṃ gavesanti
dummukhā khaggapāṇino

 atho  ajagarāsappā
ghoravīsāca vijjare
viṃsācā rakkhasāvāḷā
sajjulohitabhojanā

 aññepi bahavosanti
bhayābhesmakārakā
kiṃnabhāyasi etesaṃ
bhayānaṃ bhayamānase

 mā  mamaṃ tvaṃ nugacchāhi
gacchantaṃ bhayasaṃyutaṃ
vanaṃ idheva acchāhi
vuttehisahabhīruke

 tvekadāsirigabbhamhi
vasantī sahame subhe
sutvāgavesitāṇaṅke
kiṃme mañjāragajjitaṃ

 tvekadākiṃvibodhesi 
bhemibhemīti bhāsiya
rattiyaṃ hi sayantaṃ maṃ
sutvā nuluṅkavassitaṃ

 tvekadā meghasaddaṃhi
sutvādivā mamantikaṃ
dhāvitvāmaṃ parissajja
kiṃ mucchilomahaṃsīnī

 evaṃbhaya  cañcalāya
sukhumālāya deviyā
nālaṃhi vasituṃraññe
bhesme avanavāsike

 maddīsutvāna rājassa
bhāsittaṃ thīramānasā
visāradena cittena
sāmikaṃ evamabravī

 tayime pema cittañca
araññe bhayamānasaṃ
tayitesumahārāja 
sutikkhaṃ pema cetasaṃ

 sandate sīghasotaṃme
tayisāgara sannibhe
niccaṃpemodakaṃrāja
gaṅgodakaṃva sāgare

 maraṇaṃpemacittena
jīvitaṃ bhaya cetasā
tadeva maraṇaṃseyyo
yañcetaṃ jīvitaṃciraṃ

 pākāraṃ  mamūraṃrāja
katvāna puratovanaṃ
nānābhayaṃ nivārentī
gacchaṃ haṃverahiṃsinī

 tayihaṃ pemacittāsiṃ
gahettvā vaṅkapabbate
phalāphalaṃgavesantī
vaseyyāmi tayāsaha

 evaṃñhi  sūrabhāvaṃ sā
dassayitvāna attano
himavanta vāsinīva
rājānaṃ vītitosayi

 yadādakkhasinaccante
kumāre māladhārine
kīḷante assameramme
narajjassa sarissasi

 yadādakkhasigāyante 
aññoññamukhadassine
kumārevanagumbamhi
narajjassa sarissasi

 yadādakkhasimātaṅgaṃ
sāyaṃpātaṃbrahāvane
asahāyaṃvicarantaṃ
narajjassa sarissasi

 nādaṃkareṇusaṅghassa 
nadamānassapūrato
nāgassavajatosutvā
narajjassasarissasi

 migaṃdisvānasāyanhaṃ
pañcamālinamāgataṃ
kiṃ pūrisecanaccante
narajjhassasarissasi

 yadāsussasinigghosaṃ 
sandamānāyasindhuyā
gītaṃkiṃpurisānañca
narajjassasarissasi

 saratassacasīhassa
byagghassacchassadivino
saddaṃ sutvānakhaggassa
narajjassasarissasi

 yadāmorīhiparikiṇṇaṃ 
vicitrapucchapakkhinaṃ
moraṃdakkhasinaccantaṃ
narajjassa sarissasi

 yadādakkhasi hemante
pupphitedharaṇīruhe
surabbhisampavāyante
narajjassa sarissasi

 yadā  hemanti kemāse
haritaṃ dakkhasi medaniṃ
indagopaka sañchannaṃ
narajjassa sarissasi

 tadāhiphussatīdevī
ṭhitāsi puttasokinī
sīrīpagabbhassadvāramhi
vimaṃsantīkathākathaṃ

 kalunaṃparidevittha 
aññoññābhāsitaṃgiraṃ
sutvānaphussatīdevī
vuttassasuṇisāyaca

 visaṃmekhāditaṃseyyo
pabbatāca papātanaṃ
matañcarajjuyābajjha
natthatthojīvitename

 ajjhāyakaṃ  dāna patiṃ
yasassinaṃ amacchariṃ
kasmā vessaraṃ puttaṃ
pabbājanti adūsakaṃ

 pūjitaṃ patirā jūhi
sabbalokahi tesinaṃ
kasmā vessanttaraṃ vuttaṃ
pabbājentiadūsakaṃ

 kalunaṃ pari devitvā
assā setvāna phussatī
vuttañca suṇisaṃ sīghaṃ
agā siñcaya santikaṃ

 tatotaṃ  siñcayaṃdevī
visaṭṭhā etadabravī
nānūpāyaṃ pakāsentī
vicitta vāda viññunī

 madhūniva palā tāni
ambāvapati tāchamā
evaṃhe ssatite raṭṭhaṃ
pabbājiteadūsake

 haṃso  nikhīṇa pattova
pallasmiṃ anūdake
apaviṭṭho amaccehi
ekorājāvihiyyasi

 tantaṃbrūmi mahārāja
atthotemā upaccagā
mānaṃsivīnaṃvacanā
pabbājesiadūsakaṃ

 deviyāvacanaṃsutvā 
dhammarājādhammañcaro
dhammenadhammikaṃbrūsi
mahesiṃ puttasokiniṃ

 esovessantarobhadde
pāṇāpiyatarohime
tathāpinaṃ pabbājemi
dhammasatthavasānugo

 sīviraṭṭhamhiporāṇa 
rājūnaṃdhammatantiyā
ahañhipacitiṃkummi
vinayantomamorasaṃ

 raññotaṃ vacanaṃsutvā
khinnāhadayakampinī
punasāparidevantī
evaṃvilaviphussatī

 yassapubbedhajaggāni
kaṇikārāvapupphitā
yāyantamanuyāyanti
svajjekovagamissati

 indagopakavaṇṇābhā 
gandhārā paṇḍukampalā
yāyantamanuyāyanti
svajjekovagamissasi

 yopubbehatthināyāti
sivikāyarathenaca
svajjavessarorājā
kathaṃgacchatipatthikā

 kathaṃcandanalittaṅgo 
naccagītapabodhano
khurājinaṃ pharusañca
khārikājañcahāhiti

 pavīsanto brahāraññaṃ
kāsāvaṃ ajinā nivā
kharaṃ kusa mayaṃ cīraṃ
kathaṃ pari dahissati

 kāsiyānica  dharetvā
khomako ṭumparānica
kusacīrāni dhārentī
kathaṃmaddīkarissati

 vayhāhi pariyāyitvā
sivikāya rathenaca
sākathajja anujjhaṅgī
pathaṃ gacchati patthikā

 sukhedhitāhihirañña 
pādukāruḷhagāminī
sākathajjasukhānandī
pathaṃgacchatipatthikā

 gantvāitthisahassānaṃ
pūratoyāhimālinī
sākathajjayasānandī
vanaṃgacchatiekikā

 saddaṃsivāyasutvāyā 
muhuṃuttassatepure
vasantīsābrahāraññe
kathaṃ vacchatibhīrukā

 saddaṃsutvānuluṅkassa
muhuṃuttasatepure
vasantīsābrahāraññe
kathaṃvacchatibhīrukā

 sakuṇīhata  puttāva
suññaṃdisvā kulāvakaṃ
cīraṃdukkhena jhāyissaṃ
suññaṃāgammimaṃpuraṃ

 kururī hatachāpāva
suññaṃdisvā kulāvakaṃ
tenatena padhāvissaṃ
piyeputteapassatī

 evaṃmevila  pantiyā
rājaputtaṃ adūsakaṃ
pabbājesi vanaṃraṭṭhā
maññehissāmijīvitaṃ

 phussatyā lavitaṃsutvā
sabbā siñcayarā jino
bāhāpaggayha pakkanduṃ
sivikaññā samāgatā

 pakkanditaravaṃtāsaṃ 
sutvā sokapamadditā
sivikaññāca pakkanduṃ
vessantaranivesane

 orodhāca kumārāca
vesiyānā brahmaṇā
bāhāpaggayhapakkanduṃ
vessanttaranivesane

 hatthārohāanīkaṭṭhā 
rathikā patthikārakā
bāhāpaggayha pakkanduṃ
vessantara nivesane

 tassāratyā accayena
sūriye uggatesati
ārocayiṃsu rājānaṃ
dānaggaṃ upagantave

 athapātova sorājā
nhatvābhūsana bhūsito
dānasāla mupāgañchi
mahājana purakkhato

 dānasālāsu  dātabbaṃ
disvāna paṭiyāditaṃ
amacceva māṇāpesi
rājābhi tuṭṭhamānato

 vattānivatthakāmānaṃ
soṇḍānaṃ dethavāruṇiṃ
bhojanaṃ bhojanatthinaṃ
sammadeva pavacchatha

 yeyaṃyaṃ  laddhumicchanti
taṃtaṃtassapavacchatha
māyācake nivāretha
dānasālāsu āgate

 tadāsiyaṃ bhīsanakaṃ
tadāsi lomahaṃsanaṃ
mahādāne padinnamhi
medinī sampakampatha

 parideviṃsu vessantta
rarājaṃ patitāvade
pakittetvāna nānappa
kāraṃ evaṃ vaṇibbakā

 amhehitvāna  vessanta
rarājā dānadāyako
acire neva raṭṭhamhā
nikkhamissatikānanaṃ

 sattahatthisatedatvā
sabbālaṅkāra bhūsite
esavessantaro samhā
raṭṭhamhā nikkhamissati

 sattaassa sate datvā
sindhave sīgha vāhane
esa vessantarosamhā
raṭṭhamhā nikkhamissati

 rathesattasatedatvā 
sannandhe ussitaddhaje
esa vessantarosamhā
raṭṭhamhā nikkhamissati

 sattakaññā satedatvā
surūpinī vibhūsitā
esa vessantarosamhā
raṭṭhamhā nikkhamissati

 sattadhenu  sate datvā
sabbākaṃsu padhāraṇā
esavessantarorājā
samhāraṭṭhāniracchati

 sattadāsi sate datvā
sattadāsa satānica
esavessantarorājā
samhāraṭṭhāniracchati

 athetthavattatesaddo
tumulobhe ravomahā
samākulaṃ puraṃāsi
ahosi lomahaṃsanaṃ

 sodatvāna  mahādānaṃ
vessantaro amaccharī
purakkhato amaccehi
agāsakanivesanaṃ

 tatohi maddiyāsaddhiṃ
mātāpitūna santikaṃ
vandanatthāya agañchi
alaṅkata rathenaso

 vanditvā  pitaraṃbodhi
sattobravikatañjalī
evaṃāvīkarontova
gamissamānaañjasaṃ

 mamaṃtāta pabbājesi
yamhāraṭṭhā adūsakaṃ
sivīnaṃ vacanatthena
tenaṃgacchāmi kānanaṃ

 suveahaṃ mahārāja
sūriyugga mane sati
nikkhamissāmi raṭṭhamhā
vaṅkaṃ gacchāmi pabbataṃ

 vanevāḷa  migākiṇṇe
khaggadīpiniise vite
ahaṃpuññāni karomi
tumhe paṅkamhī sīdatha

 tatosotaramānova
gantvānamākusantikaṃ
vandamānoārocitta
evaṃñhisakamātuyā

 anujānāhimaṃammā
gacchāmivaṅkapabbataṃ
vanepuññānikāhāmi 
pabbajjāmamaruccati

 taṃsuttvāruṇṇamukhena
jananīevamabravī
anujānāmitaṃvuttaṃ
pabbajjātesamijjhabhu

 ayañhivutta memaddī
suṇhā sukhumavaddhinī
acchataṃ saha vuttehi
kiṃ araññekarissati

 mātuyāvacanaṃsutvā 
vessantaro katañjalī
mhitapubbamabhā sitta
ñāpentoattanomatiṃ

 nāhaṃakā mādāsaṃvi
araññaṃnetu mussahe
saceiccha tianvetu
sacenicchati acchatu

 tatosuṇhaṃmahārājā 
yācituṃpaṭipajjatha
mācandanasamācāre
rajojallaṃmadhārayi

 kāsiyānicadhāretvā
kusacīramadhārayi
dukkhovāsoaraññasmiṃ
māhitvaṃlakkhaṇegami

 tato  patibbatā suṇhā
sassuraṃ evamabravī
nāhaṃ taṃsukhamicchayyaṃ
yaṃme vessantaraṃ vinā

 tato suṇhaṃ mahārājā
dussahāni brahāvane
nānābhayāni ñāpento
vanaṃ yāci agantave

 yāna santi mahārāja
bhayānitāni kānane
sabbāni  haṃ sahissami
anugacchāmi mepatiṃ

 pūratohaṃ gamissāmi
dadantī bhatthuno pathaṃ
urasā panudahitvāna
kusa naḷa vanādayo

 bahūhi vatavariyāhi
kumārī vindate patiṃ
vedhabyaṃ kaṭukaṃ loke
gacchaññeva rathesabha

 nānākārehi  pīḷenti
anāthaṃvidhavaṃ janā
ativākyena bhāsanti
mittācāpi salohitā

 naggā nadī anūdakā
naggaṃ raṭṭhaṃ arājakaṃ
itthīpi vidhavā naggā
yassāsuṃdasa bhātaro

 dhajo  rathassa paññānaṃ
dhumo paññā namaggino
rājā raṭṭhassa paññānaṃ
bhattā paññānamitthiyā

 yā daliddassa posassa
daliddī bhariyā siyā
aḍḍhā aḍḍhassa rājinda
taṃ ve devā pasaṃsare

 kathaṃ nutāsaṃ hadayaṃ
sukharāvata itthiyo
yā  sāmike dukkhitamhi
sukhamicchanti attano

 apisāgarapariyantaṃ
bahuvittadharaṃmahiṃ
nānāratanaparipūraṃ
nicchevessantaraṃvinā

 sāmikaṃ anugacchissaṃ
ahaṃ kāsāyavāsinī
dhīratthutaṃ  nissīrikaṃ
vedhabyaṃyañca nāriyā

 suṇhāya bhāsitaṃ sutvā
sassuro nikkhipetave
duve idheva nattāro
suṇhaṃso eva mabravī

 imete daharāputtā
jālīkaṇhājinā cubho
nikkhippa lakkhaṇe gaccha
mayaṃte posisāmase

 piyāme  puttakā deva
jālī kaṇhājinā cubho
tyamhaṃ tattha ramessanti
araññe jīviso kinaṃ

 puttenetvāna gacchāma
dvemayaṃ vaṅkapabbataṃ
dakkhamānā vasissāma
ete pamodamānasā

 suṇamānā  vasissāma
gītañca viyabhāṇinaṃ
etesaṃ naccamānānaṃ
araññe māladhārinaṃ

 suṇhāya bhāsitaṃsutvā
sassurokhinna mānaso
evañhiso vilavittha
paṭiccadārake duve

 sālinaṃ  odanaṃ bhutvā
suciṃ maṃsupasecanaṃ
rukkhaphalāni bhuñjantā
kathaṃkāhanti dārakā

 bhutvā satapale kaṃse
sovaṇṇe satarājite
rukkhapattesu bhuñjantā
kathaṃkāhanti dārakā

 kāsiyānica dhāretvā
khoma koṭumparānica
kusacīrāni  dhārentā
kathaṃ kāhanti dārakā

 vayhāhipariyāyitvā
sivikāya rathenaca
patthikā paridhāvantā
kathaṃ kāhanti dārakā

 kuṭāgāre sayitvāna
nivāte phusitaggale
sayantā rukkhamūlasmiṃ
kathaṃkāhanti dārakā

 pallaṅkesu  sayitvāna
gonake cittasanthate
sayantā tiṇasanthāre
kathaṃkāhanti dārakā

 gandhakena vilimpetvā
agalucandanenaca
rajojallāni dhārentā
kathaṃkāhanti dārakā

 cāmarī  mora hatthehi
bījitaṅgā sukhedhitā
phuṭṭhā ḍaṃsehi makasehi
kathaṃkāhanti dārakā

 tahiṃvaṃbravi rājānaṃ
vilapantaṃ sokaṭṭitaṃ
paṭicca dārake suṇhā
vessantarapiyañjanā

 mā  deva paridevesi
māca tvaṃ vimanoahu
yathāmayaṃ bhavissāma
tathā hessanti dārakā

 evañhi sallapantānaṃ
tesaṃ khattiyajātinaṃ
aññoññaṃ vibhātā ratti
samuggañchittha sūriyo

 tadānetvā  ṭhapayiṃsu
catusindhavayuñjitaṃ
alaṅkata rathaṃrāja
dvāre maṅgalasammataṃ

 vanditvā sassure maddī
ādāya puttake duve
bhattuno purato gantvā
pathamaṃ rathamāruhi

 tatovessantaromātā
pitaro ativandiya
padakkhiṇañca katvāna
sīghaso rathamāruhi

 tato  maṅgaladvārena
rathaṃ pesesi laṅkataṃ
tosāpayaṃ mahāsatto
maddiṃ jālissa mātaraṃ

 pathantesu bhivandanti
sakkaccaṃ bahavo janā
vessantarañca maddiñca
passamānā katañcalī

 āpucchantoca  pakkāmi
gacchissāmīhi patthayaṃ
nidukkhā sukhitāhotha
itiso vandake jane

 rathe ṭhitova sorājā
ovadanto apakkami
dānaādīni puññāni
karothāti mahājanaṃ

 gacchante bodhisattamhi
mātā evañhi cintayi
dātukāmosi mevutto
paṭṭhāya jātakālato

 tatodānaṃ  dadopetuṃ
puttaṃratana pūrite
puttassubhosu passesu
pesesi sakaṭebahū

 vessantarohi samparohi sampatta
yācakānaṃ asesakaṃ
aṭṭhārasavāre dāsi
kāyāruḷhaṃpiattano

 nagarā  nikkhamantamhi
vessantaresa pettikaṃ
nagaraṃ daṭṭhukāmosi
tadā saṅkampi medanī

 tahiṃ rathappamāṇamhi
ṭhāne bhijjiya medanī
parivattittha kulāla
cakkaṃvanagarāmukhī

 nagaraṃ oloketvāna
nagarābhimukhe rathe
ṭhitomaddiṃpi dakkhetuṃ
evaṃsobravi hāsayaṃ

 iṅgha  maddi nisāmehi
rammarūpaṃva dissati
āvāso siviseṭṭhassa
pettikaṃ bhavanaṃ mama

 sahajātaamacceca
nivattetvā mahājanaṃ
rathaṃ pājesi so sīghaṃ
modantomaddiyātato

 anvāgamiṃsu  pājentaṃ
cattāro brahmaṇā tahiṃ
yācituṃ sindhave ete
maddī passittha tāvade

 maddīpi mandasaddena
yācakā viya āgatā
ityārocesi bhattāraṃ
gaṇhantī tassa piṭṭhiyaṃ

 sādhu  bhaddeti vatvāna
rathassāgamanaṃ akā
brahmaṇā upagantvāna
yāciṃsu sindhave tahiṃ

 modamānova sodāsi
brahmaṇānaṃ susindhave
brahmaṇādāya gañchiṃsu
assesaka nivesanaṃ

 assesu pana dinnesu
cattāro devaputtakā
rohiccamigavaṇṇena
rathaṃ vahiya gañchisuṃ

 devā  rohiccavaṇṇena
vahantīti subuddhimā
vijānitvāna maddiṃpi
ñāpento evamabravī

 iṅghapmaddi nisāmehi
cittarūpaṃva dissati
migaro hiccavaṇṇena
dakkhiṇassāvahantimaṃ

 maddīcevaṃ  nicchāresi
giraṃ accherarūpinī
vessantarassatejena
rathaṃvahantidevatā

 āgantvāna rathaṃ yāci
aparo brāhmaṇo tato
bodhisattopisodāsi
rathaṃ tassa anigghiyaṃ

 sakappiye dadantamhi
maddī pahaṭṭhamānasā
sādhukāraṃ pavattesi
sadā maccherahiṃsinī

 dinne  rathamhi antara
dhāriyiṃsu devaputtakā
sabbe te patthikā āsuṃ
rājāmaddiṃ tadābravī

 tvaṃ maddi kaṇhaṃgaṇhāhi
lahuesā kaniṭṭhakā
ahaṃ jāliṃ gahessāmi
garuko bhātikohiso

 rājā  kumāramādāya
rājaputtīca dārikaṃ
sammodamānā pakkāmuṃ
aññamañña piyaṃ vadā

 āgacchante paṭipathaṃ
disvāna addhikejane
evaṃ pucchiyagañchiṃsu
kuhiṃ vaṅkatapabbato

 kaluṇaṃ  paridevitvā
pucchitā addhikājanā
evaṃ te paṭivedesuṃ
dūrevaṅkatapabbato

 maggāsannesu passantā
dārakā phaline dume
tesaṃphalānaṃ hetumhi
pitaro uparodare

 rodante dārake disvā
ubbiggā vipulā dumā
yasamevonamitvāna
upagacchanti dārake

 idaṃ  accherakaṃ disvā
maddī sasaṅkasannibhā
pitipuṇṇena kāyena
evaṃgāyittha nandanā

 accheraṃ vata lokasmiṃ
abbhūtaṃ lomahaṃsanaṃ
vessantarassa tejena
sayame vonatā dumā

 saṃkhipiṃsu  pathaṃ yakkhā
anukampāya dārake
nikkhantadivaseneva
jetaraṭṭhamupāgamuṃ

 ekāhenevate tiṃsa
yojanāni atikkamuṃ
sāyanhe mātulaṃnāma
sampattā nagaraṃ subhaṃ

 nagarassassa dvāramhi
sālāyaṃ nisidiṃ sute
khedaṃ vinodamānāva
tosentā dārake duve

 maddīpi  bodhisattassa
rajaṃ pādesu puñchiya
sambahitvāna pādeca
vijayantī ṭhitā tadā

 sālāya nikkhamitvāna
bhattucakkhupathe ṭhitā
disodisaṃ olokesi
maddī kantārakhedinī

 jetiyo  parivāriṃsu
disvāna asahāyikaṃ
maddiṃ evaṃugghosiṃsu
itthī iccherarūvinī

 vayhāhi pariyāyitvā
sivikāya rathenaca
sājja maddīaraññasmi
patthikā paridhāvati

 anāthāgamanaṃ maddiṃ
bhattārā puttakehica
disvāgantvānā cikkhaṃsu
jetindānaṃ khaṇena tā

 taṃ  sutvā jetapāmokkhā
rodamānā upāgamuṃ
vessantarassa pādesa
nipacca iti pucchisuṃ

 kiccinu deva kusalaṃ
kicci deva anāmayaṃ
kiccipitā arogote
sivīnañca anāmayaṃ
ko te balaṃ mahārāja
konu te rathamaṇḍalaṃ

 anassako  arathako
dīghamaddhāna māgato
kiccāmittehi pakato
anuppatto simaṃdisaṃ

 atha vessantarorājā
āgatahetumattano
ñāpetuṃ jetarājūnaṃ
imāgāthā abhāsatha

 kusalañceva  mesamma
atho samma anāmayaṃ
atho vibhā arogome
sivīnañca ānāmayaṃ

 ahañhikuñjaraṃ dajjaṃ
sabbasetaṃ gajuttamaṃ
brāhmaṇānaṃ sālaṅkāraṃ
khettaññuṃ raṭhapūjitaṃ

 tasmiṃ me sivayokuddhā
vibhā upahatomano
avaruddhasi maṃ rājā
vaṅkaṃgacchāmipabbataṃ

 tadā  te jetarājāno
balānuppadamānasā
evaṃ tosiṃsu rājānaṃ
nikkhantaṃ sakaraṭhato

 svāgatante mahārāja
athoteadurāgataṃ
issaro sianuppatto
yaṃidhatthipavedaya

 idheva  tāva acchassu
jetaraṭṭhe rathesabha
yāva jetā gamissanti
rañño santika yācituṃ

 tadā vessantaro āha
māvogamittha santikaṃ
yācituṃ mama pitussa
rājāpi tattha nissaro

 accuggatāhi sivayo
balaggāne gamācaye
tepaadhaṃsi tumicchanti
rājānaṃ mama kāraṇā

 saceevaṃ  mahārāja
siyā jetuttare pure
idhevarajjaṃ kārehi
jetehi parivārito

 iddhaṃ phitañcidaṃraṭṭhaṃ
iddho janapado mahā
matiṃ karohi tvaṃ deva
rajjassa manussatituṃ

 alaṃ  me rajjasukhena
pabbājitassa raṭṭhato
atuṭṭhā sivayocāsuṃ
mañcerajjebhisecayyūṃ

 asammodanī yampivoassa
accantaṃ mamakāraṇā
sivīhi bhaṇḍanañcāvi
viggaho me naruccati

 paṭiggahitaṃ yaṃ dinnaṃ
sabbassa agghiyaṃ kataṃ
avaruddhasi maṃ rājā
vaṅka gacchāmipabbataṃ

 aneka  pariyāyena
jetarājūhi yācito
anicchanto paṭikkhīpi
rajjaṃ so jetaraṭṭhake

 nagaraṃ apavīsitvā
sālaṃ sāṇiparikkhipaṃ
kāretvā ekarattiṃso
sayī saputtadārako

 pubbaṇhasamaye  bhutvā
nānaggaṃ rasabhojanaṃ
nūtvā so jetarājūhi
parivutova nikkhami

 jetarājā pannarasa
yojanaṃ jetaraṭṭhato
gantvāna vanadvāramhi
ṭhitāmagga mabhāsisuṃ

 esaselomahārāja
pabbato gandhamādano
yatta tvaṃ saha puttehi
sahabhariyāya vacchasi

 taṃ  jetā anusāsiṃsu
assunettā rudammukhā
ito gacchaṃmahārāja
ujuṃ yenuttarābhimukho

 atha dakkhasi bhaddante
vepullaṃnāma pabbataṃ
nānādumagaṇākiṇṇaṃ
sītacchāyaṃ manoramaṃ

 tamatikkamabhaddante 
athadakkhasiāpagaṃ
nadiṃketumadiṃnāma
gambhīraṃgirigabbharaṃ

 puthulomacchaākiṇṇaṃ
suppatitthaṃmahodakaṃ
thattanūtvāpivitvāca
assāsetvāsaputtake

 athadakkhasibhaddante
nagrodhaṃmadhuvipphalaṃ
rammake sikharejātaṃ
sītacchāyaṃmanoramaṃ

 atha  dakkhasi bhaddante
nāḷikaṃnāma pabbataṃ
nānādija gaṇākiṇṇaṃ
selaṃ kiṃ purisāyutaṃ

 tassauttarapubbena
mucalindonāmasosaro
puṇḍarikehisañchanno
setasogandhikehica

 sovanaṃ meghasaṅkāsaṃ
dhuvaṃ haritasaddalaṃ
sīhovā misapekkhīva
vanasaṇḍaṃ vigāhaya

 tattha  bindussarā vaggū
nānāvaṇṇā bahūdijā
kūjanti mupakūjanti
utusaṃpupphite dume

 gantvā girividuggānaṃ
nadīnaṃ pabhavānica
so addasa pokkharaṇiṃ
karañcaka kudhāyutaṃ

 puthulo macchaākiṇṇaṃ
suppatitthaṃ mahodakaṃ
samañca caturaṃ sañca
sāduṃ appatigandhiyaṃ

 tassā  uttarapubbena
paṇṇasālaṃ amāpaya
paṇṇasālaṃ amāpetvā
uñchācariyāya īhatha

 evañhi jetarājāno
ācikkhitvāna añjasaṃ
ekaṃ jetaputtaṃ byattaṃ
āmantesuṃ susikkhitaṃ

 gacchantecā  gacchanteca
pariggaṇhassu luddhaka
iccevaṃ saññāpetvāna
vanadvāre ṭhapiṃ sutaṃ

 nānābhaya vinodāya
vessantarassa rājino
ārakkhaṃ te ṭhapetvāna
āgamiṃsu sakaṃpuraṃ

 vessantaroca gacchanto
gandha mādanapabbataṃ
saputta  dārako patto
vissamī divasaṃ tahiṃ

 tatottarāhi mukhoso
gaccha vepulla pabbataṃ
patvā tappāda maggena
patto ketumatiṃ nadiṃ

 tissā tīre nisīditvā
maṃsaṃkhādiya sundaraṃ
dinnamekena luddhena
nūtvā pitvāca vissamī

 soṇṇasūciṃ  luddhakassa
datvāna so tatoparaṃ
gacchanto dakkhinigrodhaṃ
pabbatasikhare ṭhitaṃ

 tassamūle nisīditvā
thokaṃphalāni bhuñjiya
tatoparaṃ sa gacchanto
patto nāḷikapabbataṃ

 nāḷikaṃ pariharitvā
gacchanto so mahāsaraṃ
mucalindaṃ upāgañchi
nānākamala bhūsitaṃ

 tassa  pubbauttarena
khuddamaggena gacchatā
diṭṭhaṃ brahāvanaṃ rammaṃ
phala pupphāna pūritaṃ

 tamatikkamma gacchanto
anupubbena khatthiyo
caturaṃsa pokkharaṇiṃ
sampatto si mahodakaṃ

 vessantaroca  maddīca
jālīkaṇhājinā cubho
tattheva te vissamiṃsu
aññamaññapiyaṃvadā

 āvajjanto tadā sakko
passittha devakuñjaro
himavantaṃ mahāsattaṃ
paviṭṭhaṃbhayabheravaṃ

 vissukammaṃ devaputtaṃ
pakkosāpiya so tato
assamaṃ māpanatthāya
pesesi vaṅkapabbataṃ

 vissukammopi  so sīghaṃ
otaritvā devalokato
vaṅkapabbata kucchimhi
māpesi assame duve

 duveca caṅkameratti
divā ṭhānānimāpayi
paṭirūpesu ṭhānesu
pupphite phalite dume

 paṭiyādiyitvā samaṇa
parikkhāre asesato
akkharānipi sokāsi
evaṃassama bhittiyaṃ

 pabbajjaṃ  icchamānāce
yote ime gaṇhantuve
pabbajitvāna acchantu
imamhiassame sukhaṃ

 evaṃlikhitvāna sodevo
amanusseca bherave
mige khage palāpetvā
sakaṭhāna gato ahu

 so  ekapadikaṃ maggaṃ
disvā vessantaro tato
pabbajitāna māvāso
ayaṃ hehīti cintiya

 maddiṃ assama dvāramhi
ṭhapetvā puttakepica
assamaṃ pavisitvāna
passittha akkharāniso

 idaṃsakkena dinnaṃti
utvā so tuṭṭhamānaso
paṇṇasālaṃ pavisittha
ekako pabbajetave

 tahiṃ  dhanuñca khaggañca
apanetvā sasāṭake
omuñcitvāna soratta
vākacīraṃ nivāsayi

 aṃse katvāna ajina
cammañca sakkadattiyaṃ
gaṇhittha isivesaṃso
bandhitvā jaṭamaṇḍalaṃ

 daṇḍamādāya  nikkhamma
paṇṇasālāya caṅkamaṃ
āruyha uda netvānaṃ
caṅkamī aparāparaṃ

 tatoso puttadārānaṃ
santikaṃ saṃvutindriyo
āgañchi saṭṭhi vassova
thero oruyha caṅkamā

 maddīdisvā mahāsattaṃ
kalunaṃ paridevayi
nipacca tassa pādesu
purāṇāni anutthunaṃ

 tato  sā bodhisattena
saddhiṃ pavisi assamaṃ
gantvā sakapaṇṇasālaṃ
isivesaggahā ahu

 pacchāputtepi tāpasa
kumārake kariṃsute
vasiṃsu vaṅkakucchimhi
cattāro khattiyājanā

 athamaddī varaṃyāci
mahāsattaṃ mahāisiṃ
mātumhe devagañchittha
phalāphala gavesanaṃ

 idhaputte  gahetvāna
vaseyyātha yathāsukhaṃ
ahamevā harissāmi
mūlāleca phalāphale

 evaṃvaraṃ yācitvāna
araññato phalāphalaṃ
āharitvāna posesi
jaṭinīsā tayojane

 bodhisattopi  yācitta
varaṃmaddiṃ sucāriniṃ
māgaccha ākālebhadde
paṭṭhāyito mamantikaṃ

 itthīca brahmacariya
malaṃnāma sumedhase
brahmacāriṃhi nāsenti
tasmā yācāmi maṃvaraṃ

 sampaṭicchittha sādhūti
sāmaddī brahmacārinī
sakaṭṭhāne te vasiṃsu
bhāventā piya bhāvanaṃ

 mettāya  ānubhāvena
mahesissa tiyojane
aññamaññaṃ mettāyiṃsu
samantā sabbapāṇino

 pātovuṭṭhāya maddīpi
upaṭṭhāpiya pāniyaṃ
paribhojaniyañceva
mukhodakañca āhari

 dantakaṭṭhañca  pādāsi
tato assamamaṇḍalaṃ
sammajitvāna dveputte
ṭhapetvā pitusantike

 khaṇittiṃ pacchi mādāya
aṅkusañcāpi gaṇhiya
vanamūlaphalatthāya
pāvekkhi ekikāvanaṃ

 sāyanhasamaye pacchiṃ
mūlālehi phalehica
pūrāpetvāna sāgañchi
paṇṇasālaṃ araññato

 phalapacchiṃ  nikkhipetvā
sayaṃ nhātvāna puttake
nhāpetvāca bhuñjiṃsu
modentā caturojanā

 bhutvā nallāpa sallāpaṃ
katvāna puttake duve
maddīādāya pāvīsi
sāpaṇṇasālamattano

 evaṃvuttaniyāmena
cattārokhattiyājanā
vaṅkapabbatakucchimhi
sattamāsevasiṃsute

 tadākaliṅgaraṭṭhamhi 
gāmamhidunniviṭṭhake
brahmaṇojūcakonāma
bhikkhācāro alakkhiko

 kahāpaṇasataṃladdhā
bhikkhācārenabrāhmaṇo
ekabrāhmaṇakulamhi
thapetvāpunasogato

 anāgantvācirāyante
jūcakamhigahāpaṇaṃ
khīṇaṃbrāhmaṇagehamhi
valañjetvāasesato

 codesigahāpaṇaṃso 
pacchāgantvānajūcako
kahāpaṇassakhīṇattā
dātuṃnāsakkhibrāhmaṇo

 dhītā tassa brāhmaṇassa
nāmenāmittatāpanā
yuvatīrūpavantīca
jūcakassaadaṃsutaṃ

 vasitthadunniviṭṭhamhi 
ādāyāmittatāpanaṃ
dahariṃjiṇṇakopāpo
jūcakoyācajīvako

 amittatāpanāsammā
garuṃkatvānabrāhmaṇaṃ
paṭijaggatiindaṃva
sūjāuṭṭhānasīlinī

 yuvānobrāhmaṇāaññe
disvānāmittatāpanaṃ
jāyāvattenasampannaṃ
sadāreititajjare

 ayaṃmahallakaṃsammā 
paṭijaggatijūcakaṃ
kiṃ pamajjatha amhākaṃ
yuvānānaṃtu vo sataṃ

 paṭijaggathanobālā
passitvā mittatāpanaṃ
nocepaṭijaggeyyātha
daṇḍessāmakharaṃbhusaṃ

 tajjitā  bhariyāsabbā
patīhi bhayamānasā
sannisinnā mantaliṃsu
ārabbhāmittatāpanaṃ

 palāpessāma ayyāyo
imamhādunni viṭṭhato
evaṃsukhaṃ vihissāma
jūcakassa pajāpatiṃ

 mantayitvānatā evaṃ
nadiṃ udakahāriyā
samāgantā ujjhāyiṃsu
titthe amittatāpanaṃ

 amittānunatemātā 
amittonunatepitā
yesaṃjiṇṇassapādaṃsu
evaṃ dahariyaṃ satiṃ

 ahitaṃvatateññātī
mantayiṃsu rahogatā
yetaṃjiṇṇassa pādaṃsu
evaṃ dahariyaṃsatiṃ

 amanāpavāsaṃvasati 
jiṇṇenapatināsaha
yātvaṃvasasijiṇṇassa
matantejīvitāvaraṃ

 nahinunatevindiṃsu
mātāpitācasobhaṇe
tuyhatthāyajūcakamhā
patiṃaññaṃsuyobbanaṃ

 duyiṭṭhaṃtenavamiyā
akataṃaggihutakaṃ
yetaṃjiṇṇassapādaṃsu
evaṃdahariyaṃsatiṃ

 samaṇe  brāhmaṇe suddhe
akkosi brāhmacārine
yenatenadaharītvaṃ
maññejiṇṇenasaṅgamī

 nadukkhaṃahinādaṭṭhaṃ
nadukkhaṃsattiyāhataṃ
tañcadukkhañcatibbañca
yaṃpassejiṇṇakaṃpatiṃ

 natthikhiṭṭānatthirati 
jiṇṇenapatināsaha
natthiallāpasallāpo
jagghituṃvinasobhati

 yadādaharodaharī
mantayiṃsurahogatā
sabbasokāvinassanti
yekecihadayassitā

 daharītvaṃrūpātī
purisātvamabhipatthitā
gaccha ñātikule accha
kiṃ jiṇṇo ramayissati

 rodamānāvaāgañchi 
sāgharaṃparibhāsitā
brāhmaṇīhi hirāyantī
ghaṭamādāyasīghaso

 rodantiṃ āgataṃjāyaṃ
disvākiṃ bhotirodiya
āgaccha sītipucchittha
paccuggacchaṃ vajūcako

 natebrāhmaṇa  gacchāmi
nadiṃ udakahāriyā
thiyomaṃparibhāsiṃsu
tayājiṇṇenabrāhmaṇa

 brāhmaṇyābhāsamānāya
kathaṃsutvānabrāhmaṇo
tosentobhariyaṃruṇṇaṃ
jiṇṇosoetadabravī

 māmetvaṃakarākammaṃ
mameudakamāhari
ahaṃudakamāhissaṃ
mābhotikupitāahu

 nāhaṃtamhikulejātā 
yaṃtvaṃudakamāhari
evaṃbrāhmaṇajānāhi
natevacchāmihaṃghare

 sacemedāsaṃdāsiṃ vā
nānayissasibrāhmaṇa
evaṃbrāhmaṇajānāhi
natevacchāmasantike

 natthime  sibbaṭṭhānaṃvā
dhanadhaññañca brahmaṇi
kutotaṃ dāsaṃdāsiṃ vā
ānayissāmi bhotiyā
ahaṃbhotiṃ upaṭṭhissaṃ
mābhotiku pitāahu

 ehite aha makkhissaṃ
yathāmevacanaṃsutaṃ
esavessantaro rājā
vaṅkevasati pabbate

 taṃtvaṃgantvāna yācassu
dāsaṃdāsiñca brahmaṇa
sotedassati yācito
dāsaṃdāsiñca khatthiyo

 jiṇṇohasmi  dubbalo
dīghocaddhāsu duggamo
kathaṃgantuṃ sakkhissami
upaṭhissāmi taṃ ahaṃ

 yathāagantvā saṅgāmaṃ
ayuddhova parājito
evameva tuvaṃbrahme
agantvāva parājito

 saceme  dāsaṃdāsiṃ vā
nānayissasi brahmaṇa
evaṃ brahmaṇa jānāhi
natevacchā mahaṃghare
amanāpaṃ tekarissāmi
taṃtedukkhaṃ bhavissati

 nakkhatte utupupphesu
yadāmaṃdakkhasi laṅkataṃ
aññehi saddhiṃ ramamānaṃ
tantedukkhaṃ bhavissati

 adassanena  mayhaṃte
jiṇṇassa paridevato
bhiyyovaṅkā palitāca
bahūhessanti brahmaṇa

 tato so brahmaṇo bhīto
brahmaṇiyāva sānugo
aṭṭito kāmarāgena
brahmaṇiṃ etadabravī

 pātheyyaṃmekarohitvaṃ 
saṃkulyāsakalānica
madhupiṇḍikācasukatāyo
satthu bhattañcabrahmaṇi

 ānayissaṃ methunake
ubhodāsakumārake
tetaṃparicarissanti
rattiṃdivamatanditā

 sākhippaṃpaṭiyādesi 
pātheyyaṃmittatāpanā
paṭiyāditanti ācikkhi
brahmaṇassaalakkhino

 gehedubbalaṭhānaṃso
thiraṃkatvānabrahmaṇo
bhariyāyagopanatthaṃ
guttadvārañcasaṅkhari

 dārūniāharitvāna
ghaṭepūresivārinā
jāyāyasukhavāsatthaṃ
anikkhantuṃcagehato

 paccakkheyeva  jāyāya
isivesaṃsamādiya
passitvābhariyaṃevaṃ
ovadesisajūcako

 itopaṭhāyatvaṃbhadde
vikālemāssunikkhami
mamaāgamanāyāva
vasesiappamattakā

 idaṃvatvānalaggitvā 
sopātheyyapasibbahaṃ
upāhanañcaāruyha
gaṇhīkattaradaṇḍakaṃ

 tatosoruṇṇamukhena
bhariyaṃkatvāpadakkhiṇaṃ
socamāno vapakkāmi
dāsake pariyesituṃ
