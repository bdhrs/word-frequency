

 pāṭidesanīyesu  paṭhame nti evaṃ āpattiṃ navakassa santike desetabbākāradassanaṃ iminā lakkhaṇena sambahulānaṃ āpattīnampi vuḍḍhassa santike ca desetabbākāro sakkā viññātunti tatrāyaṃ nayo  gārayhe āvuso dhamme āpajjiṃ asappāye pāṭidesanīyeti evaṃ sambahulāsu vuḍḍhassa pana santike gārayhaṃ bhante dhammaṃ gārayhe bhante dhammeti yojanā veditabbā tattha nti saggamokkhantarāyakaranti attho aññātikāya bhikkhuniyā antaraghare ṭhitāya hatthato sahatthā yāvakālikaggahaṇaṃ ajjhoharaṇanti dve aṅgāni

 dutiye paripuṇṇūpasampannāya ananuññātākārena vosāsanā anivāretvā bhojanajjhohāroti dve aṅgāni
 tatiye sekkhasammatatā gharūpacāre animantitatā gilānassa aniccabhattādiṃ gahetvā bhuñjananti tīṇi aṅgāni
 catutthe sāsaṅkāraññasenāsanatā ananuññātaṃ yāvakālikaṃ appaṭisaṃviditaṃ ajjhārāme paṭiggahetvā agilānassa ajjhoharaṇanti dve aṅgāni sesaṃ uttānameva

