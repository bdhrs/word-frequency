

 aṭṭhamassa paṭhame āpattiṃ jānātīti āpattiṃyeva āpattīti jānāti sesapadesupi eseva nayo

 dutiye svāgatānīti suāgatāni suppaguṇāni suvibhattānīti koṭṭhāsato suṭṭhu vibhattāni  suppavattīnīti āvajjitāvajjitaṭṭhāne suṭṭhu pavattāni daḷhappaguṇāni suvinicchitānīti suṭṭhu vinicchitāni suttasoti vibhaṅgato anubyañjanasoti khandhakaparivārato

 tatiye vinaye kho pana ṭhito hotīti vinayalakkhaṇe patiṭṭhito hoti asaṃhīroti na sakkā hoti gahitaggahaṇaṃ vissajjāpetuṃ

 navame ekoti adutiyo vūpakaṭṭhoti kāyena gaṇato cittena kilesehi vūpakaṭṭho vivekaṭṭho dūrībhūto appamattoti  satiavippavāse ṭhito pahitattoti pesitatto nibbidāyāti vaṭṭe ukkaṇṭhanatthāya virāgāyāti rāgādīnaṃ virajjanatthāya nirodhāyāti appavattikaraṇatthāya vūpasamāyāti kilesavūpasamāya appavattiyā abhiññāyāti tilakkhaṇaṃ āropetvā abhijānanatthāya sambodhāyāti maggasaṅkhātassa sambodhassa atthāya nibbānāyāti nibbānassa sacchikaraṇatthāya

 dasame adhikaraṇāni samenti vūpasamentīti adhikaraṇasamathā uppannuppannānanti uppannānaṃ uppannānaṃ adhikaraṇānanti vivādādhikaraṇaṃ anuvādādhikaraṇaṃ āpattādhikaraṇaṃ kiccādhikaraṇanti imesaṃ catunnaṃ samathāya vūpasamāyāti samathatthañceva vūpasamanatthañca sammukhāvinayo dātabbo tiṇavatthārakoti ime satta samathā dātabbā tesaṃ vinicchayo vinayasaṃvaṇṇanato  gahetabbo apica dīghanikāye saṅgītisuttavaṇṇanāyampi   vitthāritoyeva tathā majjhimanikāye sāmagāmasuttavaṇṇanāyāti 

ito  parāni satta suttāni uttānatthāneva na hettha kiñci heṭṭhā avuttanayaṃ nāma atthīti


