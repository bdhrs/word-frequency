






 iccevaṃ  dosavibhāgaṃ paricchijja idāni yathāvuttadosaparihārakkamamupadisitumāha tyādi sakalopi ayaṃ  viruddhatthantarādikato na koci eko eva dosesu dosānaṃ vā  gaṇanaṃ dosabhāvaṃ  paricchijja  padaviṃ guṇasabhāvataṃ  abbhupagacchati  na sabbadā kavino payujjakassa kosallā tādisavisayapariggahalakkhaṇanepuññakāraṇā na tu yathā tathā ceti ccādi yenevaṃ  kāraṇena vuttānaṃ viruddhatthantarādīnaṃ virodhānaṃ  yena pakārena  niddosatā  bhaveyya  tena pakārena dosānaṃ  dūrīkaraṇaṃ avabujjhati ñāyati etenāti avabodho tassa avabodho tannāmiko paricchedo idāni  ānīyate vuccateti attho
 evaṃ dosavibhāgaṃ paricchinditvā idāni yathāvuttadosānaṃ parihāratthamārabhanto tyādimāha sakalopi ayaṃ  padadosādiko  dosānaṃ dosesu vā gaṇanaṃ dosabhāvaṃ atikkamma kadāci  kavino byākaraṇābhidhānachandoalaṅkatiādīsu paricayalakkhaṇena paññāpāṭavena yato  guṇapadaviṃ kevalaṃ guṇasabhāvaṃ  abbhupagacchati  kāraṇena  yathāvuttapadadosādivirodhānaṃ  aviruddhatā  yena pakārena bhaveyya  tena pakārena  yathāvuttapadadosādisambandhino pariharaṇakkamassa avabodhakāraṇattā tannāmikaparicchedo  laddhāvasare  vuccate yathāvuttadosā kavisāmatthiyena niddosattaṃ bhajanti tassa sāmatthiyassa upadesaṃ dassāmāti adhippāyo

tattha viruddhatthantarassa parihāro yathā 



miccādi  pariṇatabhāvena  yuttānaṃ manuññānaṃ vā  rattasāliādīnaṃ sālijātīnaṃ dassanā  cetasikaṃ somanassaṃ vindantaṃ taṃ janaṃ  ayaṃ megho ambudo kathaṃ nāma sukhayeti ettha tādisassa janassa asukhappadānaṃ garaḷassa meghassānurūpanti viruddhatthantaratā parihaṭā
 tattha viruddhatthantarassa parihāro yathā evaṃ ccādi  pariṇāmena yuttānaṃ manuññānaṃ vā  rattasāliādīnaṃ  dassanahetu  cetasikasomanassaṃ  anubhontaṃ  taṃ kassakajanaṃ  jaladāyako ayaṃ megho kathaṃ nāma sukhaye na sukhayateva tādisassa janassa dukkhadānaṃ garaḷadāyakassa meghassāpi anurūpamiti viruddhaññattho apanīto hoti pākena sālinoti viggaho sukhaṃ karotīti sukhayeti nāmadhātu






ccādi  pakkhīnaṃ nāyako garuḷo satte vinetīti  vuddho bhagavā ca tattha yadā vināyako garuḷo tadā tu nāgo pannagosīti viruddhaṃ pakkhantare tvaviruddhaṃ bhagavato āgussa rāgādino abhāvato imesaṃ gunnaṃ atisayena go  hīnapasu gotamavaṃsāvatiṇṇattā  bhagavā ca hīnapasu ca tvaṃ mahāmati asīti viruddhaṃ accantahīnapasuno mahatiyā paññāya abhāvato pakkhantare tu na byāghāto paṇīto madhuro raso uttamo ca sugato tattha madhurarasato apeto apagatosīti virujjhati bhagavato tu rasehi siṅgārādīhi apetoti yujjati  mama ti āmantanaṃ  tava  pavatti  abbhutāti ettha viruddhatthantaraṃ virodhālaṅkāraṃ silāghanīyanti tena taṃ parihaṭaṃ
 uttadosassa parihāro īdiso vā ccādi he  tvaṃ  garuḷopi  pannago asi no ce  satte vinento eva  nikkileso asi  pasutamopi  mahāpaññavāsi no ce  gottato gotamoyeva  mahāpaññavāsi  madhuropi  madhurarasato apagatosi no ce  uttamo eva  siṅgārādirasato apagatosi  tuyhaṃ  pavatti  mayhaṃ  acchariyā  ettha garuḷassa nāgattañca pasutamassa paññavantattañca paṇītassa nirasattañca viruddhaṃ tathāpi aññapakkhassa aviruddhattā viruddhatthantaradoso pasatthena viruddhālaṅkārena nirākato vīnaṃ pakkhīnaṃ nāyako garuḷo satte vinetīti  buddho natthi āgu  etassāti  buddho gunnamatisayena gotamo pasu mahatī mati assāti  buddho padhānattaṃ nīto  madhuro raso rasato apetoti  buddhoti viggaho






miccādi dujjano tādino guṇā lokaṃ tosenti tādīnaṃ guṇānaṃ attani abhāve sati  sattalokaṃ kathaṃ toseti na tosetīti attho vuttamevatthantarena sādheti khajjoto nāma obhāsitā dīpitā asesadisā yena tathāvidho kiṃ bhave na bhaveyya tādino guṇassa abhāvatoti ettha khajjotassa adhikatthabhāvena sito obhāsitāsesadisattadoso kathaṃ tādiguṇābhāvetiādivacobhaṅgiyā parihaṭo
ti ettha parihāro ajjhāhāro evamuparipi ccādi  guṇahīnajano  santosajananakāraṇānaṃ tādisānaṃ sīlādiguṇānaṃ  attani avijjamānatte sati  sattalokaṃ kathaṃ toseti na tosetiyeva tathā hi khajjoto nāma obhāsitāsesadiso kiṃ bhave na bhavatyeva ettha khajjotassa sakaladisobhāsanasaṅkhātamadhikatthadoso kathaṃ tādiguṇābhāveccādivākyalīlāya nirākato tādī ca te guṇā ceti viggaho



iccādi  kiliṭṭhapadadoso paheḷikāya visaye āruḷhā sahī  no duṭṭho siyā kīdisīti āha ccādi ti nidassane  vallabhāya  janaṃ  kāyikaṃ cetasikañca  na saṃyujjati nu iti parivitakke nipāto ettha  kiliṭṭhaṃ paheḷikāya samāropena parihaṭaṃ
ccādi  kiliṭṭhapadadosasaṅkhātā paheḷikāyaṃ visaye āruḷhā ce  duṭṭhā na hoti kimudāharaṇaṃ piyā sukhāliṅgitaṃ kamāliṅgati nu no iti saddassa nidassanatthattā sesaudāharaṇānametamupalakkhaṇanti ñātabbaṃ no ce evaṃpakārānamudāharaṇānamapariggahetabbattā saddo pakāratthoti  vallabhāya  upaguhitaṃ  nāma janaṃ  kāyikamānasikaṃ  āliṅgatevāti ettha ti kiliṭṭhapadaṃ paheḷikāyamāropanena nirākataṃ hoti



ccādi nti icchitayamakato aññaṃ iti visesajotako ti etena kiliṭṭhapadena nibbattaṃ viya
ccādi kiliṭṭhapadaṃ icchite yamake iṭṭhayamake no payojeyya nappayujjeyya  iṭṭhayamakato aññaṃ sabbaṃ yamakaṃ pana  iminā kiliṭṭhapadadosena kataṃ viya hoti ettha iṭṭhayamakaṃ vuttanayena ñātabbaṃ etena nibbattaṃ etaṃmayanti viggaho




ccādi  māyādeviyā sutassa vakkhamānassa visesassa taduppannadine sambhavā  puññappabhāvato  ambujāni thalepi  ahesuṃ acintanīyattā puññappabhāvassa kiṃ pana vāpyādīsu kiṃ karontāva  tasmiñca jale  sabbadāva āvasana tena jāto kleso taṃ  dūrato jahantāniveti acintanīyattā puññappabhāvassa īdisampi acchariyamahosīti na desavirodho
 bodhisattassa acinteyyānubhāvena  jalajasadisattā tannāmakāni padumakeravādīni  visayattena pasiddhe tasmiṃ udake  aticiraṃ nivāsato jātaāyāsaṃ  cajantāni iva thalepi  ahesuṃ vāpiādīsu kā kathā ettha jalajānaṃ thaluppattikathanasaṅkhātaṃ desavirodhaṃ acinteyyapuññappabhāvena īdisānaṃ  acchariyānaṃ pātubhāvato bodhisattappabhāvenāti iminā nirākaroti bodhiyaṃ catumaggapaññāyaṃ sattoti ca tassa pabhāvoti ca suciraṃ āvāsoti ca tena bhūto klesoti ca vākyaṃ




iccādi  mudubhūto māruto ayaṃ  sabbesu utūsu pupphanakaṃ  pupphaṃ  ekato katvā  vikiranto  munisadisattā bhavissantamunibhāvena ca bodhisattassa muninoyeva vā sammāsambodhisamadhigamasamaye mahānubhāvassa  sūcako  pavāyatīti ettha yadyapekadā sabbotukāsambhavo nānāutūsu nānākusumassa sambhavā tathāpi bhagavato mahānubhāvapisunamīdisamekapadikaṃ sambhavatīti kālavirodho iminā parihaṭo
ccādi ayaṃ  acaṇḍasamīraṇo  vasantādīsu sabbautūsu vikasantaṃ  pupphajātaṃ  ekato katvā  kampento  ekantabhāvittā munisaṅkhātassa bodhisattassa sammāsambodhisamadhigamasamaye bhūtattā munino sabbaññuno vā  mahantaṃ puññappabhāvaṃ pakāsento  sampavāyīti ettha nānākāle sambhavantānampi kusumānaṃ ekakāle sambhavassa kālavirodhattepi bhagavato puññānubhāvo tādisamacchariyamekakkhaṇe janetuṃ samatthoti kālavirodhaṃ mahānubhāvapisunoti iminā nirākaroti mahānubhāvassa mahānubhāvaṃ vā pisunoti vākyaṃ




ccādi buddhassa  sīlādike aparimāṇe nimuggaṃ ogāḷhaṃ manaṃ cittaṃ yassa tassa  gandhabbadevaputtassapi vīṇāya tantiyā saro kiriyākālamānalakkhaṇavilambitadutamajjhabhedabhinno chajjādiko tassa virodho kalāsatthapariniddiṭṭhakamavesamaṃ kaṃ janaṃ na sampīṇeti pīṇetiyeva sammāsambuddhassa lokiyaguṇānubandhabuddhīnaṃ vikkhepappavattipi tathāvidhaṃ pīṇetīti buddhaguṇe nimuggamanasoti iminā kalāvirodho parihaṭo
ccādi  sabbaññuno vimhayajanakasīlādiguṇasambhāre  otiṇṇacittassa  gandhabbadevaputtassāpi so  vīṇāya tantiyā ghaṭṭanakiriyā addhamattikādikālo hatthādīnaṃ sannivesalakkhaṇo mānoti imehi tīhi lakkhaṇehi yuttassa mandasīghamajjhimappamāṇehi bhinnassa chajjādisattasarassa kalāsatthāgatakkamassa vināsasaṅkhāto virodho  sampīṇeti eva ettha akantiyā kāraṇabhūto kalāsatthāgatakkamabhaṅgo lokuttarabuddhaguṇānugatabuddhiyā jātoti so bhaṅgo nimuggamanaso buddhaguṇeti vuttattā pītiyā kāraṇameveti na virodho nimuggo mano assāti ca tantiyā saroti ca tesaṃ virodhoti ca vākyaṃ




ccādi candanāya api sītalaṃ  cintesi kintaṃ padittaṅgārapūritaṃ cakkavāḷaṃ ko so  sabbaññutaññāṇe  paribaddhaṃ  cittaṃ yassa so sabbaññutaññāṇānubandhabuddhino hi tādiso manobandhoti na lokavirodho
ccādi  sabbaññutaññāṇe āsattacitto  bodhisatto  ādittaṅgārehi paripuṇṇaṃ  cakkavāḷagabbhaṃ  candanato api  atisītalaṃ katvā  cinteyyāti iṭṭhatthaluddhassa cittappavattiyā īdisattā aggino candanatopi adhikasītattakappanā candanaṃ sītalaṃ aggi uṇhoti pavattalokasīmāya viruddhā na hoti sambodhiyaṃ sattahadayaṃ yasseti ca padittāni aṅgārānīti ca tehi pūritanti ca viggaho




ccādi  munīnaṃ uttama pariccatto visaṭṭho bhavo sugatiduggatisaṅkhāto yenāti  tvaṃ upanīto ānīto pavattito bhavo vuḍḍhi yenāti  asi tasmā kāraṇā acintyaguṇasārāya te namo atthūti seso īdisaṃ na ñāyaviruddhamevaṃvidhattā munipuṅgavassa
ccādi  muniseṭṭha tvaṃ  apanītasugatiduggatibhavopi  lokassānītaabhivuddhiko  bhavasi  tato eva cintāvisayātikkantasāraguṇassa  tuyhaṃ namo atthūti sabbākārato bhavassa pariccattattā attani avijjamānaṃ  sugatibhavaṃ lokassa detīti etaṃ ñāyāgataṃ na hotīti paṭibhāti tathāpi ca sabbaññūnaṃ pavatti īdisāyevāti ñāyavirodho nirākato acintyā guṇasārā yasminti viggaho




tiādi ti bhikkhu  saha  na vadatyeva tathāpi  copanavācāsaṅkhātena vacīviññattihetunā pavattito sampajānantassa musāvādato kāraṇā  sampajānamusāvādassa hotīti vuttadukkaṭāpatti  āpajjatīti ettha anālapato vacīviññattiyā kathaṃ musāvādoti abhidhammāpannavirodho natthi aparavacanatthe tvīdiso virujjhatīti
ccādi  samaṇo  kenaci saddhiṃ  no bhāsati tathāpi  copanavācāsaṅkhātaviññattikāraṇā pavattanato  sampajānantassa musābhaṇanato  dukkaṭāpattiṃ  āpajjeyyāti ettha anālapantassa vacīviññattito musāvādo kathaṃ sambhavatīti abhidhammāpannavirodho santiṃ āpattiṃ nāvikareyya sampajānamusāvādassa hotīti nidānuddese niddiṭṭhavacīdvāre akiriyasamuṭṭhānā dukkaṭāpatti hotīti āgamavirodho nirākato musābhaṇanaṃ vinā āpatti kathaṃ bhavatīti yathā kāle avassamānameghato sañjātadubbhikkhaṃ meghakataṃ dubbhikkhanti vattabbaṃ hoti evaṃ kathetabbakāle akathanato sañjātā vacīdvāre akiriyasamuṭṭhānā dukkaṭāpattipi  tato sañjātāti vattabbā hoti sampajānantassa musāvādoti ca āpattiyeva dukkaṭanti ca vākyaṃ




tyādi  candassa  dīdhitiyo eva candanaṃ tassa  upadeho tassa lābhena imā sabbāpi disā matisayaṃ  setā rocantīti natthettha neyyatā marīciyā saddopāttatthāya tu
ccādi  candassa  marīcisaṅkhātacandanālepassa paṭilābhato imā sabbāpi disā matisayaṃ  setā  dibbantīti disānaṃ dhavalakāraṇassa marīcicandanālepalābhā sītamarīcinoti vuttattā neyyadoso na patiṭṭhāti candanamiva candanaṃ marīciyoyeva candanamiti ca tassa ālepoti ca tassa lābhoti ca viggaho




ccādi manaṃ passantānamanussarantānañca cittaṃ anurañjetīti  māraṅganānaṃ siṅgārakato  vilāso jinena  abbhupagato  vasavattino  hadayaggi jāto soko cettha analatthe niruppito tassa  tādisatthānativattanato kāraṇantupacārenāti ettha yajjapi māraṅganāparājayo na saddopāttattho tathāpi siṅgāravibbhamo mārassa hadayaggīti vutte sāmatthiyā māraṅganāparājayo gamyate tathāvidhassa mārasokassa māraṅganāparājayābyabhicārato nevedisassa neyyatā vaṅkavuttīdisī guṇoyeva bandhassa
 vattabbassa ñāyopāttattā neyyadosaparihāratthamudāharati ccādi  dassanasavanānussaraṇaṃ karontānaṃ janānaṃ cittamattani anurañjanto  māravadhūnaṃ ratikīḷāhetubhūtakāmapatthanāsaṅkhātasiṅgārena katalīlā  jitapañcamārena satthunā  anabbhupagato asampaṭicchito  vasavattino  hadayaggi ahosīti analattena kappitakāriyabhūto soko māraṅganāsiṅgāravibbhamasaṅkhātakāraṇena saddhiṃ abhedakappanāya  guḷo semhaṃ tipusaṃ jarotiādīsu viya tulyādhikaraṇabhāvena vutto hoti ettha kiñcāpi māraṅganānaṃ parājayavācako saddo natthi tathāpi siṅgāravibbhamo mārassa hadayānaloti vutte māraṅganāparājayaṃ vinā tādisasokuppattikāraṇassa anadhigatattā aññathānupapattilakkhaṇasāmatthiyena tāsaṃ parājayo pakāsito hotīti īdisavaṅkavuttiyā bandhaguṇattā neyyadoso nirākato hotīti mano anurañjetīti ca māraṅganānaṃ siṅgāroti ca tena kato vibbhamoti ca vākyaṃ




ccādi  ayaṃ verī jano apayātāparādhampi jananti sambandho apayāto apagato aparādho yassa taṃ kodhena pāṭalabhūtena setarattena iminā visesanāpekkhadoso parihaṭo
ccādi ayaṃ verī jano  apagatāparādhampi janaṃ  kodhena bhūtasetalohitavaṇṇayuttena cakkhunā  yebhuyyena passatīti passatīti vacanassa vijjamānattepi cakkhunāti visesyavacanaṃ kodhapāṭalabhūtenāti visesanassa labbhamānattā sātthakaṃ hotīti visesanāpekkhadoso nirākatoti apayāto apagato aparādho asmāti ca kodhena pāṭalabhūtanti ca viggaho






miccādi  paṇḍitaposo appakānaṃ pāpānampi kimutamadhikānaṃ  ānubhāvaṃ  appavattiṃ pāpeyya taṃ atthantaranyāsena sādheti  sūriyo nippabhataṃ ānīto khajjoto yena tathāvidho api hoti mandappabho ayanti jotiriṅgaṇampi nopekkhati cakkavāḷakuharānucaritamahānubhāvopīti ettha tyādinā vacobhaṅgiyā hīnatthadoso parihaṭo
ccādi  paññavā  atimandānampi  akusalānaṃ  vipākadānasāmatthiyasaṅkhātānubhāvaṃ  ahosikammatāpādanena nāseyya  bahūnaṃ pāpānaṃ vattabbameva natthi tamatthamatthantaranyāsālaṅkārena samattheti ccādi  sūriyo  nippabhatamāpāditajotiriṅgaṇehi samannāgatopi hotīti hīnapabhāvo hoti khajjopanake pahāya attano ālokaṃ karonto na hotīti adhippāyo ettha ccādivacanavilāsavasena hīnapakkhaṃ gahetvāpi sūriyaudārattasseva positattā nippabhatānītakhajjototi visesanapadaṃ hīnatthadosaṃ na nissayati natthi pabhā yesanti ca tesaṃ bhāvoti ca taṃ ānītā khajjotā yeneti ca viggaho




ccādi ettha iccādo heṭṭhā viya pādapūraṇassa kassaci abhāvena anatthābhāvo
ccādi pādapūraṇatthāya gāthāpādānaṃ pūraṇasaṅkhātapayojanatthāya  nāmādikaṃ katthaci na yojeyya viññūti  niratthakapadāyojane udāharaṇamevaṃ munindassa varaṃ pādapaṅkeruhaṃ vandeti heṭṭhā duṭṭhodāharaṇe viya pādapūraṇatthaṃ kassaci padassa ayojitattā sātthakapadehi niratthakadoso nirākatoti mudunimmalasobhādisādhāraṇaguṇayogato paṅkeruhasadisaṃ upacārato paṅkeruhaṃ nāma pādameva paṅkeruhanti viggaho visesanavisesyapadadosaparihāro





ccādi ñca cittutrāso  ca doso  ca thuti tā ādi yassa turitādino so tādiso viseso yadi vattuṃ  icchīyate  tasmiṃ bhayādivisese visaye ekatthatāya ekatthabhāvena kato doso natthi
 idāni vākyadosaparihāratthamārabhati ccādi bhayakodhapasaṃsādi cittutrāsapaṭighathutiādīhi samannāgato tādiso viseso vattuṃ  ce viññūhi icchīyate  bhayakodhādike visese  ekatthabhāvena kato  vākyadoso na bhavati bhayādivisese vattumicchite pubbuccāritapadassa punuccāraṇe ekatthadoso na hotīti adhippāyo bhayañca kodho ca pasaṃsā cāti ca tā ādi yassa turitakotūhalaaccharāhāsasokapasādasaṅkhātassa atthavisesasseti ca viggaho tagguṇasaṃviññāṇaaññapadatthasamāsattā bhayādīsu kathitamapi gahetvā punappunaṃ kathanamavirodhaṃ eko attho yesaṃ padādīnaṃ te ekatthā tesaṃ bhāvo ekatthatā tāya katoti viggaho




tyudāharati iccādi ayaṃ sappo sappoti bhayenāmeḍitaṃ ti khede  tamhā ṭhānā sappato vā  bhavanto  gatamaggābhimukho āvattatu  ṭhānaṃ sappaṃ vā natthettha ekatthatādoso bhayenāmeḍitappayogato
ccādi  naṭṭho vata ayaṃ sappo sappo bhavaṃ  ṭhānato sappato vā  āvattatu yadi jīvitukāmo asi  ṭhānaṃ sappaṃ vā  kathamupagacchasīti bhaye āmeḍitavacanattā ekatthatādoso natthi jīvitukāmosīti ettha bindulopo








iccādi  anubyañjanehi anubyañjitabāttiṃsavarapurisalakkhaṇopasobhitassa byāmappabhāketumālāvirājitassa  ādhikkaṃ vācāgocarabhāvātikkamena avacanīyattā yo kociyeva mano anekalokassa cittaṃ haratīti  cittamavaharantī  sobhā  avacanapathā kāpiyeva  gatyādino  vacanapathātikkanto kopiyeva tasmā buddhassa mahanto udayo abhivuḍḍhi aho abbhutoti ettha kiṃsaddenāraddhā rīti na katthaci bhaggā
ccādi  suppahiṭṭhitapādatādidvattiṃsapurisalakkhaṇehi sobhitassa cittaṅgulitādiasītianubyañjanehi  alaṅkatassa byāmappabhāketumālāhi ujjalassa rūpakāyassa ādhikyaṃ yeva manogocarabhāvaṃ vinā vacanavisayātikkantattā yo kociyeva  lokassa cittaṃ harantī  sobhā yeva vacīvisayātikkantattā kāpiyeva  visayabhūtapiyabhāvasaṅkhātassa gamanādivilāsassa ādhikyampi yeva vuttakāraṇenevakopiyeva tato  buddhassa mahābhivuddhisaṅkhāto udayo  acchariyoti ettha sabbanāmikena  saddena vattumāraddhakkamo na katthaci bhinnoti bhaggarītidoso natthīti



iccādi natthi dūramesanti adūrāni tāniyeva padāni tesaṃ  yāthāvato ṭhapanaṃ yassa taṃ tatoyeva abyākiṇṇo asammisso ca so abyākiṇṇatāya eva manoharo cāti  teneva ayamettha attho ayaṃ vāti evaṃ byāmohaṃ na karotīti  taṃ pasādālaṅkārālaṅkitaṃ  kavīnaṃ issarā padhānā ye kaniṭṭhaṅguligaṇanāniṭṭhā te  thuvanti tādisabandhaguṇassātisayapasaṃsārahabhāvena
ccādi  nāmādipadānaṃ vohārakāle adūrasambandho yathā siyā tathā paṭipāṭiyā padaṭṭhapanena samannāgataṃ  tatoyeva aññasambandhīpadehi asammissaṃ  tatoyeva viññūnaṃ cittamārādhentaṃ  imassattho imassattho eso eso vāti saṃsayamanuppādentaṃ  pasādālaṅkārasaṃyuttaṃ bandhanaṃ  kavīnaṃ  padhānā paṇḍibhajanā kaniṭṭhaṅguliyā gaṇitabbā aggakavinoti adhippāyo  thomenti byāmohaṃ na karotīti abyāmohakaro vi ākiṇṇo byākiṇṇo na byākiṇṇo  natthi dūraṃ yesaṃ tāniyeva padāni tesaṃ  ṭhapanaṃ yassa bandhassāti viggaho






tyudāharati miccādi yassa jinassa  nettaṃ  indīvaradvayanibhaṃ  adharoṭṭho  bandhukakusumamiva  kanto  nāsikā sayaṃ  suvaṇṇaṅkusoyeva  kāraṇena ayaṃ jino piyaṃ madhuraṃ dassanamassāti  īdiso na byākiṇṇadoso abyākiṇṇo pasādoyevāti
 idāni byākiṇṇadosaparihāraṃ pariharati ccādinā  yassa nettayugaḷaṃ  nīluppaladalasadisaṃ  adharoṭṭho  bandhukapupphamiva manuñño  nāsikā  suvaṇṇaṅkusoyeva  kāraṇena ayaṃ jino  manuññadassano hotīti ettha pasādālaṅkārena yuttattā na byākiṇṇadoso saddo saddo viya ivattho no ce pariyāyo vā hoti bandhukamiva ruciroti ca piyaṃ dassanaṃ yasseti ca viggaho iha dassanassa kattubhūtasādhujanasambandhattepi visayatteneva  jinasambandho hotīti aññapadatthena tathāgato gahitoti



ccādi sammā atikkantaṃ niggataṃ gāmmassa bhāvo  yāsaṃ  madhurānaṃ vācānaṃ tāhi abhisaṅkhataṃ racitaṃ bandhanaṃ  mādhuriyassa  kāraṇabhāvena  yathāvuttaṃ  atikkamati
ccādi  visesato atikkantagāmmabhāvāhi kantavācāhi racitaṃ  muttakādibandhanaṃ  paṇḍitānaṃ pītirasassa kāraṇattā yathāvuttagāmmadosaṃ  atikkamma pavattatīti sammā atikkantaṃ gāmmattaṃ yāsaṃ tāhiyeva kantavācāhi abhisaṅkhatanti ca rasassa hetu tassa bhāvoti ca viggaho






tyudāharati kāmāturā kāci vanitā attano piyaṃ patiṃ viravati ccādinā dayāya saha pavattīti iti anunayavasena piyassa āmantanaṃ sānunayāmantanañhi tatonuggahābhikaṅkhāyamaccantamucitaṃ so kāmo kandappo eva caṇḍālo akaṇḍo  vā asayhopatāpāvahattā kāme caṇḍālattāropanañca ucitameva yatonena kayiramānamasahanamupatāpamasahamānā taṃ paribhavantaṃ vippalapati  nikkaruṇo idamapi ucitamupatāpe nikkaruṇānaṃ tādisī gatīti  adhikamupatāpeti niddayattā na bhavantaṃ teneva bhavaṃ sukhī iminā aññāsattataṃ tassa dīpeti yadi nāññāsattosi nāhamekākinī bhavāmi asahāyānañhi paṭisattavo honti ekākittāyevāhamappaṭisaraṇattānena dusāmīti  tava kāmaṃ tvaṃ sukhī hosi sanāthānaṃ tādisī vuttīti evaṃ sukhīpi tvaṃ īdisaṃ byasanamāpannaṃ  kasmā upekkhaseti evamayaṃ vaṅkavuttiyā attano taṃ visayamanubhavantassa ca vimukhattaṃ nidassetītīdisaṃ na gāmmaṃ
 gāmmadosaparihāre lakkhiyaṃ dasseti ccādi kāmataṇhābhibhūtā aṅganā attano vallabhaṃ nissāya evaṃ vilapati  he kāruṇika  so anaṅganīco  nikkāruṇiko  pīḷeti  mama viya anāthabhāvābhāvato sukhitopi tvaṃ īdisaṃ  evaṃ kāmacaṇḍālena akāruṇena kataasayhasantāpasaṅkhātabyasanamanuppattaṃ  kasmā udāsīnosīti attano dukkhāturattā dukkhadūrīkaraṇaṃ kāruṇikānaṃyeva visayanti sadayeti anunayavasena āmantanucitaṃ attano dukkhāturataṃ posetuṃ pīḷākārake kāme caṇḍālattāropanañca niddayattakathanañca ucitameva attani upekkhakattā ti iminā tassa paravisayāsattatāya aticāraṃ abbhupagameti evaṃ vaṅkavuttiyā attano vallabhe sānurāgattañca attani tassa tadabhāvattañca dassetīti kaññe kāmayamānaṃ maṃ na kāmayasi kiṃnvidanti ettha viya iha gāmmadoso natthīti  gāmmadosaparihāramidaṃ kāmoyeva caṇḍālo kāmacaṇḍālo saha dayāya yo vattatīti ca natthi dayā asseti ca sukhamassa atthīti ca viggaho saddo akkhame



ccādi nti taṃ name sirasā cāmī-karavaṇṇaṃ tathāgatantiādinā heṭṭhā pakāsitanti attho
ccādi  yasmā  dosānamuddesakkamena dosaparihārakkamo na vuttoti evaṃ viññūnamuppajjamānaṃ imassa ganthassa savanāsahanaṃ natthi tato  yatihīnadosassa pariharaṇavasena pavattamudāharaṇaṃ idāni puna  nāharīyateti iminādhigatamādo vuttatthameva samattheti nti evaṃ yatihīnadosapariharaṇaṃ heṭṭhā anantaraparicchede vicāritaṃ taṃ name sirasā cāmī-karavaṇṇaṃ tathāgatantiādinā pakāsitanti ādo yatihīnadosapātubhāveyeva parihārakkamassāpi dassitattā ihādassanepi ganthassa ūnatā natthīti adhippāyo yati hīnā ettheti ca tassa parihāroti ca savane ubbeganti ca viggaho




iccādi udāraṃ udārattaṃ cāgātisayasambandhato caritaṃ atiguṇapavatti yassāti viggaho ettha ucitattā  desādīnaṃ yācanakkamassa kamaccutassa parihāroyaṃ
ccādi tvaṃ puññavanta  cāgātisayayogato visāradapavattiyuttosi  tena kāraṇeneva  mama yācanā tvayi hoti  vājanapadaṃ vā no ce  vā saṃvasathaṃ vā no ce sobhanaṃ  vā kedāraṃ vā mama dehīti anupubbaṃ hīnapadatthayācanā dāyakassa dānassāpi yācakassa icchitatthapaṭilābhassāpi anurūpattā kamaccutadosamapaneti udāraṃ caritaṃ assāti viggaho






iccādi munindoyeva cando tato sambhūtā pātubhūtā yasorāsī eva marīciyo tāsaṃ ayaṃ sakalo ākāsopi gaganameva na tasseko padeso  byāpane nāvakāso tādisattā tāsaṃ marīcinanti nātivuttaṃ
ccādi  munindasaṅkhātacandato pātubhūtānaṃ kittisamūhasaṅkhātakiraṇānaṃ  byāpane ayaṃ sakalopi ākāso  na okāso hotīti hetuphalādiekekakāraṇenāpi appameyyānaṃ sabbaññuguṇānaṃ pavattiyā appameyyasāmaññabhūtākāsassa niravakāsassa iva kathanamucitanti ativuttadoso iha na bhavati cando iva  cando munindo eva cando tato sambhūtānaṃyeva yasānaṃ rāsī ca tā marīciyo cāti viggaho



miccādi byāpannaṃ naṭṭhaṃ ayathāpavattaṃ cittaṃ yesaṃ tesaṃ  vākyalakkhaṇopetaṃ apeto apagato suñño attho abhidheyyaṃ saṃvohārikaṃ yassa taṃ  ahīḷitaṃ  yathāvuttena kāraṇena  vākyaṃ  dhātukkhobhādinā khittacitto so ādi yesaṃ bālādīnaṃ tesaṃ  asaṅgatāya vācāya  aññasmiṃ abyāpannacittavisaye  duṭṭhaṃ jāyate ummattādīnaṃyeva tathāvidhāya vācāya ucitattāti
miccādi  viruddhabhāvamāpannacittānaṃ  syādyantatyādyantapadasamudāyarūpaṃ vākyaṃ  apagatasamudāyatthaṃ  viññūhi garahitaṃ na hoti  kāraṇena  ummattavedanaṭṭādīnaṃ  vacanaṃ vinā anummattādivacane  samudāyatthasambandharahitaṃ vacanaṃ  dosaduṭṭhaṃ hoti byāpannaṃ cittaṃ yesanti ca apeto attho assāti ca ummatto ādi yesanti ca viggaho




tyudāharati iccādi na hettha samuddo pīyateiccādino padasamudāyassa koci eko attho gayhati yo so bandhattho siyā avayavatthā  eva tu ayosalākākappāpaṭibhantīti īdisamapetatthamaninditaṃ viññeyyaṃ byāpannacittānaṃ
ccādi so ayaṃ samuddo pīyate yena kenaci pīyate ahaṃ ajja  jararogābhibhūto ime  meghā  thanayanti sakkassa erāvaṇo piyoti idaṃ ninditāninditānaṃ dvinnamudāharaṇaṃ idaṃ vākyaṃ avayavatthamantarena samudāyato gamyamānatthassābhāvā apetatthaṃ nāma hoti īdisaṃ vākyaṃ ummattakādīhi vuttamappītikaraṃ na hoti aññehi vuttaṃ pana kaṇṇe ayosalākā viya appītikaraṃ jarāya āturoti vākyaṃ



ccādi na virujjhati sīlenāti avirodhī tassa bhāvo avirodhittaṃ sukhumālassa avirodhittaṃ yassa so dittabhāvo tena  vaḍḍhitaṃ saṃyuttaṃ  bandhanaṃ bandhapharusadosaṃ  nāsayeti attho
ccādi  aniṭṭhurakkharappāyeccādinā vuccamānasukhumālaguṇassa aviruddhabhāvasamannāgatena vaṇṇānaṃ aññamaññasaṅgabhilakkhaṇena  piyabhāvena anubrūhitaṃ  bandhanaṃ  bandhapharusasaṅkhātadosaṃ  nāseyya  bandhapharusadosanti vā sambandhoti na virujjhati sīlenāti avirodhī tassa bhāvoti ca sukhumālassa avirodhittaṃ yassāti ca soyeva dittassa bhāvoti ca tena pabhāvitanti ca vākyaṃ




tyudāharati iccādi keḷiyā kīḷāya parammukhā vigatacchandā carantīti sambandho
ccādi  sajjanā  sambuddhassa dharamānakāle  tassa rūpasampattiṃ  cakkhuṃ santappetvā olokentā  tasseva bhagavato aṭṭhaṅgasamannāgataṃ madhuravacanaṃ suṇantā  kīḷāya vimukhā kīḷābhiratirahitā  gacchanti pavattantīti kevalaṃ pharusasithilavaṇṇehi vinā sukhuccāraṇīyavaṇṇehi sambhūtasukhumālaguṇāvirodhaaññamaññasaṅgatavaṇṇavisadappavattaguṇayuttattā ettha bandhapharusadoso natthi keḷiyā parāni parivattitāni mukhāni etesanti viggaho ettha ti kiriyā sā ca atthato tadākārappavattasambandhoyeva loko pana visuṃ eko padatthoyevāti voharati vākyadosaparihāro






iccādi ettha bhāvanādīni niddisitvā yathākkamaṃ nibbānādīnaṃ niddesena apakkamadoso parihaṭo
ccādi  manussaloke  kammaphalaṃ saddahitvā yathāvidhi sampāditāni attano santāne pavattāpitāni bhāvanādānasīlāni  yathākkamaṃ nibbānaupabhogaparibhogasampattisagguppattiādīnaṃ hetubhāvena sādhakāni honti ettha sādhane na saṃsayo hotīti iha bhāvanādayo uddisitvā uddesakkamaṃ anatikkamma nibbānādīnamanuddesassa katattā apakkamavākyatthadosassa okāso na hoti



ccādi uddiṭṭhā paṭhamaṃ yuttā atthā visayo gocaro yassa uddesānuddesasambandhavijānanalakkhaṇassa visesassa so tādiso koci viseso  yathākkamamuddesakamānamatikkamena puna atthantaranissayena parāmaṭṭhesu yadi bhaveyya  yathoddiṭṭhesu anukkamassa  atikkame doso nevatthi
ccādi  paṭhamaṃ payuttatthavisayo tādiso  uddesānuddesānaṃ idamassa pubbakathanaṃ idamassa pacchākathananti evaṃ aññamaññāpekkhalakkhaṇasambandhaparijānanalakkhaṇo viseso  atthantaraṃ nissāya puna vuttesu yadi bhaveyyāti seso  uddesānuddesānaṃ kamātikkame  satthaññūnaṃ sutikāle asahanakāraṇaṃ nevatthīti uddiṭṭhā paṭhamuccāritā atthā visayo gocaro asseti ca kamassa vilaṅghananti ca vākyaṃ




tyudāharati ccādi  kāmāvacarādikamekavīsatividhaṃ  dvādasavidhaṃ  vipākakriyāsaṅkhātamiti  tīsu  abyākataṃ pākaṃ vipākaṃ dadātīti ti nipātapadaṃ  kusalākusalaṃ pākaṃ dadātīti nti ettha apākadattaṃ abyākatasseva pākadattaṃ tesameva dvinnanti viseso daṭṭhabbo
ccādi  kāmāvacarādiekavīsatikusalañca  dvādasavidhaṃ akusalañca  vipākakriyārūpanibbānavasena catubbidhamabyākatañca  evametesu tīsu  uddesakkamena pacchimamabyākataṃ  vipākadāyakaṃ na hoti  kusalākusalaṃ  yathāsakaṃ vipākadāyakaṃ hotīti yathāsaṅkhyamanudeso samānanti  vuttattā uddiṭṭhehi samānamanuddiṭṭhānameva samasaṅkhyāya labbhamānattā saṅkhyāyānatikkamo hoti ettha pana kusalādisabhāvato tividhattepi vipākadānādānavasena duvidhakusalākusalādivisayabhūtavisesassa pavattiyā vatticchāto paṭhamaṃ vattabbataṃ vinā kamena nissayanaṃ nāma natthīti apakkamadoso na hotīti



miccādi  sotūnaṃ attatthanipphādanādike tādise  hetumhi sati  yathāpavattaṃ  attano caritalakkhaṇaṃ  vadantassa sassa attano sānaṃ vā guṇānaṃ  adhikāravasena pūjanīyataro lokeiccādikathane ocikyahīnatāya  pāpuṇanaṃ sambhavo natthi
ccādi  sotūnaṃ attatthanipphādanādike tādise hetumhi vijjamāne  attani vijjamānakāyādisaṃvaralakkhaṇaguṇasaṅkhātamatthaṃ pūjanīyataro loke ahamekoiccādinā tādisāvasare vadantassa  sassa attano sānaṃ vā sakānaṃ guṇānaṃ  pākaṭīkaraṇe  ocityahīnasaṅkhātadosassāpatti natthīti saddassa attaattaniyavācakattā sassa attano guṇā se ca te guṇā ceti vā viggaho bhūtoyeva attho taṃ saṃsati vadati sīlenāti viggaho



miccādi  sattaloke  pasiddhaṃ ābālajanaṃ  yathāsakamanurūpaṃ vijānanato  ucitabhāvo nāmeti pasiddhiyaṃ  ādarena ussāhena tato paramādaraṇīyassābhāvato na hi anucitaṃ kiñci kenāpyādaraṇīyaṃ sabbathā anassādanīyattā viññeyyaṃ sotūnanti seso  tasmiṃ ocitye  paṭhamuccāraṇassa uggaṇhāpanavasena pavattassa  uppattiṭṭhānabhūtā  suṭṭhujanā  uttamā  kaviseṭṭhāti vuttaṃ hoti
ccādi  sattaloke  ābālapasiddhaṃ ocityaṃ nāma  gāravena  viññūhi ñātabbaṃ hoti  ocityavisaye  paṭhamuccāraṇassa uppattiṭṭhānabhūtā  sādhujanabhūtā  uttamakavayo bhavantīti pasiddhaocityapadena yuttattā ettha saddo pasiddhiyaṃ upadesassa pabhavāti ca pumāno ca te gāvo ceti ca kavīnaṃ puṅgavāti ca vākyaṃ





miccādi viññāto avabuddho yathāvuttakavivarapasādā ocityameva  sampatti yena so ocityahīnaṃ nāma dūsanaṃ  parivajjeyya  tasmā parihārato hetuto ocityassa  suṭṭhu vaḍḍhibhāve vaḍḍhane kate  assāditabbatāsaṅkhātassa mādhuriyassa samposo  bhaveyya
ccādi  tādisakavīnamanuggahena viññātaocityasaṅkhātasampattisamannāgato kavi  nāma dūsanaṃ  nirākareyya  dosaparihārato ocityassa  upabrūhane kate sati  mādhuriyasaṅkhatassa assādetabbassa pūraṇaṃ  bhaveyyāti ocityameva vibhavoti ca viññāto ocityavibhavo yeneti ca rasassa poso puṭṭhabhāvo  posetabbabhāvoti ca vākyaṃ




tyudāharati iccādi  parābhibhavo āsanno vijayo eva  abbhudayo nippaṭipakkhā pavatti yassa ediso yo  attano samīpamupagataṃ mārasenaṃ  tiṇampi na maññittha tiṇatopi hīnaṃ maññittha  māraji  tumhākaṃ jayaṃ ti vidadhātu ettha jayāsīsanā jinoti accantamucitaṃ yo ajini pañcamāreti jino parābhibhavekaraso tassa paresaṃ vijayappadāne sāmatthiyekayogo siyāti mārasenamāsannaṃ tiṇāyapi na maññitthāti idaṃ panettha atisamucitaṃ yato samīpamupagatampi tādisaṃ mārasenaṃ tiṇatopi hīnaṃ maññi tenassa paresaṃ vijayappadānekarasatā visesato yuttāti
 iha satthe sabbattha saṅkhepakkamamicchantopi ācariyo ocityaṃ nāma ādarena saggarūhi uggaṇhitvā payujjitabbamiccevaṃ vitthārena sisse anusāsitvā idāni ocityahīnapariharaṇatthaṃ ccādinā lakkhiyamudāharati  adūrasattuvijayasaṅkhātaussavo atha vā accāsannapaṭipakkhavirahappavattisaṅkhātaabhivuddhiyā samannāgato yo jino  anekappakārabhiṃsanakarūpena attano samīpamāgataṃ  mārabalaṃ  tiṇalavaṃ katvāpi  sallakkhaṇaṃ nākāsi  so jitapañcamāro  tumhākaṃ jayaṃ detūti ettha yo pañcamāre jitattā jino nāma hoti so parābhibhavane asahāyakiccattā paresaṃ jayadāne sāmatthiyayuttoti jayaṃ detūti kataṃ jayāsīsanamatiucitaṃ  hoti jayadāne sāmatthiyasseva posakattā mārasenamāsannaṃ tiṇāyapi na maññitthāti idaṃ vattabbameva natthīti evaṃ accantaucitapayogena ocityahīnadoso nirākatoti vijayo eva ussavo āsanno vijayussavo yasseti viggaho



iccādi kattā ca kammañca tāni ādīni yesaṃ karaṇādīnaṃ  vattuṃ paṭṭhapitāni kattukammādīni tesaṃ kamo tassa  pariccāgo tassa laṅghane sati vattumāraddhakattukammādikamānatikkameti vuttaṃ hoti ayaṃ yathāvutto bhaggarītivirodho  katthacipi ṭhāne  patiṭṭhaṃ na labhate
ccādi  vattumāraddhakattukammādīnaṃ kamapariccāgassātikkame ayaṃ yathāvuttabhaggarītivirodho  katthacipi ṭhāne  patiṭṭhaṃ  na labhateti āraddhāni ca tāni kattukammādīni yesaṃ karaṇādīnaṃ tesaṃ kamassa atikkamo tassa laṅghananti viggaho







 ettha ca sujanamiccādike bhesajjeiccādike ca gāthādvaye chaṭṭhiyā sattamiyā ca apariccāgena nāttharītiyā bhaṅgo kārassekassa katattā na saddarītiyā  bhaṅgo bahūnamatthānañhi samuccayatthaṃ vākye eko vā cakāro kātabbo paṭipadaṃ vā
ccādi  sajjanehi aññesaṃ dujjanānañca itthīnañca  jīvitaharaṇasamatthassa  visāṇavato ca roganadīrājakulassa ca  saṃsaggo  kiñcikāle virujjhanato na yujjateti ettha āraddhassa chaṭṭhuntakkamassa sabbattha apariccāgato attharītibhaṅgo ca yuttaṭṭhāne ekasseva cakārassa yuttattā saddarītibhaṅgo ca natthi saddassa anekatthasamuccayattā sujanaññānañcātiādimhi vā iha vuttaniyāmena avasāne vā sabbattha vā yojanamarahati
ccādigāthāyampi eseva nayo sattamīmattameva viseso  pathye  osadhe ca suddhabuddhādiratanattaye ca  sādhujane ca  punapi  vijjamānaguṇe ca  attano cittapasādaṃ  satataṃ  sappuriso kareyya seveyyāti






ccādi ettha saddo sasaṃsayaṃ pariharati
 sasaṃsayaparihāralakkhiyabhūtā ccādigāthā anantaraparicchede vuttatthāva saddoyeva hi viseso ettha saddena suṇantānaṃ uppajjamānasaṃsayena sasaṃsayabhūtaṃ bandhadosamohatīti



ccādi ti saddena ākiṇṇasammantanādiṃ saṅgaṇhāti kīḷādihetunā yaṃ kiñci saṃsayāyeva yadi payujjateti sambandho
ccādi  kīḷāsambādhasammantanādikāraṇena  saṃsayuppādanasamatthaṃ yaṃ kiñci padaṃ  sotūnaṃ uppajjamānasaṃsayatthameva  tasmiṃ bandhane vattārehi payujjate ce  sasaṃsayadosasahito bandho  aduṭṭhovāti sasaṃsayena samappitoti viggaho




ccādi  ajjhāpake  attano mūlanilayato  dutiyaṃ gharaṃ yāte sati mekantamajjhayanādinā sukhaṃ pāpuṇeyyāmāti ayamanicchitattho  surācariye  attano jātarāsito  dutiyaṃ rāsiṃ yāte sati niyatamajjhayanādinā sukhaṃ pāpuṇeyyāmāti ayamettha icchitattho
ccādi  ācariye  attano vāsāgārato  dutiyaṃ gharaṃyāte sati ayamanicchitattho  surācariye  attano jātarāsito  dutiyaṃ  rāsiṃ  gate sati anukūlattā mekantena  uggahaṇādinā  mānasikasukhaṃ no ce sukhakāraṇaṃ ganthaparisamattiṃ pāpuṇeyyāmāti ubhayapakkhassāpi aparatthe attho sādhāraṇo hoti ettha saddasannidhānena payuttasaddassa ācariyatthavācakattepi icchitatthagopanatthaṃ payuttattā aduṭṭhoti



iccādi  bhaginīiccevamādikaṃ
ccādi  purisassa sā ayaṃ bhaginī  sundarāti iccevamādikaṃ sakalehi kavīhi api  gāmmadosena na duṭṭhamiti niddiṭṭhanti subhaṃ sundarabhāvaṃ gatāti subhagāti aggahetvā bahubbīhisamāse kate labbhamānatthassa asabbhabhāvepi kavīnaṃ cittakhedaṃ na janetīti adhippāyo iti evaṃ ayaṃ pakāro ādi assa īdisassa vākyassāti vākyaṃ



iccādi duṭṭhālaṅkārassa dosadūsitassa alaṅkārassa  apagame sati
ccādi  dosaduṭṭhassa alaṅkārassa apagame sati  pasatthānamalaṅkārānaṃ pavattiākāro  alaṅkārapakāsakattā tannāmake paricchede  pakāsattaṃ  pāpuṇissatīti paricchijjatīti paricchedo alaṅkārapakāsakattā tadatthena alaṅkāro ca so paricchedo ceti viggaho









iccādi  yathāvutte padadosādike  pariccajituṃ eso  uttamo upadeso satthantarānaṃ bahūnaṃ  anugamena  mayā evaṃ  nipphādito  upadesaṃ guruvarānaṃ  mahatā pasādena na appakena tathāvidhena tādisassa mahato atthassa apasijjhanato  jānitvā ādarato kareyya  yathāvutte dose  parisuddhabandhanaṃ kriyālakkhaṇato ekantena kittihetuttā taṃsabbhāvā kitti vā taṃ abhilasati sīleneti  accantameva  dūrato kareyya


ccādi  yathāvuttapadadosādike mapanetuṃ  uttamo  upadeso  bahūnaṃ bāhirasatthānaṃ anussatiyā mayā evaṃ anantaruddiṭṭhakkamena  viracito  upadesaṃ guruvarānaṃ  adhikappasādena  sabhāvato ñatvā  yasapaṭilābhakāraṇattā  kāraṇe kāriyopacārena dosāpagamena parisuddhabandhanaṃ vā tādisabandhanahetu uppajjamānakittiṃ vā icchanto paññavā  yathāvuttadose  atisayena  dūrato kareyyāti ettha pubbaddhena dosaparihāraparicchedassa pasatthabhāvo dassito aparaddhena sissajanānusāsanaṃ dassitaṃ hoti tathā pubbaddhena karuṇāpubbaṅgamapaññākiccaṃ dassitaṃ aparaddhena paññāpubbaṅgamakaruṇākiccaṃ dassitaṃ tathā pubbaddhena attahitasampatti aparaddhena parahitasampatti dassitāti evamanekākāradīpikāya imāya gāthāya paricchedaṃ nigameti aññe satthā saddo hi saddapariyāyo yathā gāmantaraṃ na gaccheyyāti yasaṃ abhilasati sīlenāti vākyaṃ


