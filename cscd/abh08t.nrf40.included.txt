

nti visiṭṭhaṃ katvā visesatoti attho ti rūpāvacaracatutthajjhānamattepi nāvassaṃ arūpajjhānehīti adhippāyo arūpāvacarajjhānaṃ appaṭiladdhopi hi katādhikāro bhikkhu abhiññā sampādetuṃ samattho hoti ettha catutthajjhānaggahaṇeneva heṭṭhā tīṇi jhānāni gahitāni tesu hi aciṇṇavasī catutthajjhānaṃ uppādetumpi na sakkoti abhiññāsu anuyogaṃ  kātuṃ vaṭṭatīti vatvā tattha payojanaṃ dassetuṃ tiādi vuttaṃ ti adhigatānisaṃsatāya ceva bhāvanāsukhatāya ca niṭṭhaṃ nipphattiṃ gatā samādhibhāvanāya hi lokiyābhiññā udayaphalabhāvena pākaṭā so abhiññāya ca samādhinā ca samannāgato sukheneva paññābhāvanaṃ sampādessati
tiādi lokiyābhiññānaṃ sarūpato uddisanaṃ ti dibbacakkhuñāṇaṃ dibbasotañāṇañcāti dasseti ti iddhividhañāṇaṃ imā pana  ādikammikena yoginā yasmā odātakasiṇapariyantesu aṭṭhasu kasiṇesu catutthajjhānaṃ tabbasena ca arūpasamāpattiyo nibbattetvā vā na vā kasiṇānulomatādīhi cuddasahi ākārehi cittaṃ dametabbaṃ na hi evaṃ adametvā pubbe abhāvitabhāvano ādikammiko yogāvacaro pañca abhiññāyo nipphādessatīti tasmā taṃ cittaparidamanaṃ avassaṃ kātabbanti dassetuṃ tiādi vuttaṃ ti kasiṇānulomatā kasiṇapaṭilomatā kasiṇānulomapaṭilomatā jhānānulomatā jhānapaṭilomatā jhānānulomapaṭilomatā jhānukkantikatā kasiṇukkantikatā jhānakasiṇukkantikatā aṅgasaṅkantikatā ārammaṇasaṅkantikatā aṅgārammaṇasaṅkantikatā aṅgavavatthāpanatā ārammaṇavavatthāpanatāti imehi cuddasahi ākārehi
tattha aṭṭhasu kasiṇesu paṭipāṭiyā satakkhattuṃ sahassakkhattumpi samāpajjanaṃ tatheva uppaṭipāṭiyā paṭipāṭiuppaṭipāṭivasena ca samāpajjananti imesaṃ tiṇṇaṃ ākārānaṃ vasena  vuttā paṭhamajjhānato  paṭṭhāya yāva nevasaññānāsaññāyatanaṃ ayaṃ  nāma tesaṃ paṭilomato  nāma anulomapaṭilomato  nāma
pathavīkasiṇe paṭhamajjhānaṃ samāpajjitvā tattheva tatiyaṃ samāpajjati tato tadeva ugghāṭetvā ākāsānañcāyatanaṃ tato ākiñcaññāyatananti evaṃ kasiṇaṃ anokkamitvā jhānasseva ekantarikabhāvena ukkamanaṃ  nāma evaṃ āpokasiṇādimūlikāpi yojanā kātabbā pathavīkasiṇe paṭhamajjhānaṃ samāpajjitvā puna tadeva tejokasiṇe tato nīlakasiṇe tato lohitakasiṇeti jhānaṃ anukkamitvā kasiṇasseva ekantarikabhāvena ukkamanaṃ  nāma pathavīkasiṇe paṭhamajjhānaṃ samāpajjitvā tejokasiṇe tatiyaṃ  nīlakasiṇaṃ ugghāṭetvā ākāsānañcāyatanaṃ lohitakasiṇato ākiñcaññāyatananti iminā nayena jhānassa ceva kasiṇassa ca ukkamanaṃ  nāma
pathavīkasiṇe paṭhamajjhānaṃ samāpajjitvā tattheva itaresampi samāpajjanaṃ  nāma sabbakasiṇesu ekekasseva samāpajjanaṃ  nāma pathavīkasiṇe paṭhamajjhānaṃ samāpajjitvā āpokasiṇe dutiyaṃ tejokasiṇe tatiyaṃ vāyokasiṇe catutthaṃ nīlakasiṇaṃ ugghāṭetvā ākāsānañcāyatanaṃ pītakasiṇato viññāṇañcāyatanaṃ lohitakasiṇato ākiñcaññāyatanaṃ odātakasiṇato nevasaññānāsaññāyatananti evaṃ aṅgānaṃ ārammaṇānañca samatikkamanaṃ  nāma
paṭhamajjhānaṃ nāma pañcaṅgikanti vavatthapetvā dutiyaṃ caturaṅgikaṃ tatiyaṃ tivaṅgikaṃ catutthaṃ duvaṅgikaṃ ākāsānañcāyatanaṃ nevasaññānāsaññāyatananti  evaṃ jhānaṅgamattasseva vavatthāpanaṃ  nāma tathā idaṃ pathavīkasiṇaṃ idaṃ āpokasiṇantiādinā ārammaṇamattasseva vavatthāpanaṃ  nāma aṅgārammaṇavavatthāpanampi eke icchantīti aṭṭhakathāsu pana anāgatattā addhā taṃ bhāvanāsukhaṃ na hoti imehi pana cuddasahi ākārehi cittaparidamanaṃ kātuṃ aṭṭhasamāpattilābhīnaṃ satesu sahassesu vā ekova sakkoti
ti cuddasahi ākārehi dante ti catutthajjhānasamādhinā samāhite ti nīvaraṇadūrībhāvena paccanīkasamanepi abyāvaṭāya tatramajjhattupekkhāya sampāditasatipārisuddhiyā sabbhāvena vā suparisuddhe ti sudhantasuvaṇṇassa nighaṃsanena viya parisuddhattāyeva pariyodāte pabhassareti vuttaṃ hoti atha vā vitakkavicārakkhobhavirahavasena pariyodāteti vuttaṃ hoti ti mādisassa samādhisampannassa īdisena bhavitabbanti evaṃ jhānapaṭilābhapaccayānaṃ aho vata mameva satthā paṭipucchitvā paṭipucchitvā bhikkhūnaṃ dhammaṃ deseyyātiādinayappavattānaṃ pāpakānaṃ icchāvacarānaṃ abhāvena anaṅgaṇe ti upagantvā kilissanaṭṭhena upakkilesasaṅkhātānaṃ rāgādīnaṃ abhijjhā cittassa upakkileso byāpādo kodhotiādinā āgatānaṃ cittupakkilesānaṃ vā vigatattā vigatupakkilese ti paguṇabhāvāpādanena  subhāvitattā mudubhūte vasibhāvappatteti vuttaṃ hoti vasibhāvappattañhi cittaṃ suparimadditaṃ viya cammaṃ suparikammakatā viya ca lākhā mudūti vuccati ti muduttāyeva iddhipādabhāvūpagamanena kammakkhame vikubbanādiiddhikammayogyeti vuttaṃ hoti mudujātañhi cittaṃ kammakkhamaṃ hoti sudhantamiva suvaṇṇaṃ ubhayampi  cetaṃ subhāvitattāyeva hoti yathāha  nāhaṃ bhikkhave aññaṃ ekadhammampi samanupassāmi yaṃ evaṃ bhāvitaṃ bahulīkataṃ muduñca hoti kammaniyañca yathayidaṃ bhikkhave cittanti  ti etesu parisuddhabhāvādīsu niccalaṃ avaṭṭhite bhāvanāpāripūriyā vā paṇītabhāvaṃ sammasitvā ṭhite ti ṭhitattāyeva akampe āneñjappatteti vuttaṃ hoti mudukammaññabhāvehi vā attano vase ṭhitattā ṭhite saddhādīhi pariggahitattā assaddhiyādīhi akampanato acale
ti ṭhitiacalatānaṃ visuṃ visuṃ aggahaṇena samāhiteti visuṃ ekaṅgaṃ katvā tāsaṃ pana visuṃ visuṃ gahaṇe suvisuddhatādīnaṃ samāhitacittassa aṅgabhūtattā samāhiteti imaṃ aṅgabhāvena aggahetvā suvisuddhatādīhi aṭṭhahi aṅgehi sampannatā veditabbā ti iddhikoṭṭhāsatthāya iddhippabhedāya vā atthato pana  nāma ekassa bahubhāvādianekavidhānapaccayabhūtaṃ abhiññāñāṇaṃ ti abhiññādhigamatthāya parikammacittaṃ kasiṇārammaṇato apanetvā abhiññābhimukhaṃ peseti nti ettha ijjhatīti iddhi nipphajjati paṭilabbhatīti vuttaṃ hoti yañhi nipphajjati paṭilabbhati ca taṃ ijjhatīti vuccati yathāha 
kāmaṃ kāmayamānassa tassa cetaṃ samijjhatītiādi 
iddhiyeva vikubbanaṃ pakativaṇṇavijahanakiriyanti  idaṃ iddhīsu vikubbaniddhiyā padhānabhāvato vuttaṃ iddhi ca vikubbanañcāti vā  visuṃ gahaṇampi vuttakāraṇeneva daṭṭhabbaṃ
 yathā pana taṃ nipphādetabbaṃ taṃ vidhiṃ dassetuṃ ntiādi  vuttaṃ ettha ca anupubbena cattāri  jhānāni samāpajjitvā catutthajjhānato vuṭṭhāyāti keci taṃ ayuttaṃ yadicchakaṃ samāpajjanatthañhi cittaparidamanaṃ catutthajjhānameva ca abhiññāpādakaṃ na itarāni nti sace sataṃ icchati sataṃ homi sataṃ homīti sace sahassaṃ icchati sahassaṃ homi sahassaṃ homīti evaṃ parikamma katvā parikammamānasanti ca pādakajjhānato vuṭṭhāya sataṃ homītiādinā pavattitakāmāvacaracittaṃ pādakajjhānañca ti ettha pubbe abhiññāpādakajjhānasamāpajjanaṃ parikammacittassa samādhānatthaṃ puna samāpajjanaṃ adhiṭṭhānacittassa balaggāhatthaṃ ti sataṃ āvajjetvā tato paraṃ pavattānaṃ tiṇṇaṃ catunnaṃ vā pubbabhāgacittānaṃ anantarā uppannena sanniṭṭhāpanavasena adhiṭṭhānanti laddhanāmena abhiññāñāṇena sanniṭṭhānaṃ karoti sataṃ nipphādetīti attho adhiṭṭhānanti hi sabbattha abhiññāñāṇaṃ vuccati
nti paṭibhāganimittārammaṇaṃ ti ettha etesu parikammādhiṭṭhānesu parikammamānasāni sataṃ homīti pavattāni kāmāvacaramānasāni satārammaṇikāni ekekassa cittassa vasena satārammaṇikāni honti paccekaṃ sataṃ homīti pavattanato sahassārammaṇādīsupi eseva nayo ti tassa satādikassa adhiṭṭhānacittampi satārammaṇikatā ca pana nesaṃ vaṇṇavasena no sattapaññattivasena rūpañhi sataṃ vā sahassaṃ vā katvā dassetabbaṃ na paññatti ettha ca yadi nīlavaṇṇameva sataṃ abhinipphādeti vaṇṇassa taṃtaṃsantānavasena nānattepi nīlavasena ekattā ekamekaṃ parikammacittaṃ sabbaṃ nīlajātaṃ ālambati
yadi pana nānāvaṇṇanānākiriyaparikammacittānampi bahubhāvo hoti ekamekaṃ ekekavaṇṇaṃ ekekavaṇṇesu ca nānākiriyaṃ  ārammaṇaṃ karoti adhiṭṭhānacittaṃ pana vaṇṇasāmaññaṃ gahetvāpi parikammārammaṇaṃ nānāvaṇṇavantaṃ abhinipphādeti acinteyyānubhāvattā iddhivisayassa ti -ggahaṇaṃ abhiññācittassa jhānacittassa ca paṭhamuppattiyaṃ sadisabhāvato vuttaṃ na tassa appanābhāvato teneva hi pubbe vuttaggahaṇena visesitanti nti rūpāvacaracatutthajjhānavantaṃ tena sampayuttaṃ yadi evaṃ catutthajjhānassa imassa ca ko visesoti āha ti na hettha parikammavisesaṃ  vinā añño viseso atthi appanāya pubbabhāgappavattānipi tīṇi cattāri javanāni gahitaggahaṇena aggahitaggahaṇena vā parikammopacārānulomāni sabbapacchimaṃ gotrabhunāmakantiādi sesaṃ samānameva tenāha ti iddhividhañāṇavaṇṇanā
nti devatānaṃ pittasemhādīhi apalibuddhehi dūrepi ārammaṇaggahaṇasamatthehi dibbasotapasādehi samānattā dibbavihāravasena paṭiladdhattā attanā ca dibbavihārasannissitattā dibbaṃ savanaṭṭhena sotakiccakaraṇato taṃsadisatāya ca sotaṃ nti yaṃ uddese dibbāni cakkhusotānīti  dibbasotaṃ uddiṭṭhaṃ taṃ idanti attho
 paṭhamaṃ oḷārikasaddaṃ āvajjetvā pacchā sukhumasaddassa āvajjitabbato āha ti paricayakaraṇatthañhi paṭhamaṃ araññe sīhādīnaṃ sadde ādiṃ katvā sabbe oḷārikato paṭṭhāya yathānukkamena sukhumasaddā āvajjitabbā tathā puratthimādīsu disāsu oḷārikānampi sukhumānampi saddānaṃ saddanimittaṃ manasi  kātabbaṃ tassa te saddā pakaticittassapi pākaṭā honti parikammacittassa pana ativiya pākaṭā ti tassa yogino nti oḷārikassa sukhumassa vā saddassa yathāvuttaṃ upādāyupādāya labbhamānaoḷārikasukhumākāraṃ ti imissā disāya ayaṃ saddo oḷāriko sukhumo vāti evaṃ parikammacittena manasi karontassa ti ye parikammacittassa visayabhūtā oḷārikā sukhumā vā saddā tesu nti yattha parikammakaraṇavasena abhiṇhaṃ manasikāro pavatto taṃ ekaṃ saddaṃ yadi abhiññācittampi parikammena gahitameva ārammaṇaṃ karoti ko pana tassa imassa vā visesoti vuccate  parikammacittaṃ asutassa gahaṇato saddamattaṃ gaṇhāti abhiññācittaṃ pana asutampi gaṇhantaṃ savanākārena gahaṇato atthāvabodhassa paccayabhāveneva gaṇhātīti ayametesaṃ viseso ti pariyattiyaṃ chekā
nti jātathāmaṃ daḷhabhāvappattanti attho vaḍḍhetabbaṃ pādakajjhānārammaṇaṃ kittakanti āha ntiādi pādakajjhānassa hi ārammaṇabhūtaṃ  kasiṇanimittaṃ ettakaṃ ṭhānaṃ pharatūti manasi karitvā pādakajjhānaṃ samāpajjantassa kasiṇanimittaṃ tattakaṃ ṭhānaṃ pharitvā tiṭṭhati so samāpattito vuṭṭhāya puna pādakajjhānaṃ asamāpajjitvāpi anekappabhedepi sadde āvajjati subhāvitabhāvanattā tattha aññataraṃ saddaṃ ārabbha uppannāvajjanānantaraṃ cattāri pañca vā javanāni uppajjanti tesu pacchimaṃ iddhicittaṃ hoti evaṃ yattakaṃ saddaṃ icchati tattakaṃ tattha gataṃ āvajjitvā abhiññāñāṇena jānāti yena pana evaṃ kasiṇanimittaṃ avaḍḍhitaṃ tena punapi pādakajjhānaṃ samāpajjitabbameva so hi taṃ ṭhānagatasaddaṃ pādakajjhānaṃ samāpajjitvāva tato  vuṭṭhāya abhiññācittena suṇāti tato eva hi pādakārammaṇena suṇātīti sāsaṅkaṃ vadatīti  vuttaṃ iddhividhalābhī pana sesābhiññalābhino viya vijjamānasaddādiārammaṇamattameva akatvā āgantukarūpanimmāpanato sabbathāpi dvikkhattuṃ pādakajjhānaṃ samāpajjitvāva taṃ nipphādeti -ggahaṇañcettha sukhumasaddāpekkhāya kataṃ
ti evaṃ paricchinditvā paricchinditvā savanena vasikatābhiñño hutvā yathāvajjite suṇanto ti ekajjhaṃ pavattamānepi yāva brahmalokā ekakolāhalaṃ katvā uṭṭhite saṅkhabherīpaṇavādisadde paccekaṃ vatthubhedena vavatthāpetukāmatāya sati ayaṃ saṅkhasaddo ayaṃ bherīsaddo ayaṃ paṇavasaddotiādinā paccekaṃyeva vavatthāpetuṃ sakkotiyevāti dibbasotañāṇavaṇṇanā
nti pariyātīti pariyaṃ sarāgādivasena paricchijja jānātīti attho yesañhi dhātūnaṃ gati attho buddhipi tesaṃ attho hotīti cetaso pariyaṃ cetopariyaṃ manasi bhavanti mānasaṃ ñāṇaṃ cetopariyañca taṃ mānasañcāti ti dibbacakkhuupanissayeneva tañhi etassa uppādane parikammaṃ ti yasmā idaṃ dibbacakkhuvaseneva pavattati tasmā ti dibbasadisatādīhi dibbacakkhūti laddhavohārena dibbacakkhuñāṇena disvāti sambandho nti na hadayavatthu atha kho hadayamaṃsapesi yaṃ bahi kamalamakuḷasaṇṭhānaṃ anto kosātakīphalasadisanti vuccati tañhi nissāya idāni  vuccamānaṃ lohitaṃ tiṭṭhati hadayavatthu pana imaṃ lohitaṃ nissāya pavattati ti lohitassa vaṇṇaṃ disvā dibbacakkhunopi hi vaṇṇameva dissati teneva  hi taṃ cakkhusadisattā cakkhūti vuccati ti aññassa yathā hi yo paro na hoti so attā evaṃ yo attā na hoti so paro kathaṃ pana dibbacakkhunā lohitassa vaṇṇadassanena paracittaṃ viññeyyanti āha tiādi nti rattaṃ nigrodhaphalasamānavaṇṇaṃ nti jambusadisavaṇṇaṃ nti anena pasannabhāvamāha
kathaṃ pana citte somanassa sahagatādimhi sati kammajassa lohitassa vividhavaṇṇabhāvāpattīti kiñcāpi hadayavatthusannissitabhūtāni kammajāneva taṃ pana lohitaṃ kammajamevāti natthi catusantatirūpassapi tattha labbhamānattā teneva hi  idaṃ rūpaṃ somanassindriyasamuṭṭhānaṃ idaṃ domanassindriyasamuṭṭhānaṃ idaṃ upekkhindriyasamuṭṭhānanti parassa hadayalohitavaṇṇaṃ passitvāti  vuttaṃ evampi yaṃ tattha acittajaṃ tassa yathāvuttavaṇṇabhedena na bhavitabbanti bhavitabbaṃ sesasantatirūpānaṃ tadanuvattanato yathā hi gamanādīsu cittajarūpāni utujakammajāhārajarūpehi anuvattīyanti aññathā kāyassa desantarappattiyeva na siyāti evamidhāpi cittajarūpaṃ sesasantatirūpehi anuvattīyati pasādakodhavelāsu ca cakkhussa vaṇṇabhedāpattiyeva tassatthassa nidassanaṃ daṭṭhabbaṃ tasmā somanassādiyuttacittānurūpaṃ uppannacittasamuṭṭhānarūpavasena sesatisamuṭṭhānarūpānampi nānāvaṇṇatā hotiyevāti suṭṭhu vuttaṃ tiādi nti paṭhamaṃ tāva anumānañāṇena  lohitaṃ disvā nti uppādetvā thāmabhāvaṃ gataṃ kātabbaṃ
cetopariyañāṇañhi uppādetukāmena yoginā dibbacakkhulābhinā eva satā heṭṭhā vuttanayena rūpāvacaracatutthajjhānaṃ aṭṭhaṅgasamannāgataṃ abhinīhārakkhamaṃ katvā ālokaṃ vaḍḍhetvā dibbena cakkhunā parassa hadayamaṃsapesiṃ nissāya vattamānassa lohitassa vaṇṇadassanena idāni imassa cittaṃ somanassasahagatanti vā domanassasahagatanti vā upekkhāsahagatanti vā nayaggāhavasena vavatthāpetvā pādakajjhānaṃ samāpajjitvā vuṭṭhāya imassa cittaṃ jānāmīti parikammaṃ kātabbaṃ kālasatampi kālasahassampi punappunaṃ pādakajjhānaṃ samāpajjitvā vuṭṭhāya tatheva paṭipajjitabbaṃ tassevaṃ dibbena cakkhunā hadayalohitavaṇṇadassanādividhinā paṭipajjantassa idāni cetopariyañāṇaṃ uppajjissatīti yaṃ tadā pavattatīti vavatthāpitaṃ cittaṃ taṃ ārammaṇaṃ katvā manodvārāvajjanaṃ tīṇi cattāri vā javanāni kāmāvacarāni javanti catutthaṃ pañcamaṃ vā abhiññācittaṃ rūpāvacaracatutthajjhānikaṃ  tattha yaṃ tena appanācittena sampayuttaṃ ñāṇaṃ idaṃ cetopariyañāṇaṃ tañhi yattha anena parikammaṃ kataṃ taṃ parassa cittaṃ paccakkhato paṭivijjhantaṃ vibhāventameva hutvā pavattati rūpaṃ viya ca dibbacakkhuñāṇaṃ saddaṃ viya ca dibbasotañāṇaṃ tato paraṃ pana kāmāvacaracittehi sarāgādivavatthāpanaṃ hoti nīlādivavatthāpanaṃ viya
 evamadhigatassa pana cetopariyañāṇassa thāmagamanavidhānampi adhigamavidhānasadisameva tadevettha ācariyena dassitaṃ tiādi thāmagamanānisaṃsadassanaṃ ti idaṃ kāmāvacaracittaṃ rūpārūpesu  mānasanti ubhayapadenapi sambandhitabbaṃ catupaṇṇāsavidhaṃ kāmāvacaracittaṃ pañcadasarūpāvacaracittaṃ dvādasaarūpāvacaracittanti sabbameva paccekaṃ sarāgādippabhedakaṃ vijānātīti attho puthujjanassa vasenāyaṃ abhiññākathāti lokuttaracittaṃ idha anuddhaṭaṃ tampi hi uparimo sadiso vā ariyo heṭṭhimassa sadisassa ca cittaṃ jānāti heṭṭhimo pana uparimassa cittaṃ na jānāti yathā cetaṃ evaṃ arūpāvacarajjhāne akatābhiniveso puthujjano sekhopi vā arūpāvacaracittaṃ na jānāti aṭṭhasamāpattikassa pana vasena idhārūpāvacaracittassāpi jānanaṃ vuttaṃ arahā pana āruppe akatābhinivesopi tappaṭicchādakaavijjāya vihatattā tampi jānātiyeva cetopariyañāṇavaṇṇanā
 pubbe atītajātīsu nivāsā nivutthā attano santāne pavattā saparaviññāṇehi gocarāsevanāya āsevitā ca khandhā pubbenivāsā paraviññāṇaviññātāpi hi pubbe nivasiṃsu etthāti pubbenivāsāti vuccanti te pana chinnavaṭumakānussaraṇādīsu buddhānaṃyeva visayā pubbe nivāsesu sarūpavibhāvakaṃ ñāṇaṃ  tena ti tesaṃ pubbenivāsānaṃ anussati heṭṭhā tīsu jhānesu yathārahaṃ pītisukhehi kāyacittānaṃ sampīṇanāya cattāri jhānāni samāpajjitabbānīti āha tiādi aññathā pādakajjhānaṃ samāpajjitvāyevāti vuttaṃ siyā yāya nisajjāya nisinnassa anussaraṇārambho sā idha 
ti tasmiṃ bhave purimabhavādīsu kataṃ sabbampi saṅgahetvā ntiādinā visuṃ visuṃ rattindivādivasena dasseti nti sabbapacchimanisajjāto paṭṭhāya āsanapaññāpanaṃ senāsanappavesananti paṭilomena  sakalaṃ rattindivaṃ katakiccaṃ āvajjitabbaṃ nti yaṃ etthantare katakiccaṃ sabbaṃ taṃ paṭilomakkameneva āvajjitabbanti attho ettakaṃ pana pakaticittassapi pākaṭaṃ parikammacittassa pana atipākaṭameva sace panettha kiñci na pākaṭaṃ hoti puna pādakajjhānaṃ samāpajjitvā vuṭṭhāya āvajjitabbaṃ ettakena dīpe jalite viya pākaṭaṃ hoti pādakajjhānasamāpajjanañhi satthakassa viya nisānasilā satipaññānaṃ nisitabhāvāvahaṃ tasmā tā taṃsamāpajjanena paramanepakkappattā honti ti imamhā bhavā anantare purimasmiṃ bhave
ti attano paccayehi nibbattanāmarūpaṃ nti suṭṭhu aparihāpetvā āvajjitabbaṃ pahoti hi imissā abhiññāya katādhikāro bhikkhu paṭhamavāreneva paṭisandhiṃ ugghāṭetvā cutikkhaṇe nāmarūpaṃ ārammaṇaṃ kātuṃ tathā asakkontenāpi dhuranikkhepaṃ akatvā pādakajjhānameva punappunaṃ samāpajjitabbaṃ tato ca vuṭṭhāya punappunaṃ āvajjitabbaṃ āvajjantena ca pana paṭhamaṃ rūpaṃ āvajjitvā pacchā nāmaṃ āvajjitabbanti ācariyā apare pana vipariyāyena vadanti
tattha pacchimanisajjāto pabhuti yāva paṭisandhito ārammaṇaṃ katvā pavattañāṇaṃ atītajātīsu nivutthadhammārammaṇābhāvato pubbenivāsānussatiñāṇaṃ nāma na hoti taṃ pana parikammañāṇameva yadā panassa paṭisandhiṃ atikkamma cutikkhaṇe uppannaṃ nāmarūpaṃ ārammaṇaṃ katvā manodvārāvajjanaṃ uppajjati tasmiṃ niruddhe vuttanayena appanācittaṃ  uppajjati tena sampayuttaṃ ñāṇaṃ pubbenivāsānussatiñāṇaṃ nāma tenāha tiādi
etthāha  kiṃ ekeneva abhiññācittena cutikkhaṇe pavattanāmarūpaṃ sabbampi ārammaṇaṃ karoti udāhu aññena aññenāti kiñcettha yadi ekeneva dūrato cittapaṭaṃ pekkhantassa viya anirūpitarūpena vavatthānaṃ hoti yadi ca aññena aññena visuṃ visuṃ pādakajjhānasamāpajjanādinā bhavitabbanti ubhayathāpi na doso iddhivisayassa hi acinteyyattā ekenapi abhiññācittena nāmarūpe passanto nirūpitarūpeneva passati na anirūpitarūpeneva passati aññenapi vā paṭhamameva pādakajjhānaṃ samāpajjitvā vuṭṭhāya samāhitacittena  kataparikammassa pavattitattā puna samāpajjanaṃ vinā āvajjitvā ārammaṇaṃ karotiyevāti pubbenivāsānussatiñāṇavaṇṇanā
ti dibbasadisattā dibbavihāravasena paṭilabhitabbattā attanā ca dibbavihārasannissitattā mahājutikatādīhi vā  rūpadassanaṭṭhena cakkhumivāti  yathā hi maṃsacakkhu viññāṇādhiṭṭhitaṃ samavisamaṃ ācikkhantaṃ viya pavattati idaṃ pana tato sātisayaṃ cakkhukiccakārīti dibbañca taṃ cakkhu cāti dibbacakkhu tena nti aṭṭhannampi kasiṇānaṃ vasena kasiṇārammaṇaṃ ti cuddasavidhena cittaparidamanena aṭṭhaṅgasampannatākaraṇena abhinīhārakkhamaṃ dibbacakkhuñāṇābhimukhaṃ pesanārahaṃ pesanayogyaṃ katvā tejo kasiṇampi vā āsannaṃ kātabbanti pāṭhaseso nti dibbacakkhuñāṇuppattiyā samīpabhūtaṃ kāraṇabhūtaṃ kātabbaṃ tattha upacārajjhānaṃ paguṇataraṃ katvā  taṃ vaḍḍhetvā icchitakkhaṇe upaṭṭhānayogyaṃ katvā ṭhapetabbanti vuttaṃ hoti ti imasmiṃ dibbacakkhunā rūpadassanavisaye nti ālokakasiṇasseva pabhāvissajjanasabhāvena ālokakaraṇena itarehi visiṭṭhattā visiṭṭhanti paridīpitaṃ
ti paṭhamajjhānaniddese vuttanayena upacārajjhānuppādanena uppādetvā upacārajjhānuppattiyā hi saddhiṃ paṭibhāganimittuppatti yasmā pādakajjhānaṃ vijjamāneyeva āloke appanāvasena pavattimattaṃ vinā attano balena ālokaṃ pharituṃ na sakkoti nāpi yathāpatthaṭaṃ thāvaraṃ kātuṃ parikammaṃ pana tadubhayampi kātuṃ samatthaṃ tasmā upacārabhūmiyaṃyeva taṃ vaḍḍhetabbanti āha ntiādi ti cettha ālokassa thāvarakaraṇavasappavattaṃ parikammacittamevāti daṭṭhabbaṃ nti jhānavasena appanaṃ na hi akataparikammassa abhiññāvasena appanā sijjhati tenāha nti nti pādakajjhānārammaṇaṃ hoti na dibbacakkhussa parikammanissitaṃ parikammārammaṇaṃ hoti tathā ca sati ālokavaḍḍhanābhāvato rūpadassanaṃ na siyāti adhippāyo
ti antogatameva rūpagataṃ passitabbaṃ bhave na bahiddhā vikkhepuppattihetubhāvato  passitabbaṃ dibbacakkhunāti adhippāyo na hi āloke pharitepi maṃsacakkhussa āpāthaṃ hoti ti idha parikammaṃ nāma yathāvuttakasiṇārammaṇaṃ upacārajjhānaṃ taṃ rūpagataṃ passato na pavattati kasiṇālokavasena ca rūpagatadassanaṃ kasiṇāloko ca parikammavasenāti tadubhayampi parikammassa  appavattiyā na hoti tenāha tiādi tasmiṃ antarahite rūpagatampi na ca dissati rūpagataṃ passato parikammassa vāro atikkamati parikammapasutassa kasiṇārammaṇañāṇaṃ hotīti rūpagataṃ dissati kathaṃ paṭipajjitabbanti āha tiādi
ti punappunaṃ pādakajjhānaṃ samāpajjitvā tato vuṭṭhāya abhiṇhaṃ ālokapharaṇena ti ālokagato ciraṭṭhāyī siyā tathā ca sati tattha sucirampi rūpagataṃ passateva tena vuttaṃ tiādi svāyamattho tiṇukkūpamāya vibhāvetabboti dassento āha tiādi eko kira rattiyaṃ tiṇukkāya maggaṃ paṭipajji tassa sā tiṇukkā vijjhāyi athassa samavisamāni na paññāyiṃsu so taṃ tiṇukkaṃ bhūmiyaṃ ghaṃsitvā puna ujjālesi sā pajjalitvā purimālokato mahantaramālokaṃ akāsi evaṃ punappunaṃ vijjhātaṃ ujjālayato kamena sūriyo uṭṭhāsi sūriye uṭṭhite ukkāya kammaṃ natthīti taṃ chaḍḍetvā divasampi agamāsi tattha ukkāloko viya parikammakāle kasiṇāloko ukkāya vijjhātāya samavisamānaṃ adassanaṃ viya rūpagataṃ passato parikammassa vārātikkamena āloke antarahite rūpagatānaṃ adassanaṃ ukkāya ghaṃsanaṃ viya punappunaṃ pādakajjhānasamāpajjanaṃ ukkāya purimālokato mahantatarālokakaraṇaṃ viya puna parikammaṃ karoto balavatarālokapharaṇaṃ sūriyuṭṭhānaṃ viya thāmagatālokassa yathāvaḍḍhitaparicchedaṃ pharitvā avaṭṭhānaṃ tiṇukkaṃ chaḍḍetvā divasampi gamanaṃ viya padittālokaṃ vaḍḍhetvā thāmagatenālokena divasampi rūpadassanaṃ ettāvatā ca dibbacakkhussa nānāvajjanaparikammañceva dibbacakkhuñāṇañca dassitaṃ na tassa uppattikkamoti  taṃ dassetuṃ tiādi vuttaṃ taṃ heṭṭhā vuttanayattā suviññeyyameva ti potthakesu likhanti tīṇi cattāri vā panāti pāṭho
 tattha nti yadatthāyesa paṭipanno tassa tadatthasādhanato atthasādhakabhūtaṃ  cittaṃ tasmiñhi uppanne maṃsacakkhussa anāpāthayogyaṃ antokucchigataṃ hadayavatthunissitaṃ heṭṭhāpathavītalanissitaṃ tirokuṭṭapabbatapākāragataṃ paracakkavāḷagatanti idaṃ rūpaṃ āpāthaṃ āgacchati maṃsacakkhunā dissamānaṃ viya hoti tadeva cettha rūpaṃ sarūpato vibhāvanasamatthaṃ cakkhuviññāṇaṃ viya na pana āvajjanaparikammavasena pavattāni pubbabhāgacittāni tāni hi ārammaṇaṃ karontānipi na yāthāvato taṃ vibhāvetvā pavattanti āvajjanasampaṭicchanādicittāni viyāti
 nanu ca anāgataṃsañāṇaṃ yathākammūpagañāṇanti dve abhiññāñāṇāni atthi kasmā tāni idha na dassitānīti āha tiādi ti visuṃ parikammassa abhāvato dibbacakkhuñāṇapaṭilābheneva tassa parivārāni hutvā paṭiladdhāni honti tatoyeva hi tāni tassa paribhaṇḍañāṇānīti vuccanti yathā hi sinerussa parivāraṭṭhāniyāni taṃsiddhiyā siddhāni mekhalaṭṭhānāni paribhaṇḍānīti vuccanti evaṃ imānipi dibbacakkhusiddhiyā siddhāni tassa paribhaṇḍānīti veditabbāni
hotu tāva evametaṃ cutūpapātañāṇaṃ pana kiṃ na dassitanti āha tiādi dibbacakkhuñāṇameva hi cutiyaṃ upapattiyañca rūpaṃ vibhāventaṃ cutūpapāte pavattattā cutūpapātañāṇanti vuccati avasesarūpavibhāvanakāle  dibbacakkhūti vuccati tasmā paramatthato nāmadvayena āgataṃ ekameva ñāṇaṃ dibbacakkhuñāṇaṃ cutūpapātañāṇanti pana byañjanatoyeva nānanti katthaci manomayañāṇantipi visuṃ abhiññāñāṇaṃ āgataṃ taṃ atthato iddhividhañāṇameva dibbacakkhuñāṇavaṇṇanā
ti imasmiṃ sāsane ti anena abhidhammāvatāranāmakena tarena



