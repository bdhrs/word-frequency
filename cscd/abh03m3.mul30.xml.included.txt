

 ekādhippāyena  methuno dhammo paṭisevitabboti āmantā ekādhippāyena assamaṇena  hotabbaṃ abhikkhunā hotabbaṃ chinnamūlena hotabbaṃ pārājikena hotabbanti na hevaṃ vattabbe ekādhippāyena methuno dhammo paṭisevitabboti āmantā ekādhippāyena pāṇo hantabbo adinnaṃ ādiyitabbaṃ musā bhaṇitabbā pisuṇaṃ bhaṇitabbaṃ pharusaṃ bhaṇitabbaṃ samphaṃ palapitabbaṃ sandhi cheditabbo nillopaṃ hātabbaṃ ekāgārikaṃ kātabbaṃ paripanthe ṭhātabbaṃ paradāro gantabbo gāmaghātako kātabbo nigamaghātako kātabboti na hevaṃ vattabbe
ekādhippāyakathā niṭṭhitā


 arahantānaṃ vaṇṇena amanussā methunaṃ dhammaṃ paṭisevantīti āmantā arahantānaṃ vaṇṇena amanussā pāṇaṃ hananti adinnaṃ ādiyanti musā bhaṇanti pisuṇaṃ bhaṇanti pharusaṃ bhaṇanti samphaṃ palapanti sandhiṃ chindanti nillopaṃ haranti ekāgārikaṃ  karonti paripanthe tiṭṭhanti paradāraṃ gacchanti gāmaghātakaṃ karonti nigamaghātakaṃ karontīti na hevaṃ vattabbe
arahantavaṇṇakathā niṭṭhitā


 bodhisatto  issariyakāmakārikāhetu vinipātaṃ gacchatīti āmantā bodhisatto issariyakāmakārikāhetu nirayaṃ gacchati  sañjīvaṃ gacchati kālasuttaṃ gacchati tāpanaṃ gacchati mahātāpanaṃ  gacchati saṅghātakaṃ gacchati roruvaṃ gacchati avīciṃ gacchatīti na hevaṃ vattabbe
bodhisatto  issariyakāmakārikāhetu vinipātaṃ gacchatīti āmantā bodhisatto issariyakāmakārikāhetu vinipātaṃ gacchatīti  attheva suttantoti natthi hañci bodhisatto issariyakāmakārikāhetu vinipātaṃ gacchatīti  nattheva suttanto no ca vata re vattabbe  bodhisatto issariyakāmakārikāhetu vinipātaṃ gacchatīti
 bodhisatto issariyakāmakārikāhetu gabbhaseyyaṃ okkamatīti āmantā bodhisatto issariyakāmakārikāhetu nirayaṃ upapajjeyya tiracchānayoniṃ upapajjeyyāti na hevaṃ vattabbe
bodhisatto issariyakāmakārikāhetu gabbhaseyyaṃ okkamatīti  āmantā bodhisatto iddhimāti na hevaṃ vattabbe bodhisatto iddhimāti āmantā bodhisattena chandiddhipādo bhāvito vīriyiddhipādo cittiddhipādo vīmaṃsiddhipādo bhāvitoti na hevaṃ vattabbe
bodhisatto  issariyakāmakārikāhetu gabbhaseyyaṃ okkamatīti āmantā bodhisatto issariyakāmakārikāhetu gabbhaseyyaṃ okkamatīti  attheva suttantoti natthi hañci bodhisatto issariyakāmakārikāhetu gabbhaseyyaṃ okkamatīti  nattheva suttanto no ca vata re vattabbe  bodhisatto issariyakāmakārikāhetu gabbhaseyyaṃ okkamatīti
 bodhisatto issariyakāmakārikāhetu dukkarakārikaṃ akāsīti āmantā bodhisatto issariyakāmakārikāhetu sassato lokoti paccāgacchi asassato lokoti antavā lokoti anantavā lokoti taṃ jīvaṃ taṃ sarīranti  aññaṃ jīvaṃ aññaṃ sarīranti hoti tathāgato paraṃ maraṇāti na hoti tathāgato paraṃ maraṇāti hoti ca na ca hoti tathāgato paraṃ maraṇāti neva hoti na na hoti tathāgato paraṃ maraṇāti paccāgacchīti na hevaṃ vattabbe
bodhisatto issariyakāmakārikāhetu dukkarakārikaṃ akāsīti āmantā bodhisatto issariyakāmakārikāhetu dukkarakārikaṃ akāsīti  attheva suttantoti natthi hañci bodhisatto  issariyakāmakārikāhetu  dukkarakārikaṃ akāsīti  nattheva suttanto no ca vata re vattabbe  bodhisatto issariyakāmakārikāhetu dukkarakārikaṃ akāsīti
 bodhisatto issariyakāmakārikāhetu aparantapaṃ  akāsi aññaṃ satthāraṃ uddisīti āmantā bodhisatto issariyakāmakārikāhetu sassato lokoti paccāgacchi  neva hoti na na hoti tathāgato paraṃ maraṇāti paccāgacchīti na hevaṃ vattabbe
 bodhisatto issariyakāmakārikāhetu aññaṃ satthāraṃ uddisīti āmantā bodhisatto issariyakāmakārikāhetu aññaṃ satthāraṃ uddisīti  attheva suttantoti natthi hañci bodhisatto issariyakāmakārikāhetu aññaṃ satthāraṃ uddisīti  nattheva suttanto no ca vata re vattabbe  bodhisatto issariyakāmakārikāhetu aññaṃ satthāraṃ uddisīti
issariyakāmakārikākathā niṭṭhitā


 atthi na rāgo rāgapatirūpakoti āmantā atthi na phasso phassapatirūpako atthi na vedanā vedanāpatirūpikā atthi na saññā saññāpatirūpikā  atthi na cetanā cetanāpatirūpikā atthi na cittaṃ cittapatirūpakaṃ atthi na saddhā saddhāpatirūpikā atthi na vīriyaṃ vīriyapatirūpakaṃ atthi na sati satipatirūpikā atthi na samādhi samādhipatirūpako  atthi na paññā paññāpatirūpikāti na hevaṃ vattabbe
 atthi na doso dosapatirūpako atthi na moho mohapatirūpako atthi na kileso  kilesapatirūpakoti āmantā atthi  na phasso phassapatirūpako atthi na paññā paññāpatirūpikāti na hevaṃ vattabbe
patirūpakathā niṭṭhitā


 rūpaṃ aparinipphannanti āmantā rūpaṃ na aniccaṃ na saṅkhataṃ na paṭiccasamuppannaṃ na khayadhammaṃ na vayadhammaṃ na virāgadhammaṃ na nirodhadhammaṃ na vipariṇāmadhammanti na hevaṃ vattabbe nanu rūpaṃ aniccaṃ saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ nirodhadhammaṃ vipariṇāmadhammanti āmantā hañci rūpaṃ aniccaṃ saṅkhataṃ vipariṇāmadhammaṃ no ca vata re vattabbe  rūpaṃ aparinipphannanti
dukkhaññeva parinipphannanti āmantā nanu yadaniccaṃ taṃ dukkhaṃ  vuttaṃ bhagavatā  rūpaṃ aniccanti āmantā hañci yadaniccaṃ taṃ dukkhaṃ vuttaṃ bhagavatā  rūpaṃ aniccaṃ no ca vata re vattabbe  dukkhaññeva parinipphannanti
 vedanā  saññā saṅkhārā viññāṇaṃ cakkhāyatanaṃ dhammāyatanaṃ cakkhudhātu dhammadhātu cakkhundriyaṃ aññātāvindriyaṃ aparinipphannanti āmantā aññātāvindriyaṃ  na aniccaṃ na vipariṇāmadhammanti na hevaṃ vattabbe nanu aññātāvindriyaṃ aniccaṃ saṅkhataṃ vipariṇāmadhammanti āmantā hañci aññātāvindriyaṃ aniccaṃ saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ nirodhadhammaṃ vipariṇāmadhammaṃ no ca vata re vattabbe  aññātāvindriyaṃ aparinipphannanti
dukkhaññeva  parinipphannanti āmantā nanu yadaniccaṃ taṃ dukkhaṃ vuttaṃ bhagavatā  aññātāvindriyaṃ aniccanti āmantā hañci yadaniccaṃ taṃ dukkhaṃ vuttaṃ bhagavatā  aññātāvindriyaṃ aniccaṃ no ca vata re vattabbe  dukkhaññeva parinipphannanti
aparinipphannakathā niṭṭhitā
tevīsatimavaggo
tassuddānaṃ 
ekādhippāyena methuno dhammo paṭisevitabbo arahantānaṃ vaṇṇena amanussā methunaṃ dhammaṃ paṭisevanti bodhisatto issariyakāmakārikāhetu vinipātaṃ gacchati gabbhaseyyaṃ okkamati dukkarakārikaṃ akāsi  aparantapaṃ akāsi aññaṃ satthāraṃ uddisi atthi na rāgo rāgapatirūpako atthi na doso dosapatirūpako atthi na moho mohapatirūpako atthi na kileso kilesapatirūpako rūpaṃ aparinipphannaṃ aññātāvindriyaṃ aparinipphannanti
khuddako aḍḍhapaṇṇāsako
tassuddānaṃ 
navaṃ nibbuti ekādhippāyoti
paṇṇāsakuddānaṃ 
mahāniyāmo  anusayā niggaho khuddakapañcamo
parappavādamaddanā suttamūlasamāhitā
ujjotanā satthusamaye kathāvatthupakaraṇeti
pañcattiṃsabhāṇavāraṃ
kathāvatthupakaraṇaṃ niṭṭhitaṃ
