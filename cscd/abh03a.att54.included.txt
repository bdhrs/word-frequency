
 vedanāttike tisso vedanā rūpaṃ nibbānanti ime dhammā na labbhanti tasmā tiādi vuttaṃ paṭisandhikkhaṇe ti sahetukapaṭisandhivasena vuttaṃ dukkhavedanā paṭisandhiyaṃ na labbhatīti  dutiyavāre paṭisandhiggahaṇaṃ na kataṃ tatiyavāre ti sahetukapaṭisandhivasena vuttaṃ sesamettha ito paresu ca paccayesu yathāpāḷimeva niyyāti sabbattha tayo tayo vārā vuttā tena vuttaṃ ti
 paccayasaṃsandane pana sahetukāya vipākadukkhavedanāya abhāvato hetumūlakanaye ti vuttaṃ adhipatiādīhi saddhiṃ saṃsandanesupi vipāke dveyeva kasmā vipāke dukkhavedanāya adhipatijhānamaggānaṃ abhāvato yehi ca saddhiṃ saṃsandane vipāke dve vārā labbhanti vipākena saddhiṃ saṃsandane tesupi dveyeva
 paccanīye napurejāte āruppe ca paṭisandhiyañca dukkhavedanāya abhāvato dve vārā āgatā navippayuttepi āruppe dukkhābhāvato dveyeva sabbaarūpadhammapariggāhakā pana sahajātādayo paccayā imasmiṃ paccanīyavāre parihāyanti kasmā vedanāsampayuttassa dhammassa vedanāsampayuttaṃ  paṭicca sahajātādīhi vinā anuppattito pacchājātapaccayañca vināva uppattito
 paccayasaṃsandane pana nti āruppe paṭisandhiyañca ahetukādukkhamasukhavedanāsampayuttaṃ sandhāya vuttaṃ ti ahetukakiriyasampayuttacetanāvasena vuttaṃ sukhāya hi adukkhamasukhāya ca vedanāya sampayutte dhamme paṭicca tāhi vedanāhi sampayuttā ahetukakiriyacetanā uppajjanti nahetupaccayā navipākepi eseva nayo nti āruppe āvajjanavasena vuttaṃ iminā upāyena sabbasaṃsandanesu gaṇanā veditabbā
 anulomapaccanīye paccanīye laddhapaccayā eva paccanīyato tiṭṭhanti paccanīyānulome sabbā rūpadhammapariggāhakā sahajātādayo anulomatova tiṭṭhanti na paccanīyato ahetukassa pana cittuppādassa adhipati natthīti adhipatipaccayo anulomato na tiṭṭhati paṭiccavārādīsu pana pacchājāto anulomato na labbhatiyevāti parihīno ye cettha anulomato labbhanti te paccanīyato labbhamānehi saddhiṃ parivattetvāpi  yojitāyeva tesu tīṇi dve ekanti tayova vāraparicchedā te sabbattha yathānurūpaṃ sallakkhetabbā yo cāyaṃ paṭiccavāre vutto sahajātavārādīsupi ayameva vaṇṇanānayo
 pañhāvāre pana nti tena saddhiṃ sampayuttakānaṃ khandhānaṃ tehiyeva vā hetūhi sukhavedanādīhi vā
ti dānādīsu tāva kasmā mayā idaṃ kataṃ duṭṭhu me kataṃ akataṃ seyyo siyāti evaṃ vippaṭisārissa jhānaparihāniyaṃ pana parihīnaṃ me jhānaṃ mahājāniyo vatamhīti evaṃ vippaṭisārissa ti dosasampayuttamoho tathā ti dosasampayuttamohameva
ti tadārammaṇasaṅkhātaṃ piṭṭhibhavaṅgaṃ mūlabhavaṅgassa ti tadārammaṇassa bhavaṅgassa vā ubhayampi  hetaṃ kusalākusalajavanato vuṭṭhitattā vuṭṭhānanti vuccati ti etthāpi eseva nayo ti phalacittaṃ bhavaṅgassa bhavaṅgena hi phalato vuṭṭhito nāma hoti parato vuṭṭhānanti āgataṭṭhānesupi eseva nayo
ti domanassasampayuttā akusalā khandhā ti tadārammaṇasaṅkhātassa āgantukabhavaṅgassa vā upekkhāsampayuttamūlabhavaṅgassa vā sace pana somanassasahagataṃ mūlabhavaṅgaṃ hoti tadārammaṇassa ca uppattikāraṇaṃ na hoti javanassa ārammaṇato aññasmimpi ārammaṇe adukkhamasukhavedanaṃ akusalavipākaṃ uppajjateva tampi hi javanato vuṭṭhitattā vuṭṭhānanti vuccati sahajātapaccayādiniddesā uttānatthāyeva nahettha kiñci atthi yaṃ na sakkā siyā heṭṭhā vuttanayena vedetuṃ tasmā sādhukaṃ upalakkhetabbaṃ
 idāni yasmiṃ yasmiṃ paccaye ye ye vārā laddhā sabbe te saṅkhipitvā gaṇanāya dassetuṃ tiādi vuttaṃ tattha sabbāni tīṇi  suddhānaṃ tiṇṇaṃ padānaṃ vasena veditabbāni ārammaṇe nava ekamūlakekāvasānāni adhipatiyā pañca sahajātādhipativasena amissāni tīṇi ārammaṇādhipativasena ca sukhāya sampayutto sukhāya sampayuttassa adukkhamasukhāya sampayutto adukkhamasukhāya sampayuttassāti dve tāni na gaṇetabbāni sukhāya pana sampayutto adukkhamasukhāya adukkhamasukhāya sampayutto sukhāyāti imāni dve gaṇetabbānīti evaṃ pañca ti sukhā dvinnaṃ tathā dukkhā adukkhamasukhā tiṇṇampīti evaṃ satta ti sukhasampayutto sukhasampayuttassa tīhipi upanissayehi dukkhasampayuttassa pakatūpanissayeneva upekkhāsampayuttassa tīhipi dukkhasampayutto dukkhasampayuttassa anantarapakatūpanissayehi sukhasampayuttassa pakatūpanissayena adukkhamasukhasampayuttassa dvidhā adukkhamasukhasampayutto adukkhamasukhasampayuttassa tidhāpi tathā sukhasampayuttassa dukkhasampayuttassa anantarapakatūpanissayehīti evaṃ nava paccayabhedato panettha pakatūpanissayā nava anantarūpanissayā satta ārammaṇūpanissayā cattāroti vīsati upanissayā purejātapacchājātā panettha chijjanti na hi purejātā pacchājātā vā arūpadhammā arūpadhammānaṃ paccayā honti
ti sukhasampayutto sukhasampayuttassa dvidhāpi dukkhasampayuttassa nānākkhaṇikatova tathā itarassa dukkhasampayutto dukkhasampayuttassa dvidhāpi sukhasampayuttassa natthi itarassa nānākkhaṇikatova adukkhamasukhasampayutto adukkhamasukhasampayuttassa dvidhāpi itaresaṃ nānākkhaṇikatoti evaṃ aṭṭha paccayabhedato panettha nānākkhaṇikā aṭṭha sahajātā tīṇīti ekādasa kammapaccayā yathā ca purejātapacchājātā evaṃ vippayuttapaccayopettha chijjati arūpadhammā hi arūpadhammānaṃ vippayuttapaccayo na honti  anantarasadisāva evamettha tīṇi pañca satta aṭṭha navāti pañca gaṇanaparicchedā tesaṃ vasena paccayasaṃsandane ūnataragaṇanena saddhiṃ saṃsandanesu atirekañca alabbhamānañca apanetvā gaṇanā veditabbā
 hetuyā  saddhiṃ ārammaṇaṃ na labbhati tathā anantarādayo ti dukkhapadaṃ ṭhapetvā sesāni dve dukkhasampayutto hi hetu adhipati nāma natthi tasmā so na labbhatīti apanīto sesadvayesupi eseva nayo iti hetumūlake dveyeva gaṇanaparicchedā tesaṃ vasena cha ghaṭanāni vuttāni tesu paṭhamaṃ avipākabhūtānaṃ ñāṇavippayuttanirādhipatidhammānaṃ vasena vuttaṃ dutiyaṃ tesaññeva vipākabhūtānaṃ tatiyacatutthāni tesaññeva ñāṇasampayuttānaṃ pañcamaṃ avipākabhūtasādhipatiamohavasena chaṭṭhaṃ vipākabhūtasādhipatiamohavasena paṭhamaṃ vā sabbahetuvasena dutiyaṃ sabbavipākahetuvasena tatiyaṃ sabbāmohahetuvasena catutthaṃ sabbavipākāmohahetuvasena pañcamaṃ sabbasādhipatiamohavasena chaṭṭhaṃ sabbasādhipativipākāmohavasena
 ārammaṇamūlake ti ārammaṇādhipativasena sukhaṃ sukhassa adukkhamasukhassa adukkhamasukhaṃ adukkhamasukhassa sukhassāti evaṃ cattāri upanissayepi ārammaṇūpanissayavasena cattāro vuttā ghaṭanāni panettha ekameva adhipatimūlakādīsupi heṭṭhā vuttanayeneva yaṃ labbhati yañca na labbhati taṃ sabbaṃ sādhukaṃ sallakkhetvā saṃsandanaghaṭanagaṇanā veditabbā
 paccanīyamhi kusalattike vuttanayeneva anulomato paccaye uddharitvā tattha laddhānaṃ vārānaṃ vasena paccanīyato gaṇanavasena ti sabbapaccayesu nava vārā dassitā  te ekamūlakekāvasānānaṃ navannaṃ vissajjanānaṃ vasena sukhāya vedanāya sampayutto dhammo sukhāya vedanāya sampayuttassa dhammassa nahetupaccayena paccayo sukhāya vedanāya sampayuttena cittena dānaṃ datvātiādinā nayena pāḷiṃ uddharitvā dassetabbā paccayasaṃsandane panettha ti nānākkhaṇikakammapaccayavasena veditabbā dubbalakammañhi vipākassa na upanissayo hoti kevalaṃ pana nānākkhaṇikakammapaccayeneva paccayo hoti sesamettha anulomapaccanīyapaccanīyānulomesu ca tesaṃ tesaṃ paccayānaṃ yoge laddhavāravasena sakkā heṭṭhā vuttanayeneva gaṇetuṃ tasmā na vitthāritanti

