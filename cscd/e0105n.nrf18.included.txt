
nnāmena hi cinabhikkhunā 956buddhavasse sīhaḷadīpato sakkatabhāsāropitaṃ mahisāsakavinayapiṭakañca dīghāgamo ca saṃyuttāgamo ca sannipātapiṭakañca attanā saha cinaraṭṭhamānītanti tassa addhānakkamakathāyaṃ  dassitaṃ tañca sabbaṃ abhayagirivihāratoyeva laddhamassa mahāvihāravāsīnaṃ sakkatāropitapiṭakābhāvato aṭṭhakathāyaṃ paṭikkhittavaṇṇapiṭakādīni ca tattheva bhaveyyuṃ mahāvihāravāsīhi tesaṃ appaṭiggahitabhāvato tathā phāhiyambhikkhussa sīhaḷadīpe paṭivasanakāle  mahāvihāre tisahassamattā bhikkhū vasanti te theravādapiṭakameva uggaṇhanti na mahāyānapiṭakaṃ abhayagirivihāre pañcasahassamattā bhikkhū vasanti te pana dvepi piṭakāni uggaṇhanti ñceva ñcāti ca teneva cinabhikkhunā dassitaṃ
yasmā pana abhayagirivāsino mahāyānapiṭakampi uggaṇhanti tasmā tasmiṃ vihāre mahāyānikānaṃ padhānācariyabhūtehi assaghosanāgajjunehi kataganthāpi saṃvijjamānāyeva bhaveyyuṃ tatoyeva tesaṃ nayañca nāmañca ācariyabuddhaghosattheropi aññepi taṃkālikā mahāvihāravāsino sutasampannā therā jāneyyuṃyeva apica dakkhiṇaindiyaraṭṭhe samuddasamīpe guntājanapade  nāma ṭhānamatthi yattha  mahāyānikānaṃ padhānācariyabhūto vasanto buddhasāsanaṃ patiṭṭhāpesi ācariyabuddhaghosassa ca tandesikabhāvanimittaṃ dissati taṃ pacchato  āvibhavissati tasmāpi ācariyabuddhaghosatthero nāgajjunassa ca assaghosassa ca nayañca nāmañca jāneyyayevāti sakkā anuminituṃ
jānatoyeva pana tesaṃ nayassa vā nāmassa vā attano aṭṭhakathāyamappakāsanaṃ tesaṃ nikāyantarabhāvatoyevassa tathā hi tesaṃ assaghosanāgajjunānaṃ  theravādato bhinnesu ekādasasu gaṇesu  pariyāpanno  ca gaṇādīhi jāte  pariyāpanno  mahāvihāravāsino ca āditoyeva paṭṭhāya nikāyantarasamayehi asammissanatthaṃ attano piṭakaṃ atīva ādaraṃ katvā rakkhanti ayañca ācariyabuddhaghoso tesamaññataro vuttañhi tassa ganthanigamanesu ti tasmā ācariyabuddhaghoso tesaṃ nayaṃ jānantoyeva attano ganthesu nikāyantarasamayehi asammissanatthaṃ nappakāsesīti veditabbaṃ
ettāvatā ca yāni bodhimaṇḍasamīpamhi jāto brāhmaṇamāṇavotiādinā vuttassa mahāvaṃsavacanassa vicāraṇamukhena ācariyabuddhaghosassa vambhanavacanāni dhammānandakosambinā vuttāni tāni amūlakabhāvena anuvicāritāni tathāpi ācariyabuddhaghoso bodhimaṇḍasamīpe jātoti etaṃ pana atthaṃ sādhetuṃ daḷhakāraṇaṃ na dissateva ṭhapetvā taṃ mahāvaṃsavacanaṃ yampi  vuttaṃ tampi mahāvaṃsameva nissāya vuttavacanattā na daḷhakāraṇaṃ hotīti
