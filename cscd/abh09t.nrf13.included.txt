
idāni  paṭṭhānamātikāya atthasaṃvaṇṇanānayo hoti kenaṭṭhena paṭṭhānanti nānappakārapaccayaṭṭhena saddo hi nānappakāratthaṃ dīpeti ṭhānasaddo paccayatthaṃ atha vā vibhajanaṭṭhena paṭṭhānaṃ yathā hi paññāpanā paṭṭhapanā vivaraṇā vibhajanā uttānīkammanti āgataṭṭhāne vibhajanaṭṭho paṭṭhānasaddasamānattho paṭṭhapanāsaddo dissati evamidhāpi kusalādīnaṃ dhammānaṃ hetupaccayādīhi vibhajanato vibhajanaṭṭhena paṭṭhānaṃ nāma atha vā paṭṭhitaṭṭhena paṭṭhānaṃ gamanaṭṭhenāti attho sabbadhammesu hi asaṅgagamanassa sabbaññutaññāṇassa hetupaccayādibhedabhinnesu kusalādīsu vitthāritanayalābhato nissaṅgavasena pavattagamanattā gamanaṭṭhena paṭṭhānaṃ nāma iti nānappakārapaccayaṭṭhena vibhajanaṭṭhena gamanaṭṭhena ca tikapaṭṭhānādīsu catuvīsatiyā paṭṭhānesu ekekampi paṭṭhānaṃ nāma tesaṃ pana samūhato pakaraṇaṃ paṭṭhānaṃ nāma tesaṃ paṭṭhānānaṃ mātikā sayampi vā paṭṭhānabhūtā mātikā sabbampetaṃ paṭṭhānamātikā yā sā hetupaccayo ārammaṇapaccayo avigatapaccayoti evaṃ tikapaṭṭhānādicatuvīsatippabhedasamantapaṭṭhānadesanāya mūlabhūtapaccayabhedassa vasena bhagavatā pakaraṇassa ādimhi ṭhapitā ayaṃ idha paṭṭhānamātikā nāma
tattha anuttānatthādisahito saṅkhepatthavinicchayo tāva evaṃ veditabbo  tiādīsu hi hetu ca so paccayo cāti  hetu hutvā paccayo hetupaccayo hetubhāvena paccayoti vuttaṃ hoti tattha hetūti vacanāvayavakāraṇamūlānametaṃ adhivacanaṃ paṭiññāhetūtiādīsu hi loke vacanāvayavo hetūti vuccati sāsane pana ye dhammā hetuppabhavātiādīsu   kāraṇaṃ tayo kusalā hetū tayo akusalā hetūtiādīsu  mūlaṃ idaṃ idha adhippetaṃ  taṃ paṭicca etasmā etīti paccayo apaccakkhāya naṃ vattatīti attho yo hi dhammo yaṃ dhammaṃ paṭicca apaccakkhāya tiṭṭhati vā uppajjati vā so tassa upakārakalakkhaṇena paccayo nāma iti mūlaṭṭhena hetu upakārakaṭṭhena paccayoti saṅkhepato mūlaṭṭhena upakārako dhammo hetupaccayo kusalādīnaṃ kusalādibhāvasādhakoti keci evaṃ sante pana taṃsamuṭṭhānarūpesu hetupaccayatā na sampajjati ahetukacittānañca vinā etehi abyākatabhāvo siddho sahetukānampi ca yonisomanasikārādipaṭibaddho kusalādibhāvo na sampayuttahetupaṭibaddho yadi ca siyā hetūsupi kusalādibhāvasādhakena aññena bhavitabbaṃ kusalādibhāvasādhanavasena pana hetūnaṃ mūlaṭṭhaṃ aggahetvā suppatiṭṭhitabhāvasādhanavasena gayhamāne na kiñci virujjhati laddhahetupaccayā hi dhammā viruḷhamūlā viya pādapā thirā honti suppatiṭṭhitā itare pana tilabījakādisevālā viya na suppatiṭṭhitā iti mūlaṭṭhena upakārakoti suppatiṭṭhitabhāvasādhanena upakārako dhammo ti veditabbo
niddese hetū hetusampayuttakānaṃ dhammānaṃ taṃsamuṭṭhānānañca rūpānaṃ hetupaccayena paccayoti vuttaṃ tattha cittasamuṭṭhānānanti avatvā taṃsamuṭṭhānānanti idaṃ acittasamuṭṭhānānampi saṅgaṇhanatthaṃ pañhāvārasmiṃ hi paṭisandhikkhaṇe vipākābyākatā hetū sampayuttakānaṃ khandhānaṃ kaṭattā ca rūpānaṃ hetupaccayena paccayoti āgataṃ kasmā panāyaṃ hetu paṭisandhiyameva kaṭattārūpānaṃ hetupaccayena paccayo hoti  na pavatteti paṭisandhiyaṃ kammajarūpānaṃ cittapaṭibaddhavuttitāya bhavapaṭhamanipātato cittajāti itararūpasantatiuppatthambhābhāvena eva dubbalavatthuṃ cittameva nissāya uppajjati ceva tiṭṭhati ca taṃ cittampi hi paṭisandhikkhaṇe kammavegakkhittatāya ceva apurejātavatthukatāya ca appatiṭṭhitaṃ papāte patitamattako puriso na kiñci sippaṃ kātuṃ viya cittajarūpaṃ janetuṃ na sakkoti tameva kaṭattārūpaṃ nissāya patiṭṭhāti paṭisandhicittāni hi rūpaṃ na janenti kammajarūpameva pana tesaṃ cittasamuṭṭhānarūpaṭṭhāne tiṭṭhati pavattiyaṃ pana paṭiladdhupatthambhatāya taṃ rūpaṃ vināpi kammapaṭibaddhāva pavatti hetupaccayassa panettha kusalādibhedato bhūmibhedato ca vibhāgo heṭṭhā vuttanayeneva veditabboti ayaṃ hetupaccaye nayo
tato paresu ārammaṇabhāvena upakārako dhammo  so niddese rūpāyatanaṃ cakkhuviññāṇadhātuyā phoṭṭhabbāyatanaṃ kāyaviññāṇadhātuyā taṃsampayuttakānañca  dhammānaṃ rūpāyatanaṃ saddagandharasaphoṭṭhabbāyatanaṃ manodhātuyā sabbe dhammā manoviññāṇadhātuyā yaṃ yaṃ dhammaṃ ārabbha ye ye dhammā uppajjanti cittacetasikā dhammā te te dhammā tesaṃ tesaṃ dhammānaṃ ārammaṇapaccayena paccayoti evaṃ niddiṭṭhattā na koci dhammo na hoti yathā hi dubbalapuriso daṇḍaṃ vā rajjuṃ vā ālambitvā uṭṭhahati ceva tiṭṭhati ca evaṃ cittacetasikā dhammā rūpādīsu chasu yaṃ kiñci ālambitvā uppajjanti ceva tiṭṭhanti ca tasmā lokiyalokuttarādibhedā sabbepi dhammā yathāyogaṃ cittacetasikānaṃ ārammaṇapaccayoti veditabboti ayaṃ ārammaṇapaccaye nayo
jeṭṭhakaṭṭhena upakārako dhammo  so niddese chandādhipati chandasampayuttakānaṃ dhammānaṃ taṃsamuṭṭhānānañca  rūpānaṃ vīriyacittavīmaṃsādhipati adhipatipaccayena paccayo yaṃ yaṃ dhammaṃ garuṃ katvā ye ye dhammā uppajjanti cittacetasikā dhammā te te dhammā tesaṃ tesaṃ dhammānaṃ adhipatipaccayena paccayoti evaṃ dvidhā niddiṭṭho tattha chandādayo sahajātādhipatibhāvena vuttā garukātabbaṃ ārammaṇādhipatibhāvena tattha ca lokiyakusalabhūto ārammaṇādhipati lokiyakusalānañceva lobhasahagatacittānañca ārammaṇādhipati hoti nāññassa akusalabhūto pana lobhasahagatacittuppādoti vuccati itaresu garukātabbatāya abhāvato so dvihetukāhetukādilokiyavipākarūpakkhandhabhūto ca lobhasahagatasseva nāññassa tathā kiriyabhūtopīti  āgataṃ taṃ ñāṇasampayuttakiriyānaṃ sabbaññutaññāṇābhiññādipubbavasappavattānaṃ kāmāvacarakusalehi garukātabbabhāvassāvirodhabhāvassa dassanato vīmaṃsitabbaṃ lokuttarakusalāni pana kāmāvacarañāṇasampayuttajavanānameva ārammaṇādhipatipaccayā honti nibbānaṃ pana tesaññeva lokuttarakusalavipākānañcāti veditabbanti ayaṃ adhipatipaccaye nayo
anantarabhāvena upakārako dhammo  sova  byañjanamattameva nānaṃ upacayasantatītiādīsu viya yampi atthānantaratāya anantarapaccayo kālānantaratāya samanantarapaccayoti ācariyānaṃ mataṃ taṃ nirodhā vuṭṭhahantassa nevasaññānāsaññāyatanakusalaṃ phalasamāpattiyā samanantarapaccayena paccayotiādīhi virujjhati taṃniddese cakkhuviññāṇadhātu taṃsampayuttakā ca dhammā manodhātuyā kāyaviññāṇadhātu manodhātu manoviññāṇadhātuyā purimā purimā kusalā  dhammā pacchimānaṃ pacchimānaṃ  kusalānaṃ dhammānaṃ abyākatānaṃ dhammānaṃ purimā purimā akusalā dhammā pacchimānaṃ pacchimānaṃ akusalānaṃ abyākatānaṃ yesaṃ yesaṃ dhammānaṃ anantarā ye ye dhammā uppajjanti cittacetasikā dhammā te te dhammā tesaṃ tesaṃ dhammānaṃ anantarapaccayena paccayoti iminā anantarapaccayaniddesasamako eva samanantarapaccayo niddiṭṭho aññatra nāmanānāttāti ayaṃ anantarasamanantarapaccayadvaye nayo
uppajjamānova saha uppajjamānabhāvena upakārako dhammo  so niddese cattāro khandhā arūpino aññamaññaṃ sahajātapaccayena paccayo cattāro mahābhūtā aññamaññaṃ okkantikkhaṇe nāmarūpaṃ aññamaññaṃ cittacetasikā dhammā cittasamuṭṭhānānaṃ rūpānaṃ mahābhūtā upādārūpānaṃ rūpino dhammā arūpīnaṃ dhammānaṃ kiñcikāle sahajātapaccayena paccayo kiñcikāle nasahajātapaccayena paccayoti evaṃ chabbidho niddiṭṭho tattha nti iminā tesaṃ dhammānaṃ ekakkhaṇe paccayabhāvañceva paccayuppannabhāvañca dīpeti paṭisandhikkhaṇe vatthurūpaṃ  nāma ti pavattiyaṃ cattāro khandhā paṭisandhiyampīti keci tattha kaṭattārūpānampi cittasamuṭṭhāne paviṭṭhattā tesaṃ hi paṭisandhicittacetasikā sahajātapaccayā hontiyeva tāni pana vatthuvirahitāni rūpāni pavattiyaṃ cittasamuṭṭhānānaṃ viya cittacetasikānaṃ paccayatthaṃ na pharanti tasmā aññamaññanti na vuttaṃ tathā bhūtānaṃ upādārūpaṃ evaṃ hi agayhamāne paṭisandhiyaṃ kaṭattārūpānaṃ sahajātā nāma nissayatā na vuttāti sahajātapaccayaniddeso aparipuṇṇo eva siyā ti idampi okkantikkhaṇe hadayavatthumeva sandhāya vuttattā tatiyakoṭṭhāsameva bhajatīti atthato ayaṃ paccayo pañcavidhoti ayaṃ sahajātapaccaye nayo
aññamaññaṃ  uppādanupatthambhanabhāvena upakārako dhammo  tidaṇḍakaṃ viya so niddese cattāro khandhā arūpino aññamaññapaccayena paccayo cattāro mahābhūtā okkantikkhaṇe nāmarūpaṃ aññamaññapaccayena paccayoti evaṃ tidhā niddiṭṭhoti ayaṃ aññamaññapaccaye nayo
adhiṭṭhānākārena nissayākārena ca upakārako dhammo  tarucittakammādīnaṃ pathavīpaṭādayo viya so niddese sahajātapaccaye viya chadhāva niddiṭṭho chaṭṭho panettha koṭṭhāso cakkhāyatanaṃ  cakkhuviññāṇadhātuyā sotaghānajivhākāyāyatanaṃ kāyaviññāṇadhātuyā yaṃ rūpaṃ nissāya manodhātu ca manoviññāṇadhātu ca vattanti taṃ rūpaṃ manodhātuyā ca manoviññāṇadhātuyā ca taṃsampayuttakānañca dhammānaṃ nissayapaccayena paccayoti evaṃ purejātanissayadassanavasena vibhatto sesaṃ tādisameva tattha nti hadayavatthu
upanissayapaccayoti ettha panāyaṃ vacanattho  tadadhīnavuttitāya attano phalena nissito nappaṭikkhittoti nissayo yathā pana bhuso āyāso upāyāso evaṃ bhuso nissayo upanissayo balavakāraṇassetaṃ adhivacanaṃ tasmā balavakāraṇabhāvena upakārako dhammo ti veditabbo so ārammaṇūpanissayo anantarūpanissayo pakatūpanissayoti tividho hoti tattha  tāva ārammaṇādhipatinā saddhiṃ nānattaṃ akatvā vibhatto tattha yaṃ ārammaṇaṃ garuṃ katvā cittacetasikā uppajjanti taṃ niyamato tesaṃ ārammaṇesu balavārammaṇaṃ hoti iti garukātabbamattaṭṭhena ārammaṇādhipati balavakāraṇaṭṭhena ārammaṇūpanissayoti evametesaṃ nānattaṃ veditabbaṃ
 anantarapaccayena nānattaṃ akatvāva vibhatto evaṃ santepi attano attano anantaraṃ anurūpassa cittuppādassa pavattanasamatthatāya anantaratā purimacittassa pacchimacittuppādane balavatāya anantarūpanissayatā ca veditabbā yathā hi hetupaccayādīsu kañci dhammaṃ vināpi cittaṃ uppajjati na evaṃ anantaracittaṃ vinā cittassa uppatti nāma atthi tasmā balavapaccayo hoti iti balavakāraṇaṭṭhena anantarova anantarūpanissayoti evametesaṃ nānattaṃ veditabbaṃ
pakato upanissayo  pakato nāma attano santāne uppādito vā saddhāsīlādiupasevito vā utubhojanādipakatiyāyeva vā upanissayo pakatūpanissayo iti parūpanissayena amissoti attho so ca pakatūpanissayo saddhaṃ upanissāya dānaṃ deti sīlaṃ samādiyati uposathakammaṃ karoti jhānaṃ uppādeti vipassanaṃ maggaṃ abhiññaṃ samāpattiṃ uppādeti sīlaṃ sutaṃ cāgaṃ paññaṃ upanissāya dānaṃ deti samāpattiṃ uppādetītiādinā imesaṃ saddhādīnaṃ vasena bahudhā vibhatto evaṃ upanissayapaccayo tividho niddese panāyaṃ purimā purimā kusalā dhammā pacchimānaṃ pacchimānaṃ kusalānaṃ dhammānaṃ   akusalānaṃ kesañci abyākatānaṃ dhammānaṃ purimā purimā akusalā dhammā pacchimānaṃ pacchimānaṃ akusalānaṃ kusalānaṃ kesañci abyākatānaṃ dhammānaṃ purimā purimā abyākatā dhammā abyākatānaṃ kusalānaṃ akusalānaṃ upanissayapaccayena paccayo puggalopi upanissayapaccayena paccayo senāsanampīti evaṃ niddiṭṭho tattha ti anantarūpanissaye samanantarātītāva labbhanti
ārammaṇūpanissayapakatūpanissayesu  pana nānāvidhivasena purimatarāvāti tayopi rāsī kusalena kusalapade labbhanti kusalena panākusale samanantarātītā na labbhanti tenāha kesañcīti idaṃ hi kusalo dhammo akusalassa dhammassa ārammaṇūpanissayo pakatūpanissayo ārammaṇūpanissayo pana dānaṃ datvā taṃ garuṃ katvā rāgo uppajjati pakatūpanissayo saddhaṃ upanissāya mānaṃ jappetītiādinā  āgataṃ imaṃ nayaṃ sandhāya vuttaṃ
akusalena kusalapade hi samanantarātītā na labbhanti tenāha kesañcīti idaṃ pana akusalo dhammo kusalassa dhammassa pakatūpanissayo rāgaṃ upanissāya dānaṃ deti pāṇaṃ hantvā tassa paṭighātatthāya dānaṃ detītiādinā nayena  āgataṃ pakatūpanissayameva sandhāya vuttaṃ yathā hi akusalaṃ kusalassa anantarūpanissayo na hoti tathā ārammaṇūpanissayopi na hoti na hi taṃ garuṃ katvā kusalaṃ pavattati
akusalena abyākatapade pana ārammaṇūpanissayova na labbhati na hi taṃ abyākatā garuṃ karonti anantarā panassa honti tenevettha kesañcīti na vuttaṃ sesapadesu tayopi upanissayā labbhanteva puggalopi senāsanampīti idampi dvayaṃ pakatūpanissayavasenevettha vuttaṃ utubhojanādayo cettha saṅgahetabbā imasmiñca paccaye ekaccāya paññattiyā saddhiṃ sabbepi catubhūmakā dhammā saṅgahitāti veditabbāti ayaṃ upanissayapaccaye nayo
paṭhamataraṃ uppajjitvā vattamānabhāvena upakārakā rūpadhammā  so pasādatabbisayahadayavatthuvasena ekādasavidho niddese ca cakkhāyatanaṃ cakkhuviññāṇadhātuyā  taṃsampayuttakānañca dhammānaṃ purejātapaccayena paccayo kāyāyatanaṃ kāyaviññāṇadhātuyā   rūpāyatanaṃ cakkhuviññāṇadhātuyā phoṭṭhabbāyatanaṃ kāyaviññāṇadhātuyā rūpāyatanaṃ saddagandharasaphoṭṭhabbāyatanaṃ manodhātuyā yaṃ rūpaṃ nissāya taṃ rūpaṃ manodhātuyā ca manoviññāṇadhātuyā ca kiñcikāle purejātapaccayena paccayo kiñcikāle na purejātapaccayena paccayoti evaṃ sabbathāpi pañcadvāre vatthārammaṇavasena manodvāre vatthuvaseneva cāyaṃ niddiṭṭho  pana ārammaṇapurejātaṃ arahā cakkhuṃ aniccato dukkhato anattato vipassatīti āgatattā manodvārepi aṭṭhārasannaṃ rūpānaṃ vasena ārammaṇapurejātampi labbhatevāti ayaṃ purejātapaccaye nayo
purejātānaṃ rūpadhammānaṃ upatthambhakaṭṭhena upakārako arūpadhammo  gijjhapotakasarīrānaṃ āhārāsā cetanā viya niddesepi cassa pacchājātā cittacetasikā dhammā purejātassa imassa kāyassa pacchājātapaccayena paccayoti evaṃ vuttaṃ tattha ti catusamuṭṭhānikatisamuṭṭhānikabhūtupādāyarūpakāyassa dhammato cāyaṃ ṭhapetvā paṭisandhivipāke āruppavipāke avasesā sabbe catubhūmakā arūpadhammāti veditabbāti ayaṃ pacchājātapaccaye nayo
āsevanaṭṭhena anantarānaṃ paguṇabalavabhāvena upakārako dhammo  ganthādipurimābhiyogo viya so kusalākusalakiriyajavanavasena tividho niddese panassa purimā purimā kusalā dhammā pacchimānaṃ pacchimānaṃ kusalānaṃ dhammānaṃ akusalānaṃ dhammānaṃ kiriyābyākatānaṃ dhammānaṃ āsevanapaccayena paccayoti niddiṭṭho tattha ti sabbattha samanantarātītāva daṭṭhabbā tatthāpi  kusalādayo abyākatādīnaṃ bhinnajātikānaṃ samanantarānampi vāsanāsaṅkhātena āsevanena paguṇatarabalavabhāvavisiṭṭhaṃ attano kusalādibhāvasaṅkhātagatiṃ gāhāpetuṃ asamatthatāya āsevanapaccayā na honti bhūmito pana ārammaṇato ca bhinnāpi kāmāvacaratihetukakusalakiriyā attanā sadisavedanānameva mahaggatalokuttarakusalakiriyānampi saṅkhārārammaṇañca anulomakusalaṃ nibbānārammaṇassa gotrabhukusalassa āsevanapaccayā hontiyeva lokuttaro pana āsevanapaccayo natthi tathā vipāko kammapariṇāmitattāti ayaṃ āsevanapaccaye nayo
cittappayogasaṅkhātena kiriyabhāvena upakārako dhammo  so nānakkhaṇikāya  kusalākusalacetanāya ceva sahajātāya ca sabbāyapi cetanāya vasena duvidho hoti niddesepi cassa kusalākusalaṃ kammaṃ vipākānaṃ khandhānaṃ kaṭattā ca rūpānaṃ cetanā sampayuttakānaṃ dhammānaṃ taṃsamuṭṭhānānañca rūpānaṃ kammapaccayena paccayoti dvidhāva vutto tattha nti cetanākammameva nti kammassa kaṭattā upacitattā nipphāditattā uppannānaṃ kammajānaṃ rūpānaṃ kaṭattā eva kammampi kālantareyeva avasesapaccayasamāyoge sati attano phalaṃ uppādeti na tu vinaṭṭhattā ṭhitattā taṃ vā ṭhitaṃ pana kammaṃ na janeti nti iminā paṭisandhiyaṃ kaṭattārūpaggahaṇaṃ daṭṭhabbanti ayaṃ kammapaccaye nayo
nirussāhasantabhāvena nirussāhasantabhāvāya upakārako vipākadhammo  so pavatte cittasamuṭṭhānānaṃ paṭisandhikkhaṇe kaṭattārūpānaṃ sabbattha ca sampayuttadhammānaṃ paccayo hoti yathāha   vipākābyākato  eko khandho tiṇṇannaṃ khandhānaṃ cittasamuṭṭhānānañca rūpānaṃ paṭisandhikkhaṇe kaṭattā ca rūpānaṃ vipākapaccayena paccayotiādi niddese panassa vipākā cattāro khandhā arūpino aññamaññaṃ vipākapaccayena paccayoti ettakameva vuttaṃ taṃ  vuttavidhānaṃ sandhāya sāvasesaṃ vuttanti ayaṃ vipākapaccaye nayo
rūpārūpānaṃ upatthambhakaṭṭhena upakārakā cattāro āhārā  niddese pana kabaḷīkāro āhāro imassa kāyassa arūpino āhārā sampayuttakānaṃ dhammānaṃ taṃsamuṭṭhānānañca rūpānaṃ āhārapaccayena paccayoti evaṃ niddiṭṭho tattha catusamuṭṭhānamupagatā ojā kabaḷīkāro āhāro nāma so yasmā āhārūpasevīnaññeva ajjhohaṭāhārautujāhārūpatthaddho eva ca kammajādiāhāro imassa kāyassa ṭhitiyā pavattati na aññathā tasmā kabaḷīkātabbautujavatthusannissitatādassanatthaṃ kabaḷīkāro āhāroti vutto kiñcāpi cāyaṃ imassa kāyassāti avisesena vutto visesato pana āhārajarūpassa janako ceva anupālako ca hutvā sesatisantatisamuṭṭhānarūpassa anupālako eva hutvā āhārapaccayo hoti nti iminā paṭisandhiyaṃ kammasamuṭṭhānāni gahitāneva  hi paṭisandhikkhaṇe vipākābyākatā āhārā sampayuttakānaṃ khandhānaṃ kaṭattā ca rūpānaṃ āhārapaccayena paccayoti vuttanti ayaṃ āhārapaccaye nayo
adhipatiyaṭṭhena  upakārakā itthindriyapurisindriyavajjā vīsati indriyā  itthindriyapurisindriyāni hi kiñcāpi itthipurisaliṅgākappādīnaṃ bījabhūtāni neva pana tesaṃ na aññesaṃ indriyādipaccayataṃ pharanti suttantikapariyāyena pana  tesaṃ pakatūpanissayabhāvaṃ pharantīti bāvīsateva indriyāni tattha cakkhundriyādayo pañca arūpadhammānameva indriyapaccayo rūpajīvitindriyaṃ kaṭattārūpānameva sesā rūpārūpānaṃ niddese cakkhundriyaṃ cakkhuviññāṇadhātuyā taṃsampayuttakānañca dhammānaṃ kāyaviññāṇadhātuyā rūpajīvitindriyaṃ kaṭattārūpānaṃ arūpino indriyā sampayuttakānaṃ dhammānaṃ taṃsamuṭṭhānānañca rūpānaṃ indriyapaccayena paccayoti evaṃ niddiṭṭho nti etthāpi kaṭattārūpampi saṅgahitaṃ  hi paṭisandhikkhaṇe vipākābyākatā indriyā sampayuttakānaṃ khandhānaṃ kaṭattā ca rūpānanti vuttanti ayaṃ indriyapaccaye nayo
upanijjhāyanaṭṭhena upakārakāni ṭhapetvā dvipañcaviññāṇesu vedanāttayaṃ ekaggatañca sesāni kusalādibhedāni satta jhānaṅgāni  dvipañcaviññāṇānaṃ hi abhinipātamattattā tesu vedanekaggatā upanijjhāyanākārassa abhāvena jhānaṅgesu na uddhaṭā niddese panassa jhānaṅgāni jhānasampayuttakānaṃ dhammānaṃ taṃsamuṭṭhānānañca rūpānaṃ jhānapaccayena paccayoti niddiṭṭho idhāpi nti iminā ca kaṭattārūpampi gahitaṃ hi paṭisandhikkhaṇe vipākābyākatāni jhānaṅgāni sampayuttakānaṃ khandhānaṃ kaṭattā ca rūpānanti vuttanti ayaṃ jhānapaccaye nayo
yato tato vā niyyānaṭṭhena upakārakāni kusalādibhedāni dvādasa maggaṅgāni  niddese pana maggaṅgāni maggasampayuttakānaṃ dhammānaṃ taṃsamuṭṭhānānañca rūpānaṃ maggapaccayena paccayoti niddiṭṭho etthāpi nti iminā kaṭattārūpaggahaṇaṃ  hi paṭisandhikkhaṇe vipākābyākatāni maggaṅgāni sampayuttakānaṃ khandhānaṃ kaṭattā ca rūpānanti vuttaṃ ahetukacittesu cettha vijjamānāni maggaṅgāni maggapaccayā na honti ayaṃ maggapaccaye nayo
ekavatthukaekārammaṇaekuppādaekanirodhasaṅkhātena  sampayuttabhāvena upakārakā arūpino dhammā  niddese pana cattāro khandhā arūpino dhammā aññamaññaṃ sampayuttapaccayena paccayoti niddiṭṭhoti ayaṃ sampayuttapaccaye nayo
ekavatthukādibhāvānupagamena upakārakā rūpino dhammā arūpīnaṃ arūpino dhammā rūpīnaṃ  so sahajātapurejātapacchājātavasena tividho hoti vuttaṃ hetaṃ sahajātā kusalā khandhā cittasamuṭṭhānānaṃ rūpānaṃ pacchājātā kusalā khandhā purejātassa imassa kāyassa vippayuttapaccayena paccayotiādi purejātaṃ pana chavatthuvaseneva veditabbaṃ niddese panassa rūpino dhammā arūpīnaṃ arūpino dhammā rūpīnaṃ dhammānaṃ vippayuttapaccayena paccayoti evaṃ sāmaññato niddiṭṭho tattha ti idaṃ chavatthūnaṃ vasena vuttaṃ rūpādayo pana ārammaṇadhammā sampayogāsaṅkāyābhāvena vippayuttapaccayā na vuttā cakkhādīnaṃ hi vatthūnaṃ abbhantarato arūpadhammā nikkhamantā viya uppajjanti tattha sampayogāsaṅkā hoti  hi vatthu kusalānaṃ khandhānaṃ cakkhāyatanaṃ cakkhuviññāṇadhātuyātiādinā cha vatthūneva uddhaṭāni nti etthāpi nibbānaṃ arūpampi samānaṃ rūpassa vippayuttapaccayo na hoti sabbathā sampayogāsaṅkābhāvato catūhi sampayogo catūhi vippayogoti  hi vuttanti ayaṃ vippayuttapaccaye nayo
paccuppannalakkhaṇena atthibhāvena tādisasseva dhammassa upatthambhakaṭṭhena upakārako dhammo  so niddese cattāro khandhā arūpino aññamaññaṃ cattāro mahābhūtā aññamaññaṃ okkantikkhaṇe nāmarūpaṃ aññamaññaṃ cittacetasikā  dhammā cittasamuṭṭhānānaṃ rūpānaṃ mahābhūtā upādārūpānaṃ cakkhāyatanaṃ cakkhuviññāṇadhātuyā rūpāyatanaṃ cakkhuviññāṇadhātuyā taṃsampayuttakānañca dhammānaṃ rūpāyatanaṃ phoṭṭhabbāyatanaṃ manodhātuyā manodhātuyā ca manoviññāṇadhātuyā ca taṃsampayuttakānañca dhammānaṃ atthipaccayena paccayoti evaṃ sahajātapurejātavasena ca bahudhā niddiṭṭho  pana sahajātaṃ purejātaṃ pacchājātaṃ āhāraṃ indriyanti imesaṃ pañcannampi vasena āgatattā pacchājātakabaḷīkāraāhārarūpajīvitindriyānaṃ vasenāpi atthipaccayo gahetabbovāti ayaṃ atthipaccaye nayo
attano anantaraṃ uppajjamānānaṃ arūpadhammānaṃ pavattiokāsadānavasena upakārakā samanantaraniruddhā  arūpadhammā  niddese pana samanantaraniruddhā cittacetasikā dhammā paṭuppannānaṃ cittacetasikānaṃ dhammānaṃ natthipaccayena paccayoti evaṃ sāmaññatova niddiṭṭho sabbathā anantarapaccayasadisatāya tattha niddiṭṭhanayenevettha viseso ñātabboti ayaṃ natthipaccaye nayo
natthipaccayadhammāva vigatabhāvena upakārakattā ti saha niddesena natthipaccayasadisovāti
pi sabbathā atthipaccayasadisova desanāvilāsena veneyyavasena vā ayaṃ duko vuttoti ayaṃ avigatapaccaye nayo

imesu pana catuvīsatiyā paccayesu ñāṇacārassa visadabhāvatthaṃ 
dhammato kālato ceva ekassānekapaccayā
anekesañca dhammānaṃ ekapaccayabhāvato
sabhāgā  visabhāgā ca yugaḷā janakādito
sabbaṭṭhānādibhedā ca rūpārūpavikappato
bhavato saṅgahā ñeyyo pakiṇṇakavinicchayo
tattha ti imesu hi paccayesu hetupaccayo tāva nāmarūpadhammesu nāmadhammekadeso tathā sahajātādhipatikammajhānamaggapaccayā tathā āsevanavipākapaccayā catukkhandhasaṅgahitāpi vipākadhammā anantarasamanantarapacchājātasampayuttanatthivigatapaccayā nibbānassa asaṅgahato nāmekadesotipi vattuṃ vaṭṭati purejātapaccayo rūpadhammova sesā yathālābhavasena nāmarūpadhammā tattha ca ārammaṇādhipatiārammaṇūpanissayapakatūpanissayesu paññattipi saṅgahitāti ayaṃ dhammato vinicchayo
 pana hetusahajātaaññamaññanissayapurejātapacchājātavipākaāhāraindriyajhānamaggasampayuttavippayuttaatthiavigatapaccayā pannarasa paccuppannāva hutvā attano phalassa paccayā honti anantarasamanantaraāsevananatthivigatapaccayā pañca atītā eva hutvā kammapaccayo paneko paccuppannopi atītopi hutvā sesā ārammaṇaadhipatiupanissayapaccayā tayopi tekālikāpi nibbānapaññattivasena kālavimuttāpi hutvā attano phalassa paccayā hontīti ayaṃ kālato vinicchayo
ti ekadhammassa ekapaccayassa ca anekapaccayabhāvato kathaṃ hetupaccaye tāva amoho eko dhammo so purejātakammaāhārajhānavajjānaṃ vīsatiyā paccayānaṃ vasena anekapaccayo hoti hetupaccayattaṃ avijahantova adhipatisahajātaaññamaññanissayavipākindriyamaggasampayuttavippayuttaatthiavigatānaṃ aññesaṃ ekādasannaṃ vasena vā anekapaccayo hoti  tathā alobhādayo tesu pana alobhādosā indriyamaggapaccayā na honti te tayo avipākabhūtā lobhadosamohā vipākapaccayāpi na honti te pana amohavajjitā pañca adhipatipaccayā na honti tathā sesāpi avipākabhūtā
ārammaṇapaccaye rūpāyatanaṃ cakkhuviññāṇadhātuyā ārammaṇapurejātaatthiavigatānaṃ catunnaṃ vasena anekapaccayo hoti tathā manodhātuyā ahetukamanoviññāṇadhātuyā ca sahetukāya pana ārammaṇādhipatiārammaṇūpanissayānampi vasena saddādīsupi eseva nayo dhammāyatanaṃ pana nissayavippayuttānaṃ vasenāpi anekapaccayo hoti tathā ārammaṇapaccayattaṃ avijahantova ārammaṇādhipatinissayaupanissayapurejātavippayuttaatthiavigatānaṃ vasena aparesampi sattannaṃ vasena anekapaccayo hotīti ayamettha ukkaṭṭhaparicchedo tattha arūpānaṃ pana rūpānaṃ vā atītānāgatānaṃ ārammaṇapaccayabhāve sati ārammaṇādhipatiupanissayamattameva uttari labbhati
 ārammaṇādhipati vuttanayova sahajātādhipatīsu cittaṃ hetupurejātakammajhānamaggavajjānaṃ ekūnavīsatiyā paccayānaṃ vasena anekapaccayo hoti adhipatipaccayattaṃ avijahanto aparesaṃ sahajātaaññamaññanissayavipākāhārindriyasampayuttavippayuttaatthiavigatānaṃ dasannaṃ vaseneva tathā vīriyaṃ āhārapaccayavajjānaṃ maggapaccayasahitānaṃ  vasena chando āhārindriyavajjānaṃ vasena anekapaccayo hoti vīmaṃsā hetupaccaye vuttanayāva
 catūsu khandhesu vedanākkhandho tāva hetupurejātakammāhāramaggapaccayavajjānaṃ ekūnavīsatiyā vasena  saññākkhandho tesu indriyajhānavajjānaṃ sattarasannaṃ vasena saṅkhārakkhandho hetupurejātakammindriyajhānamaggavajjānaṃ aṭṭhārasannaṃ vasena tathā cetanā kammasahitānaṃ vitakko hetupurejātakammaāhārindriyavajjānaṃ jhānamaggasahitānaṃ vicāro pīti ca ānantariyānaṃ maggavajjānaṃ ekaggatā hetupurejātakammāhāravajjānaṃ vīsatiyā paccayānaṃ vasena saddhā jīvitindriyañca anantarānaṃ hetupurejātakammāhārajhānamaggavajjānaṃ aṭṭhārasannaṃ sati maggasahitānaṃ ekūnavīsatiyā hiriottappakāyapassaddhādichayugā yevāpanakesu adhimokkhamanasikāratatramajjhattatā karuṇāmuditā ca hetupurejātakammāhārajhānamaggindriyavajjānaṃ sattarasannaṃ viratiyo pana maggasahitānaṃ aṭṭhārasannaṃ micchādiṭṭhi tato vipākavajjānaṃ sattarasannaṃ vasena micchāvācākammantājīvā tehi ceva kammāhārapaccayehi cāti ekūnavīsatiyā paccayānaṃ vasena ahirikaṃ anottappaṃ māno thinaṃ middhaṃ uddhaccanti ime hetupurejātakammavipākāhārindriyajhānamaggavajjānaṃ soḷasannaṃ vicikicchā issāmacchariyakukkuccāni tato adhipativajjānaṃ pannarasannaṃ vasena anekapaccayā honti anantarapaccayattaṃ avijahantānaṃ panetesaṃ samanantaraupanissayakammanatthivigatānaṃ aparesaṃ channaṃ vasena ca viññāṇakkhandhassa adhipatipaccayeneva anekapaccayabhāvo veditabbo
 mahābhūtāni ārammaṇaārammaṇādhipatisahajātaaññamaññanissayaupanissayapurejātaatthiavigatānaṃ navannaṃ hadayavatthu tesaññeva vippayuttasahitānaṃ vasena  cakkhāyatanādīni ārammaṇaārammaṇādhipatinissayaupanissayapurejātaindriyavippayuttaatthiavigatānaṃ navannaṃ vasena  rūpasaddagandharasāyatanādīni ārammaṇaārammaṇādhipatiupanissayapurejātaatthiavigatānaṃ channaṃ vasena  ojā  ārammaṇaārammaṇādhipatiupanissayāhāraatthiavigatānaṃ channaṃ paccayānaṃ vasena anekadhā paccayo hoti taṃtaṃpaccayattaṃ avijahantānaṃ tesaṃ tesaṃ sabbattha ārammaṇādhipatianantarasamanantarūpanissayādipaccayatā vuttanayena veditabbā sesaṃ suviññeyyamevāti ayaṃ ekassānekapaccayato vinicchayo
ti etesu hi ṭhapetvā kammapaccayaṃ sesesu tevīsatiyā paccayesu aneke anekesaṃ dhammānaṃ ekato ekekaṃ paccayā honti kammapaccayo pana cetanā ekadhammovāti ayaṃ anekadhammānaṃ ekapaccayabhāvato vinicchayo
ti etesu hi anantarasamanantaraanantarūpanissayāsevananatthivigatapaccayā sabhāgā tathā ārammaṇaārammaṇādhipatiārammaṇūpanissayā purejātapaccayo panettha pacchājātena visabhāgo tathā sampayutto vippayuttena atthi natthinā vigato avigatenāti ayaṃ sabhāgavisabhāgato vinicchayo
ti ettha atthasarikkhatāya saddasarikkhatāya kālapaṭipakkhatāya hetuphalatāya aññamaññapaṭipakkhatāyāti imehi kāraṇehi yugaḷaṃ veditabbaṃ anantarasamanantarā hi atthasarikkhatāya ekaṃ yugaḷaṃ nāma nissayūpanissayā saddasarikkhatāya purejātapacchājātā kālapaṭipakkhatāya kammavipākā hetuphalatāya sampayuttavippayuttā aññamaññapaṭipakkhatāya ekaṃ yugaḷaṃ tathā atthinatthipaccayā vigataavigatapaccayāti ayaṃ yugaḷato vinicchayo
ti janakopatthambhakato etesu hi anantarasamanantarūpanissayapakatūpanissayāsevanapaccayā nānakkhaṇiko  kammapaccayo natthivigatapaccayā cāti ime janakā eva na upatthambhakā pacchājātapaccayo upatthambhako eva na janako sesā janakā ceva upatthambhakā cāti ayaṃ janakādito vinicchayo
ti sabbaṭṭhānikaasabbaṭṭhānikabhedato etesu hi sahajātanissayaatthiavigatapaccayā sabbaṭṭhānikā sabbesu paccayuppannesu icchitabbā etehi vinā uppajjamāno ekadhammopi natthi sesā asabbaṭṭhānikā tattha ca ārammaṇaārammaṇādhipatianantarasamanantarānantarūpanissayapakatūpanissayapurejātāsevanasampayutta atthinatthivigatapaccayā arūpadhammānaññeva kāraṇato asabbaṭṭhānikā tathā pacchājātapaccayo rūpānaññeva kāraṇato sesā ekaccānaṃ rūpārūpadhammānaṃ kāraṇato asabbaṭṭhānikā ayaṃ sabbaṭṭhānādibhedato vinicchayo
ti  rūpaṃ rūpassa rūpaṃ arūpassātiādi vikappato etesu hi ekopi paccayo rūpameva hutvā rūpasseva paccayo bhavanto nāma natthi rūpameva pana arūpasseva atthi so purejātapaccayo eko eva rūpameva hutvā rūpārūpasseva paccayo nāmātipi natthi arūpameva hutvā arūpasseva paccayopi atthi so anantarasamanantaraāsevanasampayuttanatthivigatavasena chabbidho arūpameva pana rūpasseva paccayopi atthi so pacchājātapaccayo eko eva arūpameva hutvā rūpārūpānampi atthi so hetukammavipākajhānamaggavasena pañcavidho rūpārūpapaññatti hutvā arūpasseva paccayopi atthi so ārammaṇaupanissayavasena duvidho rūpārūpaṃ pana rūpārūpassāpi atthi so adhipatisahajātaaññamaññanissayāhārindriyavippayuttaatthiavigatavasena navavidhoti ayaṃ rūpārūpavikappato vinicchayo
ti  imesu hi paccayesu pañcavokārabhave tāva na koci paccayo na labbhati nāma sabbepi labbhanti catuvokārabhave pana purejātapacchājātavippayuttapaccaye apanetvā sesā ekavīsatimeva ekavokārabhave sahajātaaññamaññanissayakammindriyaatthiavigatavasena satteva bāhire pana anindriyabaddharūpe tesu kammindriyavajjā pañceva labbhantīti ayaṃ bhavato vinicchayo
ti sabbepi hi ime catuvīsati paccayā ārammaṇasahajātaupanissayapurejātapacchājātakammāhārindriyesu aṭṭhasu ca paccayesu saṅgahaṃ gacchanti kathaṃ tesu hi hetuaññamaññavipākajhānamaggasampayuttapaccayā cha sahajātapaccaye saṅgahaṃ gacchanti anantarasamanantarāsevananatthivigatapaccayā pañca anantarūpanissaye upanissayapaccaye nissayapaccayo sahajātapurejātabhedato duvidho tattha sahajāto sahajātapaccaye purejāto purejātapaccaye adhipatipaccayopi ārammaṇabhūto ārammaṇūpanissaye sahajātabhūto sahajātapaccaye vippayuttapaccayopi sahajātapurejātapacchājātabhūtatāya tattha tattha saṅgahaṃ gacchati atthiavigatapaccayāpi sahajātapurejātapacchājātāhārindriyabhūtatāya tattha tattha paccayesu saṅgahaṃ gacchanti evaṃ imesu paccayesu sabbapaccayānaṃ saṅgaho veditabbo teneva tikapaṭṭhānapāḷiyaṃ paccanīyanaye imesaṃ aṭṭhannaṃ paccayānaṃ vaseneva katipayapañhā vissajjitā imesaṃ pana aṭṭhannampi aññamaññasaṅgahopi atthiyeva tesu hi ārammaṇapaccayo adhipatibhūto upanissaye  anadhipatibhūto na katthacīti ārammaṇapaccayo hutvā visuññeva tiṭṭhati kammapaccayopi sahajāto sahajāte nānakkhaṇiko pana  balavā vipākadhammānaṃ upanissayo hotīti upanissayapaccaye saṅgahaṃ gacchati balavāpi pana kammajarūpānaṃ dubbalo arūpānaṃ nānakkhaṇikakammapaccayo hutvā visuññeva tiṭṭhati āhārapaccayopi arūpabhūto sahajāte rūpabhūto na katthacīti visuññeva tiṭṭhati indriyapaccayopi arūpabhūto sahajāte pasādindriyā purejāte rūpajīvitindriyaṃ na katthaci saṅgahaṃ gacchatīti indriyapaccayo hutvā visuññeva tiṭṭhatīti evamevaṃ aññamaññasaṅgahopi attheva sabbepi panete catuvīsati paccayā ārammaṇaupanissayakammaatthipaccayesu catūsupi saṅgahaṃ gacchantīti ayaṃ saṅgahato vinicchayo ayaṃ anuttānapadatthasahito saṅkhepatthavinicchayo

vibhaṅganaye panettha pāḷivavatthānaṃ tāva saṅkhepato evaṃ veditabbaṃ  hi hetupaccayo avigatapaccayoti paccayapadāni mātikāvasena nikkhipitvā tesaṃ paccayānaṃ  hetū hetusampayuttakānaṃ dhammānaṃ taṃsamuṭṭhānānañca rūpānaṃ hetupaccayena paccayotiādinā nayena paccayabhājanīyasaṅkhāto niddesavāro paṭhamaṃ vutto sopi ca anantarasaṅkhepatthavinicchayo tattha tattha dassito eva tadanantaraṃ tesaṃ catuvīsatiyā paccayānaṃ kusalattikādayo dvāvīsatitike hetudukādayo sataṃ duke ca nissāya nānānayato vibhajanavasena catuvīsatisamantapaṭṭhānasamodhānaṃ anantanayasamantapaṭṭhānaṃ vibhattaṃ kathaṃ catubbidhaṃ hi paṭṭhānaṃ  anulomapaṭṭhānaṃ paccanīkapaṭṭhānaṃ anulomapaccanīkapaṭṭhānaṃ paccanīkānulomapaṭṭhānanti tattha kusalaṃ dhammaṃ paṭicca kusalo dhammo uppajjati hetupaccayātiādinā hetuṃ dhammaṃ paṭicca hetudhammo uppajjati hetupaccayātiādinā kusalādīnaṃ hetuādīnañca dhammānaṃ anulomavasena pavattaṃ  nāma nakusalaṃ dhammaṃ paṭicca nakusalo dhammo uppajjati hetupaccayā nahetuṃ dhammaṃ paṭicca nahetudhammo uppajjati hetupaccayātiādinā kusalādīnaṃ hetuādīnañca  dhammānaṃ paccanīkavasena pavattaṃ  nāma kusalaṃ dhammaṃ paṭicca nakusalo dhammo uppajjati hetupaccayā hetuṃ dhammaṃ paṭicca nahetudhammo uppajjati hetupaccayātiādinā pavattaṃ  nāma  nakusalaṃ dhammaṃ paṭicca kusalo dhammo nahetuṃ dhammaṃ paṭicca hetudhammo uppajjati hetupaccayātiādinā pavattaṃ  nāma
evametesu catūsu paṭṭhānesu yaṃ dhammaṃ anulomapaṭṭhānaṃ nāma taṃ tāva chabbidhaṃ hoti  tikapaṭṭhānaṃ dukapaṭṭhānaṃ dukatikapaṭṭhānaṃ tikadukapaṭṭhānaṃ tikatikapaṭṭhānaṃ dukadukapaṭṭhānanti yathā cetaṃ evaṃ paccanīkapaṭṭhānādīnipi tīṇi tīṇi paccekanti catuvīsatisamantapaṭṭhānasamodhānaṃ paṭṭhānappakaraṇaṃ veditabbaṃ sammāsambuddhena hi anulomapaṭṭhāne dvāvīsatitike nissāya  nāma niddiṭṭhaṃ sataṃ duke nissāya  nāma tato tike dukesu pakkhipitvā  nāma tato duke tikesu pakkhipitvā  nāma tike pana tikesuyeva pakkhipitvā  nāma duke ca dukesu eva pakkhipitvā  nāma niddiṭṭhaṃ paṭhamaṃ tāvettha anulomapaṭṭhāne tikapaṭṭhānanayo niddiṭṭho evaṃ paccanīkapaṭṭhāne anulomapaccanīkapaṭṭhāne paccanīkānulomapaṭṭhāneti catuvīsatisamantapaṭṭhānaṃ desitaṃ
ettha ca duvidhaṃ anulomaṃ paccanīkañca dhammānulomaṃ dhammapaccanīkaṃ paccayānulomaṃ paccayapaccanīkanti tattha kusalaṃ dhammaṃ  paṭicca kusalo dhammotiādinā kusalādīnaṃ tikadhammānaṃ hetuādīnaṃ dukadhammānañca anulomadesanāvasena  veditabbaṃ nakusalaṃ dhammaṃ paṭicca nakusalo dhammotiādinā tikadukadhammānaṃ paccanīkavasena  veditabbaṃ hetupaccayā ārammaṇapaccayāti evaṃ catuvīsatiyā paccayānaṃ anulomadesanāvasena  veditabbaṃ nahetupaccayā nārammaṇapaccayāti evaṃ paccayānaṃ paccanīkavasena  veditabbaṃ tatra yadidaṃ dhammānulomaṃ dhammapaccanīkañca tassa vasena catuvīsatisamantapaṭṭhānaṃ veditabbaṃ paccayānulomaṃ paccayapaccanīkañca anulomatikapaṭṭhānādīsu catuvīsatiyā paṭṭhānesu ekekatikadukesu evaṃ labbhati tañca upari pāḷinayadassane eva pākaṭaṃ bhavissati tatrimāni catuvīsati paṭṭhānāni imesaṃ tikadukānaṃ vasena niddiṭṭhattā tikapaṭṭhānaṃ dukadukapaṭṭhānanti vuccati
tesu tikadukesu ekekaṃ tikadukaṃ imesaṃ hetupaccayādīnaṃ catuvīsatiyā paccayānaṃ anulomādinayacatukkavasena sattahi sattahi mahāvārehi vitthārato vibhattaṃ katamehi sattahi paṭiccavāro sahajātavāro paccayavāro nissayavāro saṃsaṭṭhavāro sampayuttavāro pañhāvāroti imehi  tattha kusalaṃ dhammaṃ paṭicca kusalo dhammotiādinā paṭiccābhidhānena vutto  nāma kusalaṃ dhammaṃ sahajāto kusalaṃ dhammaṃ paccayā kusalaṃ dhammaṃ nissāya kusalaṃ dhammaṃ saṃsaṭṭho kusalaṃ dhammaṃ sampayuttoti evaṃ sahajātādiabhidhānehi vuttā pañca vārā  parato ca saṃsaṭṭhasampayuttavāresu dvīsu arūpadhammavaseneva paccayapaccayuppannā ca sesesu catūsu vāresu sattameva pañhāvāre ca rūpārūpavasena paccayavāre nissayavāre ca sahajātapacchājātapurejātavasena sesesu  sahajātavasena paccayapaccayuppannā ca kathitāti ayaṃ viseso sattamavāre pana yasmā kusalo dhammo kusalassa dhammassa hetupaccayena paccayotiādinā nayena te te pañhe uddharitvā puna kusalā hetū sampayuttakānaṃ khandhānantiādinā nayena sabbepi te pañhā nijjaṭā niggumbā ca katvā vibhattā tasmā so vāro pañhānaṃ sādhukaṃ vibhattattā tveva saṅkhaṃ gato iti imehi sattahi mahāvārehi catuvīsatiyā samantapaṭṭhānesu sabbepi tikadukā catuvīsatiyā paccayānaṃ anulomādivasena vitthārato vibhattā kathaṃ anulomapaṭṭhāne hi yadidaṃ dvāvīsatitike nissāya tikapaṭṭhānaṃ nāma sabbapaṭhamaṃ niddiṭṭhaṃ tattha kusalattikaṃ tāva imehi paṭiccavārādīhi mahāvārehi paccayānulomādinayacatukkato vibhattaṃ tattha yo tāvesa sabbapaṭhamo paṭiccavāro nāma so uddesaniddesato duvidho hoti
tattha uddesavāro kusalādayo paṭicca hetupaccayādivasena kusalādīnaṃ yuttānaṃ akusalādīnaṃ ayuttakānañca dhammānaṃ uppattipucchanavaseneva pavattattā pucchāvārotipi pucchānaññeva paññāpanato paṇṇattivārotipi vuccati na hi tattha vissajjanaṃ atthi niddesavāro pana pucchāvāre paripucchitesu pañhesu siyā akusalaṃ dhammaṃ paṭicca akusalo dhammo uppajjeyyātiādikaṃ ayuttaṃ pañhaṃ anuddharitvā labbhamānānaññeva pañhānaṃ vasena pavatto itaresu pana sahajātādīsu sesesu ca tikesu sesapaṭṭhānesu ca sabbattha pucchāvāro natthi labbhamānavasena sabbavissajjanameva dassitanti idamettha saṅkhepato pāḷivavatthānaṃ
idāni panettha ādito paṭṭhāya evaṃ vibhaṅganayo veditabbo anulomapaṭṭhānasmiñhi tikapaṭṭhāne kusalattikassa sattasu mahāvāresu paṭhamassa paṭiccavārassa pucchāvāre tāva   siyā kusalaṃ dhammaṃ paṭicca kusalo dhammo uppajjeyya hetupaccayā akusalo dhammo abyākato kusalo ca abyākato ca akusalo ca abyākato  ca kusalo ca akusalo ca kusalo ca akusalo ca abyākato ca dhammā uppajjeyyuṃ hetupaccayāti kusalapadamūlā satta pucchā uddhaṭā
evaṃ akusalapadamūlā abyākatapadamūlā ca siyā kusalañca abyākatañca dhammaṃ paṭicca akusalo siyā akusalañca abyākatañca siyā kusalañca akusalañca siyā kusalañca akusalañca abyākatañca dhammaṃ paṭiccāti dvimūlakā timūlakā ca satta satta pucchāti ekūnapaññāsa pucchā hetupaccayamūlakā uddhaṭā
imināva nayena siyā kusalaṃ dhammaṃ paṭicca kusalo dhammo uppajjeyya ārammaṇapaccayā avigatapaccayāti evaṃ sesapaccayamūlakāpi pucchāveditabbā ekamūlakanayo
yathā ca ekamūlake evaṃ siyā kusalaṃ dhammaṃ paṭicca kusalo dhammo uppajjeyya hetupaccayā ārammaṇapaccayā hetupaccayā avigatapaccayātiādinā dvimūlakepi hetupaccayā ārammaṇapaccayā adhipatipaccayā hetupaccayā ārammaṇapaccayā anantarapaccayā hetupaccayā ārammaṇapaccayā avigatapaccayātiādinā timūlakādīsu sabbamūlakapariyosānesu vāresu nayā veditabbā hetupaccayamūlakanayo
yathā ca hetumūlake evaṃ siyā kusalaṃ dhammaṃ paṭicca kusalo dhammo uppajjeyya ārammaṇapaccayātiādinā sesapaccayamūlakesupi nayo ñātabbo paccayānulomavāro eteneva upāyena siyā kusalaṃ dhammaṃ paṭicca kusalo dhammo uppajjeyya nahetupaccayātiādinā sabbappakārayutto  paccayapaccanīkavāropi siyā kusalaṃ dhammaṃ uppajjati hetupaccayā nārammaṇapaccayātiādinā anulomapaccanīkapaccayavāropi siyā kusalaṃ dhammaṃ uppajjeyya nahetupaccayā ārammaṇapaccayātiādinā paccanīyānulomavāropi sabbattha netabboti ayaṃ tāvettha pucchāvāre nayo
niddesavāro pana uddesavāre dassitāsu pucchāsu kusalākusalādīnaṃ sahuppattiyā abhāvato yā etā kusalaṃ dhammaṃ paṭicca kusalo dhammo uppajjatītiādikā pucchā sabbaso  vissajjanaṃ labhanti tā pahāya yā vissajjanaṃ labhanti tāsameva vissajjanavasena pavatto tatrāyaṃ nayo  kusalaṃ dhammaṃ paṭicca kusalo dhammo uppajjati hetupaccayā kusalaṃ ekaṃ khandhaṃ paṭicca tayo khandhā tayo khandhe paṭicca eko khandho dve khandhe paṭicca dve khandhā kusalaṃ dhammaṃ paṭicca abyākato dhammo uppajjati hetupaccayā kusale khandhe paṭicca cittasamuṭṭhānaṃ rūpaṃ kusalaṃ dhammaṃ paṭicca kusalo ca abyākato ca dhammā uppajjanti hetupaccayā kusalaṃ ekaṃ khandhaṃ paṭicca tayo khandhā cittasamuṭṭhānañca rūpaṃ tayo khandhe paṭicca eko khandho cittasamuṭṭhānañca rūpaṃ dve khandhe paṭicca dve khandhā cittasamuṭṭhānañca rūpanti evaṃ kusalapadamūlāsu sattasu pucchāsu tissova labbhamānā vissajjitā tathā akusalapadamūlāsupi tissova abyākatapadamūlāsu pana abyākataṃ dhammaṃ paṭicca abyākato dhammo uppajjati hetupaccayā vipākābyākataṃ kiriyābyākataṃ ekaṃ khandhaṃ paṭicca tayo khandhā cittasamuṭṭhānañca rūpaṃ dve khandhe paṭicca dve khandhā cittasamuṭṭhānañca rūpaṃ paṭisandhikkhaṇe vipākābyākataṃ ekaṃ khandhaṃ paṭicca tayo khandhā kaṭattā ca rūpaṃ dve khandhā kaṭattā ca rūpaṃ khandhe paṭicca vatthu vatthuṃ paṭicca khandhā ekaṃ mahābhūtaṃ paṭicca tayo mahābhūtā dve mahābhūte paṭicca  dve mahābhūtā mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpanti ekāva dvimūlikādīsu ca kusalañca abyākatañca dhammaṃ paṭicca abyākato dhammo uppajjati hetupaccayā kusale khandhe ca mahābhūte ca paṭicca cittasamuṭṭhānaṃ rūpanti ekā tathā akusalañca abyākatañca paṭiccāti evaṃ hetupaccayamūlikāsu ekūnapaññāsāya pucchāsu naveva labbhamānā vissajjitā sesā cattālīsa moghapucchāti na vissajjitā evaṃ upari ārammaṇapaccayādīsu vissajjitāvasesā moghapucchāti gahetabbā vijānanasukhatthaṃ pana bhagavatā pucchāvāre labbhamānā alabbhamānā ca sabbāpi tā dassitāti veditabbāti
tattha ti sahajātesu vedanākkhandhādibhedaṃ ekaṃ kusalaṃ dhammaṃ paṭicca paṭigantvā sahuppattisaṅkhātena sadisabhāvena patvāti attho sadisattho hi ettha paṭisaddo paṭipuggalotiādīsu viya ti saññākkhandhādibhedo sahuppanno kusalo dhammo ti pākaṭabhāvato uddhaṃ uppādādiṃ pāpuṇāti attānaṃ vā paṭilabhati ti na kevalaṃ kusaladhammamattameva paṭicca uppajjati atha kho kusalahetunā hetupaccayataṃ sādhentena ca uppajjatīti evamattho gahetabbo
evamidaṃ  uppajjeyyāti pucchāya uppajjatīti avisesena vissajjanaṃ vatvā idāni yaṃ dhammaṃ paṭicca ye dhammā uppajjanti te paccayapaccayuppanne khandhavasena visesetvā dassetuṃ ntiādi vuttaṃ yasmā panettha eko khandho ekasseva dvinnaṃyeva vā dve vā pana ekasseva paccayā nāma na honti tasmā te pakārena anāmasitvā ekaṃ khandhaṃ paṭicca tayo khandhātiādinā paccayabhāvena gahitāvasesaṃ sabbaṃ paccayuppannaṃ katvā dassitanti veditabbaṃ evaṃ uparipi sabbattha nti idaṃ paṭiccatthassa sahajātatthattā  yaṃ kusalena sahajātañceva hetupaccayañca labhati taṃ dassetuṃ vuttaṃ nti ettha hetupaccayādhikāre ahetukā na gahetabbā tiādi kaṭattārūpaggahaṇena vatthusmiṃ gahitepi vatthuṃ paṭicca arūpakkhandhānaṃ uppattidassanatthaṃ vuttaṃ ntiādi pana rūpābyākataṃ paṭicca rūpābyākatassa uppattidassanatthaṃ hetupaccaye upatthambhakānameva cettha cittajānaṃ paṭisandhiyaṃ kammajānañca aññamaññaṃ paccayapaccayuppannatā gahetabbā na ahetukacittajautujādīnaṃ tesaṃ hetupaccayā uppattiyā abhāvato ntiādi mahābhūte paṭicca upādādīnaṃ uppattidassanatthaṃ vuttaṃ iminā upāyena ārammaṇapaccayādīsupi vissajjanānaṃ attho veditabbo
ārammaṇapaccaye kusalaṃ dhammaṃ paṭicca kusalo dhammo uppajjati ārammaṇapaccayā ekaṃ khandhaṃ dve khandhe paṭicca dve khandhā akusalaṃ dhammaṃ paṭicca akusalo dhammo abyākataṃ dhammaṃ paṭicca abyākato dhammo uppajjati ārammaṇapaccayā vipākābyākataṃ kiriyābyākataṃ ekaṃ khandhaṃ dve khandhā paṭisandhikkhaṇe vipākābyākataṃ ekaṃ khandhaṃ dve khandhā vatthuṃ paṭicca khandhāti evaṃ tisso vissajjitā sesā rūpamissakattā rūpassa ca ārammaṇapaccayena anuppattito na gahitā teneva vatthuṃ paṭicca khandhāti vatvā khandhe paṭicca vatthūti na vuttaṃ ettha ca ti sahajātaṃ kusalaṃ dhammaṃ paṭicca uppajjamāno kusalo dhammo tato aññena asahajātena chabbidhena ārammaṇabhūtena paccayenāti evaṃ attho gahetabbo na hi attanā sahajātaṃ ārammaṇaṃ katvā cittacetasikā uppajjanti
adhipatipaccaye hetupaccayasadisaṃ vissajjanaṃ anantarasamanantaresu pana rūpābhāvato ārammaṇapaccayasadisaṃ sahajātapaccayepi  hetupaccayasadisaṃ abyākataṃ paṭicca abyākatuppattiyā  pana bāhiraṃ ekaṃ mahābhūtaṃ paṭicca dve mahābhūtā mahābhūte paṭicca upādārūpaṃ āhārasamuṭṭhānaṃ ekaṃ mahābhūtaṃ dve mahābhūtā utusamuṭṭhānaṃ ekaṃ dve mahābhūtā asaññasattānaṃ ekaṃ mahābhūtaṃ paṭicca dve mahābhūtā kaṭattārūpaṃ upādārūpanti idaṃ adhikaṃ evaṃ aññamaññapaccayepi kevalaṃ tattha kaṭattārūpaṃ upādārūpañca na gahitaṃ tesaṃ aññamaññapaccayattābhāvā nissayapaccayepi sahajātapaccayasadisaṃ vissajjanaṃ paṭiccatthassa pana sahajātatthattā cakkhādīsu purejātanissayā idha na gahitāti upanissayapaccayepi rūpassa upanissayapaccayuppannattābhāvā ārammaṇapaccayasadisameva vissajjanaṃ
purejātapaccaye pana kusalaṃ dhammaṃ paṭicca kusalo dhammo uppajjati purejātapaccayā kusalaṃ ekaṃ dve khandhā vatthuṃ purejātapaccayā akusalaṃ dhammaṃ paṭicca akusalo abyākataṃ dhammaṃ paṭicca abyākato purejātapaccayā vipākābyākataṃ kiriyābyākataṃ ekaṃ khandhaṃ dve khandhā vatthuṃ purejātapaccayāti evaṃ tisso pucchā vissajjitā tattha ti idaṃ ārammaṇapurejātanivattanatthaṃ vuttaṃ taṃ hi cakkhuviññāṇādīnaṃyeva purejātapaccayataṃ sādhayati na manoviññāṇadhātuyāti idha na gahitaṃ
pacchājātapaccayo idha arūpadhammesu na labbhati rūpadhammesu ca upatthambhakova na janako tasmā abyākataṃ dhammaṃ paṭicca abyākato dhammo uppajjatītiādi na vattabbovāti ayaṃ na gahito āsevanapaccayepi ārammaṇapaccaye viya tissova pucchā vissajjitā
kammapaccaye  kusalaṃ dhammaṃ paṭicca kusalo dhammo uppajjati kammapaccayā kusalaṃ ekaṃ khandhaṃ abyākato dhammo uppajjati cittasamuṭṭhānañca rūpaṃ kusalo ca abyākato ca dhammā cittasamuṭṭhānaṃ rūpanti kusalapade tisso tathā akusalapade abyākatapade pana abyākataṃ dhammaṃ paṭicca abyākato vipākābyākataṃ kiriyābyākataṃ ekaṃ khandhaṃ paṭicca mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ asaññasattānaṃ kaṭattārūpaṃ upādārūpanti evaṃ tisso kusalañca abyākatañca dhammaṃ paṭicca abyākato kusale khandhe ca mahābhūte  ca paṭicca cittasamuṭṭhānaṃ rūpantiādinā sahajātasadisaṃ vissajjanaṃ natthivigatapaccayesu ārammaṇasadisaṃ
evaṃ sabbapaccayesu labbhamānapañhe vissajjanaṃ dassetvā tato hetuadhipatijhānamaggapaccayā ekasadisā ārammaṇānantarasamanantarūpanissayāsevananatthivigatapaccayā ekasadisā sahajātaaññamaññanissayaatthiavigatā ekasadisā āsevanapaccaye vipāko na labbhati aññamaññapaccaye cittajarūpaṃ upādārūpañca na labbhatītiādinā paccayānaṃ aññamaññasadisattaṃ vatvā puna tesaṃ hetuyā nava ārammaṇe tīṇi adhipatiyā nava anantarasamanantaresu tīṇi sahajāte nava aññamaññe tīṇi nissaye nava upanissaye tīṇi purejāte tīṇi āsevane tīṇi kamme nava vipāke ekaṃ āhāre nava indriye nava jhāne nava magge nava sampayutte tīṇi vippayutte nava atthiyā nava natthiyā tīṇi vigate tīṇi avigate navāti evaṃ hetupaccayādīnaṃ ekekasmiṃ pucchāvissajjanavāragaṇanā vuttāti ayaṃ ekamūlakanayo
yathā ca ekamūlake evaṃ hetupaccayā ārammaṇapaccayātiādinā dvimūlakādīsupi sabbamūlakapariyosānesu yathānurūpaṃ  nayo netabbo pāḷiyampi vitthāranayaṃ adassetvā hetupaccayā ārammaṇe tīṇītiādinā vissajjanavāragaṇanabhedo dassitoti ayaṃ paccayānulome nayo
paccayapaccanīye pana akusalaṃ dhammaṃ paṭicca akusalo dhammo uppajjati nahetupaccayā vicikicchāsahagate uddhaccasahagate khandhe paṭicca vicikicchāsahagato uddhaccasahagato moho abyākataṃ dhammaṃ paṭicca abyākato dhammo uppajjati nahetupaccayā ahetukaṃ vipākābyākataṃ kiriyābyākataṃ ekaṃ khandhaṃ dve khandhā cittasamuṭṭhānañca rūpaṃ ahetukapaṭisandhikkhaṇe vipākābyākataṃ ekaṃ khandhaṃ dve khandhā kaṭattā ca rūpaṃ vatthuṃ paṭicca khandhā ekaṃ mahābhūtaṃ paṭicca mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ ekaṃ mahābhūtaṃ paṭicca upādārūpanti imā dve vissajjitā
nārammaṇapaccaye  kusalaṃ dhammaṃ paṭicca abyākato kusale akusalaṃ dhammaṃ paṭicca abyākato akusale abyākataṃ dhammaṃ paṭicca abyākato kusalañca abyākatañca dhammaṃ paṭicca abyākato cittasamuṭṭhānaṃ rūpaṃ akusalañca abyākatañca dhammaṃ paṭicca abyākato mahābhūte paṭicca cittasamuṭṭhānaṃ rūpanti imā pañca vissajjitā
nādhipatipaccaye kusalaṃ dhammaṃ paṭicca kusalo kusalaṃ ekaṃ khandhaṃ dve khandhā kusalaṃ dhammaṃ paṭicca abyākato kusale khandhe paṭicca cittasamuṭṭhānaṃ rūpaṃ kusalaṃ dhammaṃ paṭicca kusalo ca abyākato ca dhammā uppajjanti akusalaṃ dhammaṃ paṭicca akusalo dve khandhe paṭicca dve khandhā akusalaṃ dhammaṃ paṭicca abyākato akusale khandhe paṭicca cittasamuṭṭhānaṃ rūpaṃ akusalaṃ dhammaṃ paṭicca akusalo ca abyākato ca dhammā abyākataṃ dhammaṃ paṭicca abyākato   mahābhūte paṭicca kaṭattārūpaṃ upādārūpaṃ kusalañca abyākatañca dhammaṃ paṭicca abyākato kusale khandhe ca mahābhūte ca paṭicca cittasamuṭṭhānaṃ rūpaṃ akusalañca abyākatañca dhammaṃ paṭicca abyākato akusale khandhe ca mahābhūte ca paṭicca cittasamuṭṭhānaṃ rūpanti nava pucchā vissajjitā nānantaranasamanantarapaccayā nārammaṇapaccayasadisā
nāññamaññapaccaye kusalaṃ dhammaṃ paṭicca abyākato kusale cittasamuṭṭhānaṃ rūpaṃ akusalaṃ dhammaṃ paṭicca abyākato akusale cittasamuṭṭhānaṃ rūpaṃ abyākataṃ dhammaṃ paṭicca abyākato vipākābyākate kiriyābyākate khandhe paṭicca cittasamuṭṭhānaṃ rūpaṃ paṭisandhikkhaṇe vipākābyākate kaṭattā rūpaṃ mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ bāhire mahābhūte paṭicca upādārūpaṃ āhārasamuṭṭhāne mahābhūte paṭicca upādārūpaṃ utusamuṭṭhāne upādārūpaṃ asaññasattānaṃ mahābhūte paṭicca kaṭattārūpaṃ upādārūpaṃ kusalañca abyākatañca dhammaṃ paṭicca abyākato kusale khandhe ca mahābhūte ca paṭicca cittasamuṭṭhānaṃ rūpaṃ akusalañca abyākatañca dhammaṃ paṭicca abyākato akusale khandhe ca mahābhūte ca paṭicca cittasamuṭṭhānaṃ rūpanti pañca vissajjitā tattha nti hadayavatthuvajjaṃ veditabbaṃ naupanissayapaccayo nārammaṇapaccayasadiso
napurejātapaccaye kusalaṃ dhammaṃ paṭicca kusalo arūpe kusalaṃ dve khandhā kusalaṃ paṭicca abyākato cittasamuṭṭhānaṃ rūpanti kusalapade dve tathā akusalapadepi abyākataṃ paṭicca abyākato arūpe vipākābyākataṃ kiriyābyākataṃ bāhiraṃ upādārūpaṃ kusalañca  abyākatañca dhammaṃ paṭicca abyākato kusale khandhe ca mahābhūte ca paṭicca cittasamuṭṭhānaṃ rūpaṃ akusalañca abyākatañca akusale khandhe ca rūpanti imā tissoti satta vissajjitā napacchājātanāsevanapaccayā nādhipatipaccayasadisā tattha kusalākusalakiriyānaṃ paṭhamajavanavasena nāsevanapaccayappavatti veditabbā
nakammapaccaye kusalaṃ paṭicca kusalo kusalā cetanā akusalaṃ paṭicca akusalo akusalā cetanā abyākataṃ paṭicca abyākato vipākakiriyā cetanā bāhiraṃ āhārasamuṭṭhānaṃ utusamuṭṭhānanti tisso vissajjitā
navipākapaccaye kusalaṃ paṭicca kusalo abyākato kusalo ca abyākato cāti kusalapade tisso tathā akusalapadepi abyākataṃ paṭicca abyākato bāhiraṃ āhārasamuṭṭhānaṃ utusamuṭṭhānaṃ asañña upādārūpaṃ akusalañca abyākatañca abyākatoti imā tissoti nava vissajjitā
nāhārapaccaye abyākataṃ paṭicca abyākato bāhiraṃ utusamuṭṭhānaṃ asañña upādārūpanti ekāva
naindriyapaccaye abyākataṃ paṭicca abyākato bāhiraṃ āhārasamuṭṭhānaṃ utusamuṭṭhānaṃ asaññasattānaṃ mahābhūte paṭicca rūpajīvitindriyanti ekāva
najhānapaccaye  abyākataṃ paṭicca abyākato pañcaviññāṇasahagataṃ bāhiraṃ āhārautuasaññaupādārūpanti ekāva
namaggapaccaye abyākataṃ paṭicca abyākato ahetukaṃ vipākābyākataṃ kiriyābyākataṃ cittasamuṭṭhānaṃ ahetukapaṭisandhikkhaṇe  vipākā kaṭattā ca rūpaṃ bāhiraṃ āhārautuasaññaupādārūpanti ekāva
nasampayuttapaccayo nārammaṇapaccayasadiso
navippayuttapaccaye kusalaṃ paṭicca kusalo arūpe kusalova akusalaṃ arūpe akusalo abyākataṃ paṭicca abyākato arūpe vipākakiriyābyākataṃ bāhiraṃ asañña upādārūpanti imā tissova pucchā vissajjitā nonatthinovigatapaccayā nārammaṇapaccayasadisā nasahajātananissayanoatthinoavigatapaccayā panettha cattāropi na labbhantīti
evaṃ paccanīke labbhamānapañhavissajjanaṃ dassetvā tato nahetuyā dve nārammaṇe pañca nādhipatiyā nava nānantare nasamanantare nāññamaññe naupanissaye pañca napurejāte satta napacchājāte nāsevane nava nakamme tīṇi navipāke nava nāhāre naindriye najhāne namagge ekaṃ nasampayutte pañca navippayutte tīṇi nonatthinovigatesu pañcāti vissajjanavāragaṇanā vuttāti ayaṃ ekamūlakanayo
imināva nayena dvimūlakādīsupi yathānurūpaṃ nayo netabbo pāḷiyaṃ pana nahetupaccayā nārammaṇe ekantiādinā vissajjanavāragaṇanāva dassitāti ayaṃ paccayapaccanīyanayo
iminā vuttānusāreneva kusalaṃ dhammaṃ paṭicca abyākato dhammo uppajjati hetupaccayā nārammaṇapaccayātiādinā anulomapaccanīyanaye akusalaṃ dhammaṃ paṭicca akusalo dhammo uppajjati nahetupaccayā ārammaṇapaccayātiādinā paccanīyānulomanaye pañhavissajjananayo veditabbo  pāḷiyaṃ panettha vissajjanavāragaṇanāva dassitāti  ayaṃ anulomapaccanīyakusalattike paṭiccavāranayo
sahajātavārādīsupi chavāresu paṭiccavāre vuttānusārena sabbattha nayo netabbo ye pana tattha tattha pāḷivisesā atthavisesā ca upalabbhanti te paṭṭhānapāḷiaṭṭhakathāsu eva sabbākārato gahetabbā idha pana te sabbe saṅkhepanayato dassiyamānāpi ganthabhāriyaṃ karontīti na dassitā
tesu pana vāresu kusalaṃ dhammaṃ sahajāto kusalo dhammo uppajjati hetupaccayā kusalaṃ dhammaṃ paccayā kusalaṃ dhammaṃ nissāya kusalaṃ dhammaṃ saṃsaṭṭho kusalaṃ dhammaṃ sampayutto kusalo dhammo uppajjati hetupaccayāti evaṃ ādito pañcasu vāresu pāḷigati ñātabbā tesu ca paṭiccasahajātā ekatthā paccayanissayā ekatthā saṃsaṭṭhasampayuttā ekatthā tattha kusalaṃ dhammaṃ sahajātotiādīsu kusalaṃ dhammaṃ paṭicca tena sahajāto hutvātiādinā yathānurūpaṃ attho veditabbo pacchime pana pañhāvāre kusalo dhammo kusalassa dhammassa hetupaccayena paccayo kusalā hetū sampayuttakānaṃ khandhānaṃ hetupaccayena paccayo kusalo abyākatassa kusalassa ca abyākatassa ca kusalā hetū sampayuttakānaṃ khandhānaṃ cittasamuṭṭhānānañcātiādinā hetupaccaye
kusalo dhammo kusalassa dhammassa ārammaṇapaccayena paccayo dānaṃ datvā sīlaṃ samādiyitvā uposathakammaṃ katvā taṃ paccavekkhati pubbe suciṇṇāni jhānā vuṭṭhahitvā jhānaṃ sekhā gotrabhuṃ vodānaṃ maggaṃ paccavekkhanti sekhā vā puthujjanā vā kusalaṃ aniccato dukkhato anattato vipassanti cetopariyañāṇena kusalacittasamaṅgissa cittaṃ jānanti  ākāsānañcāyatanakusalaṃ viññāṇañcāyatanakusalassa ārammaṇapaccayena paccayo ākiñcaññāyatanakusalaṃ nevasaññānāsaññāyatanakusalassa kusalā khandhā iddhividhañāṇassa cetopariyapubbenivāsayathākammūpagaanāgataṃsañāṇassa ārammaṇapaccayena paccayo
kusalo akusalassa dānaṃ datvā katvā taṃ assādeti abhinandati taṃ ārabbha rāgo uppajjati diṭṭhi vicikicchā uddhaccaṃ domanassaṃ uppajjati pubbe suciṇṇāni assādeti   domanassaṃ uppajjati jhānā vuṭṭhahitvā jhānaṃ assādeti uddhaccaṃ uppajjati jhāne parihīne vippaṭisārissa domanassaṃ uppajjati
kusalo abyākatassa paccayo arahā maggaṃ paccavekkhati pubbe suciṇṇāni kusala vipassati vipāko tadārammaṇatā uppajjati ākāsānañcāyatanakusalaṃ viññāṇañcāyatanavipākassa kiriyassa ākiñcaññāyatana vipākassa ca kiriyassa ca kusalā khandhā cetopariya anāgataṃsañāṇassa āvajjanāya
akusalo akusalassa paccayo rāgaṃ assādeti uddhaccaṃ uppajjati akusalo kusalassa paccayo sekhā pahīne kilese anāgataṃsañāṇassa akusalo abyākatassa arahā pahīne kilese āvajjanāya
abyākato abyākatassa arahā phalaṃ paccavekkhati nibbānaṃ cakkhuṃ phoṭṭhabbaṃ vipassati dibbena cakkhunā rūpaṃ passati ākiñcaññāyatanakiriyaṃ kiriyassa rūpāyatanaṃ cakkhuviññāṇassa āvajjanāya abyākato kusalassa sekhā phalaṃ anāgataṃsañāṇassa abyākato akusalassa cakkhuṃ assādetītiādinā ārammaṇapaccaye ca
kusalo  kusalassa adhipatipaccayena paccayo ārammaṇādhipati sahajātādhipati ārammaṇādhipati  dānaṃ datvātiādinā adhipatipaccaye ca
kusalo kusalassa anantarapaccayena paccayotiādinā vitthārato anantarasamanantarasahajātaaññamaññanissayapaccayesu ca
kusalo kusalassa upanissayapaccayena paccayo ārammaṇūpanissayo anantarūpanissayo pakatūpanissayo ārammaṇūpanissayo  dānaṃ datvātiādinā ārammaṇapaccaye vuttanayena anantarūpanissayo  purimā purimā kusalā khandhā pacchimānaṃ pacchimānantiādinā  anantarapaccaye vuttanayeneva pakatūpanissayo  saddhaṃ upanissāya uposathakammaṃ karoti jhānaṃ vipassanaṃ maggaṃ abhiññaṃ samāpattiṃ uppādeti sīlaṃ sutaṃ cāgaṃ paññaṃ upanissāya paṭhamassa jhānassa parikammaṃ paṭhamassa jhānassa upanissayapaccayena paccayo ākiñcaññāyatanaṃ nevasaññānāsaññāyatanassa yathākammūpagañāṇaṃ anāgataṃsañāṇassa paṭhamassa maggassa parikammaṃ paṭhamassa tatiyo maggo catutthassa maggo sekhānaṃ atthapaṭisambhidāya ṭhānāṭhānakosallassa upanissaya kusalo akusalassa ārammaṇūpanissayo pakatūpa pakatūpanissayo  saddhaṃ upanissāya mānaṃ jappeti diṭṭhiṃ gaṇhāti saddhā sīlaṃ sutaṃ cāgo paññā rāgassa dosassa mohassa mānassa diṭṭhiyā patthanāya kusalo abyākatassa ārammaṇūpanissayo anantarūpanissayo pakatūpa pakatūpanissayo  saddhaṃ upanissāya attānaṃ ātāpeti kāyikassa sukhassa dukkhassa phalasamāpattiyā kusalaṃ kammaṃ vipākassa maggo arahato atthapaṭisambhidāya paccayo
akusalo  akusalassa pakatūpanissayo  rāgaṃ upanissāya pāṇaṃ hanati samphaṃ palapati saṅghaṃ bhindati dosaṃ mohaṃ mānaṃ diṭṭhiṃ patthanaṃ upanissāya saṅghaṃ bhindati pāṇātipāto pāṇātipātassa saṅghabhedakammassa paccayo
akusalo kusalassa pakatūpanissayo  rāgaṃ upanissāya dānaṃ deti maggaṃ uppādeti samāpattiṃ uppādeti rāgo patthanā saddhāya sīlassa paññāya upanissaya pāṇaṃ hantvā tassa paṭighātatthāya dānaṃ detītiādinā ca upanissayapaccaye ca
abyākato abyākatassa purejātapaccayena paccayo ārammaṇapurejātaṃ  arahā cakkhuṃ phoṭṭhabbe vatthuṃ vipassati dibbena cakkhunā rūpaṃ passati rūpāyatanaṃ cakkhuviññāṇassa vatthupurejātaṃ  cakkhāyatanaṃ cakkhuviññāṇassa vatthu vipākābyākatānantiādinā purejātapaccaye ca
kusalo  abyākatassa pacchājātā kusalā khandhā purejātassa imassa kāyassātiādinā pacchājātapaccaye ca
kusalo kusalassa purimā purimā kusalā khandhātiādinā āsevanapaccaye ca
sahajātā nānākkhaṇikā sahajātā kusalā cetanā sampayuttakānaṃ khandhānaṃ cittasamuṭṭhānānañca rūpānaṃ nānākkhaṇikā vipākānaṃ khandhānaṃ kaṭattā ca rūpānantiādinā kammapaccaye ca
abyākato abyākatassa eko khandho tiṇṇannantiādinā vipākapaccaye ca
kusalo  kusalassātiādinā āhārapaccayādīsu ca kusalo abyākatassa sahajātaṃ pacchājātaṃ sahajātā cittasamuṭṭhānānaṃ rūpānaṃ pacchājātā imassa kāyassa abyākato kusalassa purejātaṃ vatthu kusalānaṃ khandhānaṃ vippayuttapaccayena paccayotiādinā vippayuttapaccayādīsu ca pāḷigati veditabbā
tattha kusaladhammo nāmesa yasmā uppajjanto ṭhapetvā pacchājātapaccayaṃ vipākapaccayañca sesehi dvāvīsatiyā paccayehi uppajjati kusalassa ca paccayo honto ṭhapetvā purejātapacchājātavipākavippayuttapaccaye sesehi vīsatiyā paccayehi paccayo hoti evaṃ kusalo kusalādīnaṃ akusalo ca akusalādīnaṃ yathānurūpaṃ paccayā honti tasmā kusalādīnaṃ taṃtaṃpaccayuppannavibhāgaṃ dassetuṃ pañhāvāro vutto tattha nti sotāpannaṃ sandhāya vuttaṃ nti sakadāgāmianāgāmino tesaṃ hi gotrabhucittaṃ vodānaṃ nāma ti maggavīthito vuṭṭhāya na hi maggānantarā paccavekkhaṇā nāma atthīti ayaṃ anulomapaṭṭhāne kusalattikanayo
vedanāttikādīsu sukhāya vedanāya sampayuttaṃ dhammaṃ paṭicca sukhāya vedanāya sampayutto dhammo uppajjati hetupaccayā sukhāya vedanāya sampayuttaṃ ekaṃ khandhaṃ paṭicca dve khandhā dve khandhe  paṭicca eko khandhotiādinā kusalattike vuttānusārena paṭiccavārādīsu pañhāvārapariyosānesu sattasu vāresu ekekasmiṃ paccayānulomādīhi ca ekamūlādīhi nayehi ca sabbattikesu labbhamānapadavasena gaṇanānayo yojetvā ñātabbo tattha vedanāttike vedanākkhandhassa alabbhanato tiādi vuttaṃ sabbattha viseso  pāḷiaṭṭhakathānusāreneva ñātabboti ayaṃ anulomapaṭilome 
dukapaṭṭhāne pana hetuṃ dhammaṃ paṭicca hetu dhammo uppajjati hetupaccayā alobhaṃ paṭicca adoso amoho adosaṃ amohaṃ paṭicca alobho adoso lobhaṃ paṭicca moho mohaṃ paṭicca lobho dosaṃ paṭicca moho mohaṃ paṭicca doso paṭisandhikkhaṇe hetuṃ dhammaṃ paṭicca nahetu dhammo uppajjati hetū ca nahetū ca nahetuṃ paṭicca nahetu dhammo na hetū ca nahetū cātiādinā hetuduke
sahetukaṃ dhammaṃ paṭicca sahetuko dhammo uppajjati hetupaccayā sahetukaṃ ekaṃ khandhaṃ sahetukaṃ dhammaṃ paṭicca ahetuko cittasamuṭṭhānaṃ rūpaṃ paṭisandhikkhaṇe sahetuko ca ahetuko ca ahetukaṃ khandhaṃ paṭicca ahetuko vicikicchāsahagataṃ uddhaccasahagataṃ mohaṃ paṭicca sampayuttakā khandhā cittasamuṭṭhānaṃ āhārasamuṭṭhānantiādinā sahetukadukādīsu ca kenaciviññeyyadukavajjitesu sabbadukesu paccekaṃ paṭiccavārādīsu sattasu mahāvāresu ekekasmiṃ paccayānulomādīsu catūsu nayesu ekamūlakādīhi sabbavārehi kusalattike vuttānusārena yathānurūpaṃ vibhaṅganayo yojetvā ñātabbo sabbasmimpi hi paṭṭhāne kenaciviññeyyadukaṃ na labbhatīti ayaṃ 
dukatikapaṭṭhāne pana hetuṃ kusalaṃ dhammaṃ paṭicca hetu kusalo dhammo uppajjati hetupaccayātiādinā hetudukena saddhiṃ kusalattike kusalaṃ padaṃ yojetvā paṭiccavārādīsu sattasu vāresu paccayānulomādīnaṃ catunnaṃ nayānaṃ vasena labbhamānakapaccayā ekamūlakādinayehi dassitā  yathā ca kusalaṃ padaṃ evaṃ akusalaṃ padaṃ abyākatañca hetudukena yojetvā vuttanayena dassetvā hetukusaladukatikanti ṭhapitaṃ pāḷi pana atisaṃkhittā yathā kusalattikaṃ evaṃ hetuṃ sukhāya vedanāya sampayuttaṃ dhammaṃ paṭicca hetu sukhāya vedanāya sampayutto dhammo uppajjati hetupaccayātiādinā labbhamānakapadavasena vedanāttikādayopi hetudukena  yojetvā hetuvedanadukatikādīni ekavīsatidukatikāni dassitānīti yathā ca hetudukena saddhiṃ labbhamānakapadavasena dvāvīsatitikā yojitā evaṃ sahetukadukādīhi sabbehi saddhiṃ paccekaṃ dvāvīsatitikā yojetabbā pāḷi panettha ito paresupi sabbattha atisaṃkhittā evaṃ dvāvīsatitike gahetvā dukasate pakkhipitvā dukatikapaṭṭhānaṃ desitanti ayaṃ 
tikadukapaṭṭhānepi kusalaṃ hetuṃ dhammaṃ paṭicca kusalo hetu dhammo uppajjati hetupaccayātiādinā kusalattikena saddhiṃ hetupadaṃ yojetvā paṭiccavārādīsu sattasu mahāvāresu paccayānulomādinayacatukkavasena labbhamānakapaccayā ekamūlādīhi sabbavārehi dassitā yathā hetupadaṃ evaṃ nahetupadampi kusalattikena saddhiṃ yojetvā kusalahetu tikadukanti ṭhapitaṃ yathā ca kusalattikena saddhiṃ hetudukaṃ evaṃ sukhāya vedanāya sampayuttaṃ hetuṃ kusalaṃ dhammaṃ paṭiccātiādinā vedanāttikādīhipi taṃ yojetvā vedanāttikadukādīni ekavīsatitikadukādīni dassitāni yathā ca hetudukaṃ evaṃ sahetukādayopi sabbe paccekaṃ dvāvīsatiyā tikehi labbhamānapadavaseneva yojitā evaṃ dukasataṃ dvāvīsatiyā tikesu pakkhipitvā tikadukapaṭṭhānaṃ desitanti ayaṃ 
tikatikapaṭṭhānepi  kusalaṃ sukhāya vedanāya sampayuttaṃ dhammaṃ paṭicca kusalo sukhāya vedanāya sampayutto dhammo uppajjati hetupaccayātiādinā kusalattikaṃ vedanāttikādīhi sabbattikehi vedanāttikādayo ca kusalattikādīhi vuttanayena yojetvā paccayā dassitā evaṃ tikesu eva tike pakkhipitvā tikatikapaṭṭhānaṃ desitanti ayaṃ 
dukadukapaṭṭhānepi hetuṃ sahetukaṃ dhammaṃ paṭicca hetu sahetuko dhammo uppajjati hetupaccayātiādinā hetudukaṃ sahetukādīhi sahetukañca hetudukādīhi yojetvā heṭṭhā vuttanayehi paccayā dassitā evaṃ dukesu eva duke pakkhipitvā dukadukapaṭṭhānaṃ desitanti ayaṃ  evaṃ tāva anulomapaṭṭhāne 
tikañca paṭṭhānavaraṃ dukuttamaṃ
dukatikañceva  tikadukañca
tikatikañceva dukadukañca
cha  nayā sugambhīrāti 
vuttā cha nayā veditabbā paccayavasena panetesu chasu ekekasmiṃ paṭṭhāne paccayānulomādīnaṃ catunnaṃ nayānaṃ vasena etena pariyāyena catuvīsatinayapaṭimaṇḍitamidaṃ dhammānulomapaṭṭhānanti veditabbaṃ ayaṃ 
paccanīyapaṭṭhāne pana nakusalaṃ dhammaṃ paṭicca nakusalo dhammo uppajjati hetupaccayā akusalaṃ abyākataṃ ekaṃ khandhaṃ paṭicca dve khandhā cittasamuṭṭhānañca rūpantiādinā  nahetuṃ dhammaṃ paṭicca nahetu dhammo uppajjati hetupaccayā nahetuṃ ekaṃ khandhaṃ paṭicca cittasamuṭṭhānañca rūpantiādinā  ca nahetuṃ nakusalaṃ dhammaṃ paṭicca nahetu nakusalo dhammo uppajjati hetupaccayā nahetuṃ nakusalaṃ abyākataṃ  ekaṃ khandhaṃ paṭicca tayo khandhātiādinā  ca nakusalaṃ nahetuṃ dhammaṃ paṭicca nakusalo nahetu dhammo uppajjatītiādinā  ca nakusalaṃ nasukhāya vedanāya sampayuttaṃ dhammaṃ paṭicca nakusalo nasukhāya vedanāya sampayutto dhammo uppajjatītiādinā  ca nahetuṃ nasahetukaṃ dhammaṃ paṭicca nahetu nasahetuko dhammo uppajjati hetupaccayātiādinā  cāti chasu paccanīyapaṭṭhānesu anulomatikapaṭṭhānādīsu chasu paṭṭhānesu vuttena sabbena pakārena pāḷinayo veditabbo idañca kusalādīnaṃ hetuādīnañca dhammānaṃ paccayuppannabhāvapaṭikkhepavasena pavattattā dhammapaccanīyapaṭṭhānaṃ nāma jātaṃ tattha hi ti kusalassa paccayapaṭikkhepo ti kusalassa paccayuppannabhāvapaṭikkhepo tathā akusalaṃ abyākataṃ ekaṃ khandhaṃ paṭicca akusalā abyākatā khandhā cittasamuṭṭhānañca rūpaṃ uppajjatīti evamādinā nayenettha attho veditabbo evamettha paccanīyapaṭṭhāne 
tikañca paṭṭhānavaraṃ dukuttamaṃ
dukatikañceva tikadukañca
tikatikañceva dukadukañca
cha  nayā sugambhīrāti 
vuttā  cha nayā veditabbā paccayavasena panetthāpi ekekasmiṃ paccayānulomādīnaṃ catunnaṃ catunnaṃ nayānaṃ vasena catuvīsatinayapaṭimaṇḍitamidaṃ dhammapaccanīyapaṭṭhānanti veditabbanti ayaṃ 
anulomapaccanīyapaṭṭhāne pana kusalaṃ dhammaṃ paṭicca nakusalo dhammo uppajjati hetupaccayā kusale khandhe paṭicca cittasamuṭṭhānaṃ rūpantiādinā  hetuṃ dhammaṃ paṭicca nahetu  dhammo uppajjati hetupaccayātiādinā  ca hetuṃ kusalaṃ dhammaṃ paṭicca nahetu nakusalo dhammo uppajjatītiādinā  ca kusalaṃ hetuṃ dhammaṃ paṭicca nakusalo nahetu dhammo uppajjatītiādinā  ca kusalaṃ sukhāya vedanāya sampayuttaṃ dhammaṃ paṭicca nakusalo nasukhāya vedanāya sampayutto dhammo uppajjatītiādinā  ca hetuṃ sahetukaṃ dhammaṃ paṭicca nahetu nasahetuko dhammo uppajjatītiādinā  ca heṭṭhā vuttanayena sabbena pakārena pāḷinayo veditabbo idaṃ kusalādīnaṃ dhammānaṃ paccayattaṃ appaṭikkhipitvā paccayuppannānaṃ kusalādibhāvapaṭikkhepavasena pavattattā dhammānulomapaccanīyapaṭṭhānaṃ nāma jātaṃ tattha hi ti kusalassa paccayabhāvavidhānaṃ ti kusalassa paccayuppannabhāvanivāraṇaṃ tasmā kusale khandhe paṭicca cittasamuṭṭhānaṃ rūpantiādinā vissajjanaṃ vuttanti veditabbanti evamettha anulomapaccanīyapaṭṭhāne 
tikañca paṭṭhānavaraṃ dukuttamaṃ
dukatikañceva tikadukañca
tikatikañceva dukadukañca
cha  nayā sugambhīrāti 
vuttā cha nayā veditabbā paccayavasena panetthāpi ekekasmiṃ paccayānulomādīnaṃ catunnaṃ catunnaṃ nayānaṃ vasena catuvīsatinayapaṭimaṇḍitamidaṃ dhammānulomapaccanīyapaṭṭhānanti veditabbanti ayaṃ 
paccanīyānulomapaṭṭhāne nakusalaṃ dhammaṃ paṭicca akusalo dhammo nakusalaṃ dhammaṃ paṭicca  abyākato dhammo uppajjati hetupaccayātiādinā  nahetuṃ dhammaṃ paṭicca hetu dhammo uppajjatītiādinā  ca nahetuṃ  nakusalaṃ dhammaṃ paṭicca hetu akusalo dhammo hetu abyākato dhammo uppajjatītiādinā  ca nakusalaṃ nahetuṃ dhammaṃ paṭicca akusalo hetu dhammo abyākato hetu dhammo uppajjatītiādinā  ca nakusalaṃ nasukhāya vedanāya sampayuttaṃ dhammaṃ paṭicca akusalo sukhāya vedanāya sampayutto dhammo abyākato sukhāya vedanāya sampayutto dhammo uppajjatītiādinā  ca nahetuṃ nasahetukaṃ dhammaṃ paṭicca hetu sahetuko dhammo uppajjatītiādinā  ca heṭṭhā vuttena pakārena pāḷinayo veditabbo idañca kusalādidhammānaṃ paccayattaṃ paṭikkhipitvā tesaṃ paccayuppannabhāvaappaṭikkhepavasena pavattattā dhammapaccanīyānulomapaṭṭhānaṃ nāma jātaṃ tattha nti kusalassa paccayabhāvanivāraṇaṃ ti akusalassa uppattividhānaṃ kusalaṃ pana paṭicca kusalassa uppattiabhāvato kusalo dhammo uppajjatīti avatvā akusalo dhammo uppajjatīti labbhamānapadavasena vuttaṃ kusalaṃ hi akusalaṃ abyākataṃ vā sahajātapaccayaṃ katvā uppajjamāno kusalo nāma natthi tasmā akusalassa ca abyākatassa ca vasena desanā katā evamaññattha evamettha dhammapaccanīyānulomapaṭṭhāne 
tikañca paṭṭhānavaraṃ dukuttamaṃ
dukatikañceva tikadukañca
tikatikañceva dukadukañca
cha  nayā sugambhīrāti 
vuttā cha nayā veditabbā paccayavasena panetthāpi tikapaṭṭhānādīsu ekekasmiṃ paccayānulomādīnaṃ catunnaṃ catunnaṃ  nayānaṃ vasena ekena pariyāyena catuvīsatinayapaṭimaṇḍitamidaṃ dhammapaccanīyānulomapaṭṭhānanti veditabbanti ayaṃ 
evamidaṃ bhagavatā anulomapaṭṭhānādīsu catūsu ekekasmiṃ paṭṭhāne tikadukādīnaññeva channaṃ channaṃ nayānaṃ vasena catuvīsatinayapaṭimaṇḍitaṃ samantapaṭṭhānamahāpakaraṇaṃ desitaṃ paccayavasena panetesu catuvīsatiyā paṭṭhānesu ekekasmiṃ paccayānulomādīnaṃ catunnaṃ catunnaṃ nayānaṃ  vasenetaṃ channavutinayapaṭimaṇḍitaṃ hoti dhammavaseneva cetaṃ pakaraṇaṃ catuvīsatisamantapaṭṭhānaṃ vuttanti ayamettha vibhaṅganayo



ettāvatā  ca 

 mātikāyābhidhammassa āraddhā atthavaṇṇanā
 nāma yā sā niṭṭhamupāgatā

 niṭṭhaṃ yathāyaṃ sampattā lajjīhi abhipatthitā
sabbe niṭṭhaṃ tathā santā samentu sumanorathā

 yo gambhīro sasādīnaṃ samuddova bhayāvaho
kālesmiṃ dhīmatañcāpi api ganthāvalokane

 paṭhamantaradhānassa abhidhammassa tassa yaṃ
silālekhā nidhīnaṃva dhammatthānaṃ pakāsikā

 nāvā viya samuddassa sukhotaraṇapaddhati
pāḷiaṭṭhakathā cesā parisuddhā anākulā

 nayatopi  avikkiṇṇā asaṃkiṇṇā nikāyato
yato sakkacca sotabbā saddhammaṭṭhitiyā satā

 saddhammaṭṭhitikāmena anattukkaṃsanādito
mayāpi vaṇṇayantena racitā suddhacetasā
tettiṃsabhāṇavārāya parimāṇena tantiyā

 mātikāvaṇṇanā yā sā yāva niṭṭhaṃ yathābalaṃ
sabbatthasaṅgahā esā anākulapadakkamā

 yaṃ pattaṃ kusalaṃ tena patvā sambodhimuttamaṃ
niṭṭhaṃ pāpeyyamakhile pāṇino hitacetasā

 nānājanādhiramaṇīyatarassa
 bhāramadhivāhakulandharassa
kāveripūtasalilena hitālayassa
rājādhirājavaravaṃsasupīṇitassa

 majjhamhi  coḷakakalaṅkanibhena maggaṃ
pūraṃ visālavibhavehi mahākulehi
pākāracakkaparikhāhi ca gopurehi
yuttaṃ janākulasusajjitarājamaggaṃ

 sabbūpabhogaparibhogadhanehi nānā
vaṇṇehi puṇṇavividhāpaṇikehi sobhaṃ
coḷādhināgapuranandananāthabhūtaṃ
ye tattha sogatavihāravarābhirāmā

 tesaṃ  mukhe janamanoharasatthubimba
sambhāvite mahati sajjanamānanīye
vijjālayehi udayācalasannibhehi
kelāsakūṭasikharopamacetiyehi

 pāsādahammiyavarehi ca maṇḍapehi
jambambatālapanasāditarāvalīhi
nandopanandabhujagassa varassa bhoga
cakkāvalīsamasudhākatagopurehi

 yutte visālasikatāsitamāḷakehi
yutte susīlayatisaṅghanisevitamhi
kalyāṇakammaniratehi haṭūpahāre
vhayavihāravare vasanto

 nāmena yo dhutadharaggasamānanāmo
candova pākaṭanabhoditavītapañño
satthantaresu nipuṇo piṭakattaye ca
vādībhayūthavipine migarājalīlo

 yo  sāgarova na vilaṅghati sīlavela
mappicchatādiguṇasāravibhūsitatto
joteti sāsanamalaṃ nikhilaṃ jahanto
sakkacca dhammavinayaṃ paridīpayanto

 tenābhidhammapiṭakaṇṇavavippakiṇṇa
sārattharatnanikareva samuddharitvā
sammāpajānagaḷalaṅkaraṇāya 
 viracitā ratanāvalī yā

 sāyaṃ pabhāsatu sukittivirājamānā
dhammesu mohatimiraṃ vinihacca sammā
ābhātu tāva jinasāsanajoti yāva
vattissatissa janatāhitamāvahantī



