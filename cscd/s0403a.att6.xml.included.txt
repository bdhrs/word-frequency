

 dutiyassa paṭhame mahapphalāti vipākaphalena mahapphalā vipākānisaṃseneva mahānisaṃsā amatogadhāti nibbānapatiṭṭhā sabbalokeanabhiratisaññāti sabbasmiṃ tedhātusannivese loke ukkaṇṭhitassa uppajjanakasaññā dutiyaṃ uttānatthameva

 tatiye varādāyīti uttamassa varassa ādāyako sesamettha catutthe ca uttānatthamevāti

 pañcame alaṃsākacchoti sākacchāya yutto āgataṃ pañhanti pucchitaṃ pañhaṃ byākattā hotīti vissajjitā hoti

 chaṭṭhe alaṃsājīvoti sājīvāya yutto sājīvoti pañhapucchanañceva pañhavissajjanañca sabbepi hi sabrahmacārino pañhaṃ upajīvanti tenetaṃ pañhapucchanavissajjanaṃ samānājīvatāya sājīvoti vuttaṃ kataṃ pañhanti abhisaṅkhataṃ pañhaṃ

 sattame ussoḷhīti adhimattavīriyaṃ aṭṭhame attano bodhimaṇḍe paṭividdhe āgamanaiddhipāde kathetvā upari attanova cha abhiññā kathesīti navamadasamesu vipassanā kathitā sesaṃ sabbattha uttānamevāti

