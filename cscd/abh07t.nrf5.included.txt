
 ettāvatā vibhattā hi sappabhedappavattikā
cittacetasikā dhammā rūpaṃ dāni pavuccati
 samuddesā  vibhāgā ca samuṭṭhānā kalāpato
pavattikkamato ceti pañcadhā tattha saṅgaho

 cattāri mahābhūtāni catunnañca mahābhūtānaṃ upādāyarūpanti  ekādasavidhena saṅgahaṃ gacchati
 kathaṃ pathavīdhātu āpodhātu tejodhātu vāyodhātu  nāma
 cakkhu sotaṃ ghānaṃ jivhā kāyo  nāma
 rūpaṃ saddo gandho raso āpodhātuvivajjitaṃ bhūtattayasaṅkhātaṃ phoṭṭhabbaṃ  nāma
 itthattaṃ purisattaṃ  nāma
 hadayavatthu  nāma
 jīvitindriyaṃ  nāma
 kabaḷīkāro āhāro  nāma
 iti  ca aṭṭhārasavidhampetaṃ rūpaṃ sabhāvarūpaṃ salakkhaṇarūpaṃ nipphannarūpaṃ rūparūpaṃ sammasanarūpanti ca saṅgahaṃ gacchati
 ākāsadhātu  nāma
 kāyaviññatti vacīviññatti  nāma
 rūpassa lahutā mudutā kammaññatā viññattidvayaṃ  nāma
 rūpassa upacayo santati jaratā aniccatā  nāma
 jātirūpameva  panettha upacayasantatināmena pavuccatīti ekādasavidhampetaṃ rūpaṃ aṭṭhavīsatividhaṃ hoti sarūpavasena
 kathaṃ 
bhūtappasādavisayā bhāvo hadayamiccapi
jīvitāhārarūpehi aṭṭhārasavidhaṃ tathā
paricchedo ca viññatti vikāro lakkhaṇanti ca
anipphannā dasa ceti aṭṭhavīsavidhaṃ bhave


 sabbañca panetaṃ rūpaṃ ahetukaṃ sappaccayaṃ sāsavaṃ saṅkhataṃ lokiyaṃ kāmāvacaraṃ anārammaṇaṃ appahātabbamevāti ekavidhampi ajjhattikabāhirādivasena bahudhā bhedaṃ gacchati
 kathaṃ pasādasaṅkhātaṃ pañcavidhampi  nāma itaraṃ 
 pasādahadayasaṅkhātaṃ  chabbidhampi  nāma itaraṃ 
 pasādaviññattisaṅkhātaṃ sattavidhampi  nāma itaraṃ advārarūpaṃ
 pasādabhāvajīvitasaṅkhātaṃ aṭṭhavidhampi  nāma itaraṃ 
 pasādavisayasaṅkhātaṃ dvādasavidhampi  itaraṃ 
 kammajaṃ  itaraṃ 
 rūpāyatanaṃ  itaraṃ 
 cakkhādidvayaṃ asampattavasena ghānādittayaṃ sampattavasenāti pañcavidhampi  itaraṃ 
 vaṇṇo gandho raso ojā bhūtacatukkañceti aṭṭhavidhampi  itaraṃ 
 iccevamaṭṭhavīsati-vidhampi ca vicakkhaṇā
ajjhattikādibhedena vibhajanti yathārahaṃ


 kammaṃ cittaṃ utu āhāro ceti  nāma
 tattha kāmāvacaraṃ rūpāvacarañceti pañcavīsatividhampi kusalākusalakammamabhisaṅkhataṃ ajjhattikasantāne kammasamuṭṭhānarūpaṃ paṭisandhimupādāya khaṇe khaṇe samuṭṭhāpeti
 arūpavipākadvipañcaviññāṇavajjitaṃ  pañcasattatividhampi cittaṃ cittasamuṭṭhānarūpaṃ paṭhamabhavaṅgamupādāya jāyantameva samuṭṭhāpeti
 tattha appanājavanaṃ iriyāpathampi sannāmeti
 voṭṭhabbanakāmāvacarajavanābhiññā pana viññattimpi samuṭṭhāpenti
 somanassajavanāni panettha terasa hasanampi janenti
 sītuṇhotusamaññātā  tejodhātu ṭhitippattāva utusamuṭṭhānarūpaṃ ajjhattañca bahiddhā ca yathārahaṃ samuṭṭhāpeti
 ojāsaṅkhāto āhāro āhārasamuṭṭhānarūpaṃ ajjhoharaṇakāle ṭhānappattova samuṭṭhāpeti
 tattha hadayaindriyarūpāni kammajāneva
 viññattidvayaṃ cittajameva
 saddo cittotujo
 lahutādittayaṃ utucittāhārehi sambhoti
 avinibbhogarūpāni ceva ākāsadhātu ca catūhi sambhūtāni
 lakkhaṇarūpāni na kutoci jāyanti
 aṭṭhārasa pannarasa terasa dvādasāti ca
kammacittotukāhāra-jāni honti yathākkamaṃ
 jāyamānādirūpānaṃ sabhāvattā hi kevalaṃ
lakkhaṇāni na jāyanti kehicīti pakāsitaṃ


 ekuppādā  ekanirodhā ekanissayā sahavuttino  nāma
 tattha jīvitaṃ avinibbhogarūpañca cakkhunā saha cakkhudasakanti pavuccati tathā  sotādīhi saddhiṃ sotadasakaṃ ghānadasakaṃ jivhādasakaṃ kāyadasakaṃ itthibhāvadasakaṃ pumbhāvadasakaṃ vatthudasakañceti yathākkamaṃ yojetabbaṃ avinibbhogarūpameva jīvitena saha jīvitanavakanti pavuccati ime 
 avinibbhogarūpaṃ pana suddhaṭṭhakaṃ tadeva kāyaviññattiyā saha kāyaviññattinavakaṃ vacīviññattisaddehi saha vacīviññattidasakaṃ lahutādīhi saddhiṃ lahutādekādasakaṃ kāyaviññattilahutādidvādasakaṃ vacīviññattisaddalahutāditerasakañceti 
 suddhaṭṭhakaṃ saddanavakaṃ lahutādekādasakaṃ saddalahutādidvādasakañceti 
 suddhaṭṭhakaṃ lahutādekādasakañceti 
 tattha suddhaṭṭhakaṃ saddanavakañceti dve utusamuṭṭhānakalāpā bahiddhāpi labbhanti avasesā pana sabbepi ajjhattikamevāti
 kammacittotukāhāra-samuṭṭhānā yathākkamaṃ
nava cha caturo dveti kalāpā ekavīsati
kalāpānaṃ pariccheda-lakkhaṇattā vicakkhaṇā
na kalāpaṅgamiccāhu ākāsaṃ lakkhaṇāni ca


 sabbānipi  panetāni rūpāni kāmaloke yathārahaṃ anūnāni pavattiyaṃ upalabbhanti
 paṭisandhiyaṃ  pana saṃsedajānañceva opapātikānañca cakkhusotaghānajivhākāyabhāvavatthudasakasaṅkhātāni satta dasakāni pātubhavanti ukkaṭṭhavasena omakavasena pana cakkhusotaghānabhāvadasakāni kadācipi na labbhanti tasmā tesaṃ vasena kalāpahāni veditabbā
 gabbhaseyyakasattānaṃ pana kāyabhāvavatthudasakasaṅkhātāni tīṇi dasakāni pātubhavanti tatthāpi bhāvadasakaṃ kadāci na labbhati tato paraṃ pavattikāle kamena cakkhudasakādīni ca pātubhavanti
 iccevaṃ paṭisandhimupādāya kammasamuṭṭhānā dutiyacittamupādāya cittasamuṭṭhānā ṭhitikālamupādāya utusamuṭṭhānā ojāpharaṇamupādāya āhārasamuṭṭhānā ceti catusamuṭṭhānarūpakalāpasantati kāmaloke dīpajālā viya nadīsoto viya ca yāvatāyukamabbocchinnā pavattati
 maraṇakāle pana cuticittoparisattarasamacittassa ṭhitikālamupādāya kammajarūpāni na uppajjanti puretaramuppannāni ca kammajarūpāni cuticittasamakālameva pavattitvā nirujjhanti tato paraṃ cittajāhārajarūpañca vocchijjati tato paraṃ utusamuṭṭhānarūpaparamparā yāva matakaḷevarasaṅkhātā pavattanti
 iccevaṃ matasattānaṃ punadeva bhavantare
paṭisandhimupādāya tathā rūpaṃ pavattati
 rūpaloke  pana ghānajivhākāyabhāvadasakāni ca āhārajakalāpāni ca na labbhanti tasmā tesaṃ paṭisandhikāle cakkhusotavatthuvasena tīṇi dasakāni jīvitanavakañceti cattāro kammasamuṭṭhānakalāpā pavattiyaṃ cittotusamuṭṭhānā ca labbhanti
 asaññasattānaṃ pana cakkhusotavatthusaddāpi na labbhanti tathā sabbānipi cittajarūpāni tasmā tesaṃ paṭisandhikāle jīvitanavakameva pavattiyañca saddavajjitaṃ utusamuṭṭhānarūpaṃ atiricchati
 iccevaṃ  kāmarūpāsaññīsaṅkhātesu tīsu ṭhānesu paṭisandhipavattivasena duvidhā rūpappavatti veditabbā
 aṭṭhavīsati kāmesu honti tevīsa rūpisu
sattaraseva saññīnaṃ arūpe natthi kiñcipi
saddo vikāro jaratā maraṇañcopapattiyaṃ
na labbhanti pavatte tu na kiñcipi na labbhati


 pana lokuttarasaṅkhātaṃ catumaggañāṇena sacchikātabbaṃ maggaphalānamārammaṇabhūtaṃ vānasaṅkhātāya taṇhāya nikkhantattā nibbānanti pavuccati
 tadetaṃ sabhāvato ekavidhampi saupādisesanibbānadhātu anupādisesanibbānadhātu ceti duvidhaṃ hoti kāraṇapariyāyena
 tathā  suññataṃ animittaṃ appaṇihitañceti tividhaṃ hoti ākārabhedena
 padamaccutamaccantaṃ asaṅkhatamanuttaraṃ
nibbānamiti bhāsanti vānamuttā mahesayo
iti cittaṃ cetasikaṃ rūpaṃ nibbānamiccapi
paramatthaṃ pakāsenti catudhāva tathāgatā


