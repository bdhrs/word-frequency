
 kammānaṃ  vipattiyā dassitāya sampattipi byatirekato viññāyatīti kammavipattiṃ tāva dassetumāha tiādi vasati ettha kammasaṅkhātaṃ phalaṃ tadāyattavuttitāyāti  kammassa padhānakāraṇaṃ tato  ca ti anussāvanato sīmato ca ti kārena kammadosānaṃ etaṃparamataṃ dasseti
 yathānikkhittakammadosamātikānukkame kammavipattiṃ vibhajitvā dassetumāha tiādi saṅghadhammavinayapuggalasammukhāsaṅkhātaṃ catubbidhaṃ sammukhāvinayaṃ upanetvā kātabbaṃ kammaṃ  nāma
tattha yāvatikā bhikkhū kammapattā te āgatā honti chandārahānaṃ chando āhaṭo hoti sammukhībhūtā na paṭikkosanti ayaṃ  yena dhammena yena vinayena yena satthusāsanena saṅgho taṃ kammaṃ karoti ayaṃ  tattha ti bhūtaṃ vatthu ti codanā ceva sāraṇā ca  nāma ñattisampadā ceva anussāvanasampadā ca yassa saṅgho  taṃ kammaṃ karoti tassa sammukhabhāvo  evaṃ catubbidhena sammukhāvinayena yaṃ saṅghakammaṃ karaṇīyanti vuttaṃ  catubbidhalakkhaṇato ekampi parihāpetvā karoti taṃ kammaṃ  sammukhāvinayasaṅkhātena vatthunā vekallaṃ adhammakammanti pavuccatīti yojanā
 evaṃ sammukhākaraṇīye vatthuto kammavipattiṃ dassetvā asammukhākaraṇīyaṃ vibhajitvā dassetumāha tiādi
devadattassa kataṃ  sekkhasammuti ummattakasammutīti yojanā avandiyakammaṃ puggalasīsena ti vuttaṃ aḍḍhakāsiyā gaṇikāya anuññātā dūtena upasampadā  iti imāni aṭṭha kammāni ṭhapetvāna sesāni pana  sabbāni kammāni sammukhākaraṇīyānīti sobhanagamanādīhi  satthā  kathesīti yojanā
 evaṃ  vatthuto kammavipattiṃ dassetvā ñattito dassetumāha tiādi ti vinayavipajjanakkamā ti yassa upasampadādikammaṃ karoti taṃ na parāmasati tassa nāmaṃ na gaṇhāti suṇātu me bhante saṅgho ayaṃ dhammarakkhito āyasmato buddharakkhitassa upasampadāpekkhoti vattabbe suṇātu me bhante saṅgho āyasmato buddharakkhitassa upasampadāpekkhoti vadati evaṃ vatthuṃ na parāmasati
ti saṅghassa nāmaṃ na parāmasati tassa nāmaṃ na gaṇhāti suṇātu me bhante saṅgho ayaṃ dhammarakkhitoti vattabbe suṇātu me bhante ayaṃ dhammarakkhitoti vadati evaṃ saṅghaṃ na parāmasati
ti yo upasampadāpekkhassa upajjhāyo taṃ na parāmasati tassa nāmaṃ na gaṇhāti suṇātu me bhante saṅgho ayaṃ dhammarakkhito āyasmato buddharakkhitassa upasampadāpekkhoti vattabbe suṇātu me bhante saṅgho ayaṃ dhammarakkhito upasampadāpekkhoti vadati evaṃ puggalaṃ na parāmasati
ti sabbena sabbaṃ ñattiṃ na parāmasati ñattidutiyakamme ñattiṃ aṭṭhapetvā dvikkhattuṃ kammavācāya eva anussāvanakammaṃ karoti ñatticatutthakammepi ñattiṃ aṭṭhapetvā catukkhattuṃ kammavācāya eva anussāvanakammaṃ karoti evaṃ ñattiṃ na parāmasati
ti paṭhamaṃ kammavācāya anussāvanakammaṃ katvā esā ñattīti vatvā khamati saṅghassa tasmā tuṇhī evametaṃ dhārayāmīti vadati evaṃ pacchā ñattiṃ ṭhapeti ti etehi pañcahi kāraṇehi
 evaṃ ñattito kammavipattiṃ dassetvā idāni anussāvanato dassetumāha tiādi anussāvanato kammadosā pañca pakāsitāti yojanā tiādīsu vatthuādīni vuttanayeneva veditabbāni evaṃ pana nesaṃ aparāmasanaṃ hoti (pari aṭṭha 485)  suṇātu me bhante saṅghoti paṭhamānussāvane vā  dutiyampi etamatthaṃ vadāmi tatiyampi etamatthaṃ vadāmi suṇātu me bhante saṅghoti dutiyatatiyānussāvanesu vā ayaṃ dhammarakkhito āyasmato buddharakkhitassa upasampadāpekkhoti vattabbe suṇātu me bhante saṅgho āyasmato buddharakkhitassāti vadanto vatthuṃ na parāmasati nāma
suṇātu  me bhante saṅgho ayaṃ dhammarakkhitoti vattabbe suṇātu me bhante ayaṃ dhammarakkhitoti vadanto saṅghaṃ na parāmasati nāma
suṇātu me bhante saṅgho ayaṃ dhammarakkhito āyasmato buddharakkhitassāti vattabbe suṇātu me bhante saṅgho ayaṃ dhammarakkhito upasampadāpekkhoti vadanto puggalaṃ na parāmasati nāma
ti sabbena sabbaṃ kammavācāya anussāvanaṃ na karoti ñattidutiyakamme dvikkhattuṃ ñattimeva ṭhapeti ñatticatutthakamme catukkhattuṃ ñattimeva ṭhapeti evaṃ anussāvanaṃ hāpeti yopi ñattidutiyakamme ekaṃ ñattiṃ ṭhapetvā ekaṃ kammavācaṃ anussāvento akkharaṃ vā chaḍḍeti padaṃ vā duruttaṃ karoti ayampi anussāvanaṃ hāpetiyeva ñatticatutthakamme pana ekaṃ ñattiṃ ṭhapetvā sakimeva vā dvikkhattuṃ vā kammavācāya anussāvanaṃ karontopi akkharaṃ vā padaṃ vā chaḍḍentopi duruttaṃ karontopi anussāvanaṃ hāpetiyevāti veditabbo
ti ettha pana ayaṃ vinicchayo (pari aṭṭha 485)  yo hi aññasmiṃ akkhare vattabbe aññaṃ vadati ayaṃ duruttaṃ karoti nāma tasmā kammavācaṃ karontena bhikkhunā yvāyaṃ 
sithilaṃ dhanitañca dīgharassaṃ
garukaṃ lahukañca niggahitaṃ
sambandhaṃ vavatthitaṃ vimuttaṃ
dasadhā byañjanabuddhiyā pabhedoti (pari aṭṭha 485) 
vutto  ayaṃ suṭṭhu upalakkhetabbo
ettha hi  nāma pañcasu vaggesu paṭhamatatiyaṃ  nāma tesveva dutiyacatutthaṃ nti dīghena kālena vattabbaṃ ākārādi  nti tato upaḍḍhakālena vattabbaṃ akārādi nti dīghameva yaṃ vā āyasmato buddharakkhitattherassa yassa nakkhamatīti evaṃ saṃyogaparaṃ katvā vuccati nti rassameva yaṃ vā āyasmato buddharakkhitatherassa yassa na khamatīti evaṃ asaṃyogaparaṃ katvā vuccati nti yaṃ karaṇāni niggahetvā avissajjetvā avivaṭena mukhena anunāsikaṃ katvā vattabbaṃ nti yaṃ parapadena sambandhitvā tuṇhassāti vā tuṇhissāti vā vuccati nti yaṃ parapadena asambandhaṃ katvā vicchinditvā tuṇhī assāti vā tuṇha assāti vā vuccati nti yaṃ karaṇāni aniggahetvā vissajjetvā vivaṭena mukhena anunāsikaṃ akatvā vuccati
tattha suṇātu meti vattabbe ta-kārassa tha-kāraṃ katvā suṇāthu meti vacanaṃ  nāma tathā pattakallaṃ esā ñattīti vattabbe patthakallaṃ esā ñatthītiādivacanañca bhante saṅghoti vattabbe bhakāraghakārānaṃ bakāragakāre katvā bante saṃgoti vacanaṃ  nāma suṇātu meti vivaṭena mukhena vattabbe pana suṇaṃtu meti vā esā ñattīti vattabbe esaṃ ñattīti vā avivaṭena mukhena anunāsikaṃ katvā vacanaṃ  nāma pattakallanti avivaṭena mukhena anunāsikaṃ katvā vattabbe pattakallāti vivaṭena mukhena anunāsikaṃ akatvā vacanaṃ  nāma iti sithile kattabbe dhanitaṃ dhanite kattabbe sithilaṃ vimutte kattabbe niggahitaṃ niggahite kattabbe vimuttanti imāni cattāri byañjanāni antokammavācāya kammaṃ dūsenti evaṃ vadanto hi aññasmiṃ akkhare vattabbe aññaṃ vadati duruttaṃ karotīti vuccati
itaresu  pana dīgharassādīsu chasu byañjanesu dīghaṭṭhāne dīghameva rassaṭṭhāne ca rassamevāti evaṃ yathāṭhāne taṃ tadeva akkharaṃ bhāsantena anukkamāgataṃ paveṇiṃ avināsentena kammavācā kātabbā sace pana evaṃ akatvā dīghe vattabbe rassaṃ rasse vā vattabbe dīghaṃ vadati  tathā garuke vattabbe lahukaṃ lahuke vā vattabbe garukaṃ vadati sambandhe vā pana vattabbe vavatthitaṃ vavatthite vā vattabbe sambandhaṃ vadati evaṃ vuttepi kammavācā na kuppati imāni hi cha byañjanāni kammaṃ na kopenti
yaṃ pana suttantikattherā da-kāro ta-kāramāpajjati ta-kāro da-kāramāpajjati ca-kāro ja-kāramāpajjati ja-kāro ca-kāramāpajjati ya-kāro ka-kāramāpajjati ka-kāro ya-kāramāpajjati tasmā da-kārādīsu vattabbesu ta-kārādivacanaṃ na virujjhatīti vadanti taṃ kammavācaṃ patvā na vaṭṭati tasmā vinayadharena neva da-kāro ta-kāro kātabbo na ka-kāro ya-kāro yathāpāḷiyā niruttiṃ sodhetvā dasavidhāya byañjananiruttiyā vuttadose pariharantena kammavācā kātabbā itarathā hi sāvanaṃ hāpeti nāma
ti sāvanāya akāle anavakāse ñattiṃ aṭṭhapetvā paṭhamaṃyeva anussāvanakammaṃ katvā pacchā ñattiṃ ṭhapeti iti imehi pañcahākārehi anussāvanato kammāni vipajjanti tenāha  ti
 evaṃ anussāvanato kammavipattiṃ dassetvā sīmato kammavipatti uposathakkhandhakakathāya vuttanayā evāti tameva atidisanto āha ti kammadosoyeva  paṭhamaṃ
 evaṃ  sīmato kammavipattiṃ atidesato dassetvā idāni parisavasena dassetumāha tiādi ti ettha cattāro pakatattāti seso yathāha  catuvaggakaraṇe kamme cattāro bhikkhū pakatattā kammapattāti (pari 497) ettha ca  nāma anukkhittā anissāritā parisuddhasīlā cattāro bhikkhū  kammassa arahā anucchavikā sāmino na tehi vinā taṃ kammaṃ karīyati na tesaṃ chando vā pārisuddhi vā eti ti parisāya hatthapāsaṃ anāgatā ti ettha chandārahānanti seso yathāha avasesā pakatattā chandārahāti iminā ayamattho dīpito hoti  avasesā pana sacepi sahassamattā honti sace samānasaṃvāsakā sabbe chandārahāva  honti chandapārisuddhiṃ datvā āgacchantu vā mā vā kammaṃ pana tiṭṭhatīti ti sammukhībhūtā
ti kammapattānāgamanachandānāharaṇapaṭikkosanasaṅkhātaaṅgattayayutto  kammavipattilakkhaṇo ti parisavasena hoti
ti paṭikkosanti  kamme duvaṅgiko doso parisāya vasā siyāti yojanā
 etasmiṃ tatiye catuvaggike  na itare parisadosāti ekaṅgiko doso parisāya vasā siyāti yojanā duvaṅga yuttaparisādosassa dutiyaṃ desitattā duvaṅga yuttaparisādoso dutiyoti  vutto tathā tatiyaṃ desitattā ekaṅgayutto tatiyo veditabbo imameva nayaṃ pañcavaggādisaṅghattayassa atidisanto āha ti -saddena dasavaggavīsativaggasaṅghānaṃ gahaṇaṃ
 evaṃ catūsu saṅghesu catunnaṃ tikānaṃ vasena parisato kammavipattiyā dvādasavidhataṃ dassetumāha ti anuvādena nti vidhīyati parisāvasā catutthikā dosā  dvādasa siyunti yojanā ti etesu vatthutotiādinā vuttesu pañcasu kammadosesu niddhāraṇe bhummaṃ ti idaṃ niddhāretabbaṃ ti apalokanādīni cattāri ettha ca catuvaggādikaraṇīyesu kammesu pakatattena kammavācaṃ sāvetvā katameva kammaṃ kammapattena kataṃ hoti kammapatte pakatatte ṭhapetvā apakatattena kenaci kevaleneva kammavācaṃ sāvetvā kataṃ apakatattakammapattalakkhaṇābhāvā kammapattena ca kammavācāya assāvitattā anussāvanadosena vipannaṃ hotīti veditabbaṃ teneva porāṇakavinayadharattherā kammavipattisaṅkāparihāratthaṃ dvīhi tīhi ekato kammavācaṃ sāvayanti ayamettha saṅkhepo vitthāro pana parivārāvasāne  (pari 482 ādayo) vā  (pari aṭṭha 482 ādayo) ca gahetabbo

