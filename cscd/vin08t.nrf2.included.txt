
 evaṃ divāseyyavinicchayaṃ kathetvā idāni parikkhāravinicchayaṃ kathetuṃ tiādimāha tattha divāseyyavinicchayakathāya ādimhi vuttaṃ tatthāti padaṃ ānetvā tattha tesu mātikāpadesu samabhiniviṭṭhassa parikkhāroti padassa samaṇaparikkhāroti attho daṭṭhabboti yojanā esa nayo ito parepi samaṇaparikkhāro vutto na gihiparikkhāroti adhippāyo parisamantato kariyateti  chattādiko ti samaṇaparikkhāre kappatīti kappiyo na kappiyo akappiyo kappiyo ca akappiyo ca kappiyākappiyo samāhāradvandepi pulliṅgamicchanti paṇḍitā kappiyākappiyo  ca so parikkhāro ceti tathā tassa vinicchayo 
nti idaṃ upalakkhaṇamattaṃ sabbampi hi chattaṃ tathākariyamānaṃ na vaṭṭati tenevāha vajirabuddhiṭīkāyaṃ  sabbaparikkhāresu vaṇṇamaṭṭhavikāraṃ karontassa dukkaṭanti dīpentena na vaṭṭatīti vuttanti veditabbanti ti iminā thirakaraṇatthaṃ ekavaṇṇasuttena vinandhiyamānaṃ yadi vaṇṇamaṭṭhaṃ hoti tattha na dosoti dasseti ti nikhādanamukhena yadi na vaṭṭati tādisaṃ chattadaṇḍaṃ labhitvā kiṃ kātabbanti āha tiādi ti yathā lekhā na paññāyati tathā veṭhetabbo ti daṇḍamūle chattadaṇḍassa heṭṭhimakoṭiyanti attho nti chattassa anto khuddakamaṇḍalaṃ chattapañjare maṇḍalākārena baddhadaṇḍavalayaṃ  vā ti ninnaṃ unnataṃ vā katvā uṭṭhāpetvā ti sā lekhā rajjukehi bandhantu vā mā vā bandhituṃ yuttaṭṭhānattā vaṭṭati tena vuttaṃ ācariyabuddhadattamahātherena 
chattaṃ paṇṇamayaṃ kiñci bahi anto ca sabbaso
pañcavaṇṇena suttena sibbituṃ na ca vaṭṭati
chindituṃ aḍḍhacandaṃ vā paṇṇe makaradantakaṃ
ghaṭakaṃ vāḷarūpaṃ vā lekhā daṇḍe na vaṭṭati
sibbituṃ ekavaṇṇena chattaṃ suttena vaṭṭati
thiratthaṃ pañcavaṇṇena pañjaraṃ vā vinandhituṃ
ghaṭakaṃ vāḷarūpaṃ vā lekhā vā pana kevalā
chinditvā vāpi ghaṃsitvā dhāretuṃ pana vaṭṭati
ahicchattakasaṇṭhānaṃ  daṇḍabundamhi vaṭṭati
ukkiritvā katā lekhā bandhanatthāya vaṭṭatīti
tassa vaṇṇanāyampi ti tālapaṇṇādipaṇṇacchadanaṃ yaṃ kiñci chattaṃ ti upari ti heṭṭhā nti rūpaṃ dassetvā sūcikammaṃ kātuṃ ti chadanapaṇṇe nti aḍḍhacandākāraṃ nti makaradantākāraṃ yaṃ girikūṭanti vuccati chindituṃ na vaṭṭatīti sambandho mukhavaṭṭiyā nāmetvā baddhapaṇṇakoṭiyā vā matthakamaṇḍalakoṭiyā vā girikūṭādiṃ karonti iminā taṃ paṭikkhittaṃ ti chattadaṇḍe nti ghaṭākāro ti byagghādivāḷānaṃ rūpakaṃ vā ti ukkiritvā vā chinditvā vā cittakammavasena vā katarāji pañcavaṇṇānaṃ suttānaṃ antare nīlādiekavaṇṇena suttena thiratthaṃ chattaṃ anto ca bahi ca sibbituṃ vā chattadaṇḍaggāhakasalākapañjaraṃ thiratthaṃ vinandhituṃ vā vaṭṭatīti yojanā nti iminā anekavaṇṇehi suttehi  vaṇṇamaṭṭhatthāya sibbituñca vinandhituñca na vaṭṭatīti dīpeti potthakesu pana pañcavaṇṇenāti pāṭho dissati tassa ekavaṇṇena pañcavaṇṇena vā suttena thiratthaṃ sibbituṃ vinandhituṃ vā vaṭṭatīti yojanā kātabbā hoti
ettha ca heṭṭhā vuttena pañcavaṇṇena suttena sibbituṃ na ca vaṭṭatīti pāṭhena ca keci tālapaṇṇacchattaṃ anto vā bahi vā pañcavaṇṇena suttena sibbetvā vaṇṇamaṭṭhaṃ karonti taṃ na vaṭṭati ekavaṇṇe pana nīlena vā pītakena vā yena kenaci suttena anto vā bahi vā sibbituṃ chattadaṇḍaggāhakaṃ salākapañjaraṃ vā vinandhituṃ vaṭṭati tañca kho thirakaraṇatthaṃ na vaṇṇamaṭṭhatthāyāti aṭṭhakathāpāṭhena ca virujjhati tasmā so na gahetabbo
ti yathāvuttappakārā sakalā lekhā vā ti ukkiritvā kataṃ chinditvā ti cittakammādivasena kataṃ ghaṃsitvā ti chattadaṇḍassa pañjare gāhaṇatthāya phālitabundamhi mūleti attho ayamettha nissandehe vuttanayo khuddasikkhāgaṇṭhipade pana chattapiṇḍiyā mūleti vuttaṃ nti phullaahicchattakākāraṃ rajjukehi gāhāpetvā daṇḍe bandhanti tasmiṃ bandhanaṭṭhāne ti valayaṃ viya upaṭṭhāpetvā ti vātena yathā na calati evaṃ rajjūhi daṇḍe pañjarassa bandhanatthāya ukkiritvā katā lekhā vaṭṭatīti yojanā yathā vātappahārena acalanatthaṃ chattamaṇḍalikaṃ rajjukehi gāhāpetvā daṇḍe bandhanti tasmiṃ bandhanaṭṭhāne valayamiva ukkiritvā lekhaṃ ṭhapenti sā vaṭṭatīti sacepi na bandhati bandhanārahaṭṭhānattā valayaṃ ukkiritvā vaṭṭatīti gaṇṭhipade vattantīti āgataṃ tasmā pakkharaṇesu āgatanayeneva chatte paṭipajjitabbanti
 cīvare pana ti  nānāvaṇṇehi suttehi idañca tathā karontānaṃ vasena vuttaṃ ekavaṇṇasuttakenapi na vaṭṭatiyeva pakatisūcikammameva vaṭṭatīti hi vuttaṃ ti dvinnaṃ paṭṭānaṃ saṅghaṭitaṭṭhānaṃ sandhāyetaṃ vuttaṃ ti cīvarapariyante anuvātaṃ sandhāyetaṃ vuttaṃ ti varakasīsākārena sibbanaṃ nti dviguṇasaṅkhalikākārena sibbanaṃ biḷālasaṅkhalikākārena sibbanaṃ vā veṇiṃ vā saṅkhalikaṃ vā karontīti karaṇakiriyāya sambandho  nāma cetiyasaṇṭhānaṃ  yaṃ agghiyatthambhoti vadanti  nāma mūle tanukaṃ agge mahantaṃ katvā gadākārena sibbanaṃ  nāma mūle ca agge ca ekasadisaṃ katvā muggarākārena sibbanaṃ ti  gaṇṭhikapaṭṭapāsakapaṭṭānaṃ ante pāḷibaddhaṃ katvā kakkaṭakānaṃ akkhisaṇṭhānaṃ paṭṭhapenti karontīti attho ti gaṇṭhikapāsakapaṭṭānaṃ koṇehi nīhaṭasuttānaṃ koṭiyoti tīsupi gaṇṭhipadesu vuttaṃ kathaṃ pana tā piḷakā duviññeyyarūpā kātabbāti koṇehi nīhaṭasuttānaṃ antesu ekavāraṃ gaṇṭhikakaraṇena vā puna nivattetvā sibbanena vā duviññeyyasabhāvaṃ katvā suttakoṭiyo rassaṃ katvā chinditabbā dhammasirittherena pana koṇasuttā ca piḷakā duviññeyyāva kappareti vuttaṃ tathā ācariyabuddhadattattherenapi suttā ca piḷakā tattha duviññeyyāva dīpitāti vuttaṃ tasmā tesaṃ matena koṇasuttā ca piḷakā ca koṇasuttapiḷakāti evamettha attho daṭṭhabbo
vimativinodaniyampi  ti gaṇṭhikapāsakapaṭṭānaṃ koṇehi bahi niggatasuttānaṃ piḷakākārena ṭhapitakoṭiyoti keci vadanti te piḷake chinditvā duviññeyyā kātabbāti tesaṃ adhippāyo keci pana koṇasuttā ca piḷakā cāti dveyevāti vadanti tesaṃ matena gaṇṭhikapāsakapaṭṭānaṃ koṇato koṇaṃ nīhaṭasuttā koṇasuttā nāma samantato pana pariyantena gatā caturassasuttā piḷakā nāma taṃ duvidhampi keci cīvarato visuṃ paññānatthāya vikārayuttaṃ karonti taṃ nisedhāya duviññeyyarūpā vaṭṭatīti vuttaṃ na pana sabbathā acakkhugocarabhāvena sibbanatthāya tathāsibbanassa asakkuṇeyyattā yathā pakaticīvarato vikāro na paññāyati evaṃ sibbitabbanti adhippāyo rajanakammato pubbe paññāyamānopi viseso cīvare ratte ekavaṇṇato na paññāyatīti āha ti
ti  nīlamaṇiādipāsāṇena aṃsabaddhakakāyabandhanādikaṃ acīvarattā saṅkhādīhi ghaṃsituṃ vaṭṭatīti vadanti nti cīvarassa dīghato tiriyañca sibbitānaṃ catūsu kaṇṇesu koṇesu ca nikkhantānaṃ suttasīsānametaṃ nāmaṃ taṃ chinditvāva pārupitabbaṃ tenāha nti bhagavatā anuññātaṃ ekaṃ kaṇṇasuttampi atthi taṃ pana nāmena sadisampi ito aññamevāti dassetuṃ tiādi vuttaṃ ti cīvararajjuyaṃ  cīvarabandhanatthāya vimativinodaniyaṃ  ettakameva vuttaṃ
sāratthadīpaniyaṃ  pana nti rajanakāle bandhitabbaṃ sesakāle mocetvā ṭhapetabbanti vuttaṃ vinayasaṅgahappakaraṇassa porāṇaṭīkāyampi idameva gahetvā vuttaṃ taṃ pana cīvarakkhandhake  majjhena laggenti ubhato galati bhagavato etamatthaṃ ārocesuṃ anujānāmi bhikkhave kaṇṇe bandhitunti kaṇṇo jīrati bhagavato etamatthaṃ ārocesuṃ anujānāmi bhikkhave kaṇṇasuttakanti evaṃ anuññātacīvararajjuyaṃ rajitvā pasāritacīvarassa olambakasuttaṃ sandhāya vuttanti daṭṭhabbaṃ
ti cīvarapārupanakāle pāsake laggāpanatthaṃ kate dantādimaye gaṇṭhike ti binduṃ binduṃ katvā uṭṭhāpetabbapiḷakā vuttañhetaṃ vinayavinicchayappakaraṇe 
nānāvaṇṇehi suttehi maṇḍanatthāya cīvaraṃ
samaṃ satapadādīnaṃ sibbituṃ na ca vaṭṭati
pattassa pariyante vā tathā pattamukhepi ca
veṇiṃ saṅkhalikaṃ vāpi karoto hoti dukkaṭaṃ
paṭṭampi  gaṇṭhipāsānaṃ aṭṭhakoṇādikaṃ vidhiṃ
tatthagghiyagadārūpaṃ muggarādiṃ karonti ca
tattha kakkaṭakakkhīni uṭṭhāpenti na vaṭṭati
suttā ca piḷakā tattha duviññeyyāva dīpitā
catukoṇāva vaṭṭanti gaṇṭhipāsakapaṭṭakā
kaṇṇakoṇesu suttāni ratte chindeyya cīvare
sūcikammavikāraṃ  vā aññaṃ vā pana kiñcipi
cīvare bhikkhunā kātuṃ kārāpetuṃ na vaṭṭati
yo ca pakkhipati bhikkhu cīvaraṃ
kañjipiṭṭhakhaliallikādisu
vaṇṇamaṭṭhamabhipatthayaṃ paraṃ
tassa natthi pana mutti dukkaṭā
sūcihatthamalādīnaṃ karaṇe cīvarassa ca
tathā kiliṭṭhakāle ca dhovanatthaṃ tu vaṭṭati
rajane pana gandhaṃ vā telaṃ vā lākhameva vā
kiñci pakkhipituṃ tattha bhikkhuno na ca vaṭṭati
saṅkhena maṇinā vāpi aññenapi ca kenaci
cīvaraṃ na ca ghaṭṭeyya ghaṃsitabbaṃ na doṇiyā
cīvaraṃ doṇiyaṃ katvā nātighaṭṭeyya muṭṭhinā
rattaṃ paharituṃ kiñci hattheheva ca vaṭṭati
gaṇṭhike pana lekhā vā piḷakā vā na vaṭṭati
kappabinduvikāro vā pāḷikaṇṇikabhedatoti
vinayasāratthasandīpaniyampi nti satapadādīhi sadisaṃ tulyatthe karaṇavacanappasaṅge sāmivacanaṃ ti anuvātassa ubhayapariyante vā ti dvinnaṃ āyāmavitthārapaṭṭānaṃ saṅghaṭitaṭṭhāne kaṇṇepi vā ekasseva vā paṭṭassa ūnapūraṇatthaṃ ghaṭitaṭṭhānepi vā  ti kudrūsasīsākārena sibbanaṃ keci varakasīsākārenāti  vadanti nti biḷāladāmasadisasibbanaṃ keci satapadisadisanti vadanti
ti pattampi aṭṭhakoṇādiko vidhi pakāro etassāti  taṃ nti vā gāthābandhavasena niggahitāgamo aṭṭhakoṇādikaṃ vidhinti etaṃ paṭṭanti etassa samānādhikaraṇavisesanaṃ kiriyāvisesanaṃ vā karontīti iminā sambandho atha vā nti ettha bhummatthe upayogavacanaṃ paṭṭeti attho imasmiṃ pakkhe nti upayogavacanaṃ nti etassa visesanaṃ idha vakkhamānacatukoṇasaṇṭhānato aññaṃ aṭṭhakoṇādikaṃ nāma ti tasmiṃ paṭṭadvaye nti agghiyasaṇṭhānañceva gadāsaṇṭhānañca sibbanaṃ nti laguḷasaṇṭhānasibbanaṃ saddena cetiyādisaṇṭhānānaṃ gahaṇaṃ
ti paṭṭadvaye tasmiṃ ṭhāne ti kuḷīrakacchisadisāni sibbanavikārāni ti karonti ti tasmiṃ gaṇṭhikapāsakapaṭṭake ti koṇato koṇaṃ sibbitasuttā ceva caturasse sibbitasuttā ca ti tesameva suttānaṃ nivattetvā sibbitakoṭiyo ca ti rajanakāle duviññeyyarūpā anoḷārikā dīpitā vaṭṭantīti yathāha koṇasuttapiḷakā ca cīvare ratte duviññeyyarūpā vaṭṭantīti 
gaṇṭhikapaṭṭikā pāsapaṭṭikāti yojanā ti cīvarakaṇṇe suttā ceva pāsakapaṭṭānaṃ koṇesu suttāni ca acchindati ettha ca cīvare āyāmato vitthārato ca sibbitvā anuvātato bahi nikkhamitasuttaṃ cīvaraṃ rajitvā sukkhāpanakāle rajjuyā vā cīvaravaṃse vā  bandhitvā olambituṃ anuvāte bandhasuttāni ca kaṇṇasuttāni nāma yathāha cīvarassa kaṇṇasuttakaṃ na ca vaṭṭati rajitakāle chinditabbaṃ yaṃ pana anujānāmi bhikkhave kaṇṇasuttakanti evaṃ anuññātaṃ taṃ anuvāte pāsakaṃ katvā bandhitabbaṃ rajanakāle lagganatthāyāti 
ti cīvaramaṇḍanatthāya nānāsuttakehi satapadisadisaṃ sibbantā āgantukapaṭṭaṃ  ṭhapenti evarūpaṃ sūcikammavikāraṃ vā ti aññampi yaṃ kiñci mālākammamigapakkhipadādikaṃ sibbanavikāraṃ nti sayaṃ kātuṃ nti aññena vā kārāpetuṃ
yo bhikkhu paraṃ uttamaṃ vaṇṇamaṭṭhamabhipatthayanto kañjikapiṭṭhakhaliallikādīsu cīvaraṃ pakkhipati tassa pana bhikkhuno dukkaṭā mokkho na vijjatīti yojanā nti vāyanatantamakkhanaṃ kañjikasadisā sulākañjikaṃ nti taṇḍulapiṭṭhaṃ taṇḍulapiṭṭhehi pakkā ti niyyāso saddena lākhādīnaṃ gahaṇaṃ cīvarassa karaṇe karaṇakāle samuṭṭhitānaṃ sūcihatthamalādīnaṃ kiliṭṭhakāle dhovanatthañca kañjikapiṭṭhakhaliallikādīsu pakkhipati vaṭṭatīti yojanā
ti yena kasāvena cīvaraṃ rajati tasmiṃ rajane cīvarassa sugandhabhāvatthāya  ujjalabhāvatthāya  vaṇṇatthāya ti evarūpaṃ yaṃ kiñci ti pāsāṇena ti yena ujjalaṃ hoti evarūpena muggarādinā aññenapi kenaci vatthunā ti rajanambaṇe  hatthena gāhāpetvā na gahetabbaṃ rattaṃ cīvaraṃ hatthehi kiñci thokaṃ paharituṃ vaṭṭatīti  yojanā yattha pakkarajanaṃ pakkhipanti sā rajanadoṇī tattha aṃsabaddhakakāyabandhanādiṃ ghaṭṭetuṃ vaṭṭatīti gaṇṭhipade vuttaṃ
ti veḷudantavisāṇādimayagaṇṭhike ti vaṭṭādibhedā lekhā vā ti sāsapabījasadisā khuddakabubbuḷā ti maṇikāvaḷirūpapupphakaṇṇikarūpabhedato kappabinduvikāro vā na vaṭṭatīti yojanāti vuttaṃ tasmā tatheva cīvare paṭipajjitabbaṃ
tiādīsu ti tambādimaye puggalike tividhepi kappiyathālake ti maṇivaṇṇakaraṇapayogo na vaṭṭati telavaṇṇapayogo pana vaṭṭati ti samaṇasāruppavaṇṇaṃ sandhāya vuttaṃ maṇivaṇṇaṃ pana pattaṃ aññena kataṃ labhitvā paribhuñjituṃ vaṭṭatīti vadanti ti tipusīsādimaye pattaṭṭhapanakamaṇḍale na bhikkhave vicitrāni pattamaṇḍalāni dhāretabbāni rūpakākiṇṇāni bhittikammakatānīti  vuttattā ti vuttaṃ anujānāmi bhikkhave makaradantakaṃ chinditunti  vuttattā ti vuttaṃ tenāhu porāṇā 
thālakassa ca pattassa bahi antopi vā pana
āraggena katā lekhā na ca vaṭṭati kācipi
āropetvā bhamaṃ pattaṃ majjitvā ce pacanti ca
maṇivaṇṇaṃ karissāma iti kātuṃ na vaṭṭati
pattamaṇḍalake kiñci
bhittikammaṃ na vaṭṭati
na doso koci tatthassa
kātuṃ makaradantakanti
vinayasāratthasandīpaniyampi ti ārakaṇṭakaggena sūcimukhena vā ti vaṭṭakagomuttādisaṇṭhānā yā kācipi rāji ti bhame allīyāpetvā ti patte chavirakkhaṇatthāya tipusīsādīhi kate pattassa heṭṭhā ādhārādīnaṃ upari kātabbe pattamaṇḍalake nti nānākārarūpakakammavicittaṃ yathāha na bhikkhave vicitrāni pattamaṇḍalāni dhāretabbāni rūpakākiṇṇāni bhittikammakatānīti ti tasmiṃ pattamaṇḍale ti bhikkhussa nti girikūṭanti vuttaṃ tasmā evaṃ pattathālakādīsu paṭipajjitabbaṃ
ti āraggena dinnalekhā na vaṭṭati jātihiṅgulikādivaṇṇehi katalekhā pana vaṭṭati nti dhamakaraṇassa hatthena gahaṇatthaṃ katassa chattākārassa mukhavaṭṭiyaṃ parissāvanabandhaṭṭhāneti keci vinayavinicchayepi 
na  dhammakaraṇacchatte lekhā kācipi vaṭṭati
kucchiyaṃ vā ṭhapetvā taṃ lekhaṃ tu mukhavaṭṭiyanti 
vuttaṃ taṭṭīkāyaṃ pana mukhavaṭṭiyā yā lekhā parissāvanabandhanatthāya anuññātā taṃ lekhaṃ ṭhapetvā dhamakaraṇacchatte vā kucchiyaṃ vā kāci lekhā na vaṭṭatīti yojanāti vuttaṃ tasmā tattha vuttanayeneva dhamakaraṇe paṭipajjitabbaṃ
 kāyabandhane pana ti kakkaṭakassa akkhisadisāni nti makaramukhasaṇṭhānaṃ nti udakasappasīsasadisasaṇṭhānāni ti kuñjaracchisaṇṭhānāni ti ettha ekarajjukaṃ dviguṇatiguṇaṃ katvā bandhituṃ na vaṭṭati ekameva pana satavārampi sarīraṃ parikkhipitvā bandhituṃ vaṭṭati bahurajjuke ekato katvā ekena  nirantaraṃ veṭhetvā kataṃ bahurajjukanti na vattabbaṃ taṃ vaṭṭatīti vuttattā taṃ murajasaṅkhaṃ na gacchatīti veditabbaṃ murajañhi nānāvaṇṇehi suttehi murajavaṭṭisaṇṭhānaṃ veṭhetvā karonti idaṃ pana murajaṃ maddavīṇasaṅkhātaṃ pāmaṅgasaṇṭhānañca dasāsu vaṭṭati kāyabandhanassa dasā jīranti anujānāmi bhikkhave murajaṃ maddavīṇanti  vuttattā
ti dasāpariyosāne thirabhāvāya dantavisāṇasuttādīhi kate vidhe sāratthadīpaniyaṃ  pana kāyabandhanassa pāsante dasāmūle tassa thirabhāvatthaṃ kattabbe dantavisāṇādimaye vidheti vuttaṃ  nāma saṅkho cakkaṃ puṇṇakumbho gayā sirīvaccho aṅkuso dhajaṃ sovatthikanti macchayugaḷachattanandiyāvaṭṭādivasenapi vadanti nti dantādīhi katassa vidhassa ubhosu koṭīsu kātabbaparicchedarājimattaṃ vinayavinicchayappakaraṇepi 
suttaṃ vā diguṇaṃ katvā koṭṭenti ca tahiṃ tahiṃ
kāyabandhanasobhatthaṃ taṃ na vaṭṭati bhikkhuno
dasāmukhe daḷhatthāya dvīsu antesu vaṭṭati
mālākammalatākammacittikampi na vaṭṭati
akkhīni  tattha dassetvā
koṭṭite pana kā kathā
kakkaṭakkhīni vā tattha
uṭṭhāpetuṃ na vaṭṭati
ghaṭaṃ deḍḍubhasīsaṃ vā makarassa mukhampi vā
vikārarūpaṃ yaṃ kiñci na vaṭṭati dasāmukhe
ujukaṃ  macchakaṇṭaṃ vā maṭṭhaṃ vā pana paṭṭikaṃ
khajjūripattakākāraṃ katvā vaṭṭati koṭṭitaṃ
paṭṭikā sūkarantanti duvidhaṃ kāyabandhanaṃ
rajjukā dussapaṭṭādi sabbaṃ tassānulomikaṃ
murajaṃ maddavīṇañca deḍḍubhañca kalābukaṃ
rajjuyo ca na vaṭṭanti purimā dvedasā siyuṃ
dasā pāmaṅgasaṇṭhānā niddiṭṭhā kāyabandhane
ekā dviticatasso vā vaṭṭanti na tato paraṃ
ekarajjumayaṃ vuttaṃ muninā kāyabandhanaṃ
tañca pāmaṅgasaṇṭhānaṃ ekampi ca na vaṭṭati
rajjuke ekato katvā bahū ekāya rajjuyā
nirantarañhi veṭhetvā kataṃ vaṭṭati bandhituṃ
dantakaṭṭhavisāṇaṭṭhilohaveḷunaḷabbhavā
jatusaṅkhamayā suttaphalajā vidhakā matā
kāyabandhanavidhepi  vikāro na ca vaṭṭati
tattha tattha paricchedalekhāmattaṃ tu vaṭṭatīti 
vuttaṃ
vinayasāratthasandīpaniyampi nti paṭṭikāya tattha tattha nti tathākoṭṭitadiguṇasuttakāyabandhanaṃ antesu daḷhatthāya dasāmukhe diguṇaṃ katvā koṭṭenti vaṭṭatīti yojanā ti mālākammalatākammacittayuttampi kāyabandhanaṃ ti kuñjarakkhīni ti kāyabandhane na vaṭṭatīti kā kathā nti ukkirituṃ
nti ghaṭasaṇṭhānaṃ ti udakasappasīsaṃ mukhasaṇṭhānaṃ vā yaṃ kiñci vikārarūpaṃ dasāmukhe na vaṭṭatīti yojanā ettha ca ubhayapassesu macchakaṇṭakayuttaṃ macchassa piṭṭhikaṇṭakaṃ viya yassā paṭṭikāya vāyanaṃ hoti idaṃ kāyabandhanaṃ  nāma yassa khajjūripattasaṇṭhānamiva vāyanaṃ hoti taṃ  nāma
pakativikārā paṭṭikā  nāma kuñcikākosasaṇṭhānaṃ  duvidhassa kāyabandhanassa tattha rajjukā sūkarantānulomikā dussapaṭṭaṃ paṭṭikānulomikaṃ saddena muddikakāyabandhanaṃ gahitaṃ tañca sūkarantānulomikaṃ yathāha ekarajjukaṃ pana muddikakāyabandhanañca sūkarantaṃ anulometīti  tattha rajjukā nāma ekāvaṭṭā bahurajjukassa akappiyabhāvaṃ vakkhati muddikakāyabandhanaṃ nāma caturassaṃ akatvā sajjitanti gaṇṭhipade vuttaṃ
 nāma murajavaṭṭisaṇṭhānaṃ veṭhetvā kataṃ ti nānāsuttehi veṭhetvā sikkhābhājanavinicchaye pana bahukā rajjuyo ekato katvā ekāya rajjuyā veṭhitanti vuttaṃ  nāma pāmaṅgasaṇṭhānaṃ  nāma udakasappasadisaṃ  nāma bahurajjukaṃ ti ubhayakoṭiyaṃ ekato abandhā bahurajjuyo tathābandhā kalābukaṃ nāma hoti ti murajādīni imāni sabbāni kāyabandhanāni na vaṭṭanti ti murajaṃ  maddavīṇanāmañcāti dve dasāsu siyunti vattabbe gāthābandhavasena vaṇṇalopena dasā siyunti vuttaṃ yathāha murajaṃ maddavīṇanti idaṃ dasāsuyeva anuññātanti
ti pāmaṅgadāmaṃ viya caturassasaṇṭhānā nti nānāvaṭṭe ekato vaṭṭetvā kataṃ rajjumayaṃ kāyabandhanaṃ vattuṃ vaṭṭatīti rajjukā dussapaṭṭādīti ettha ekavaṭṭarajjukā gahitā idha pana nānāvaṭṭe ekato vaṭṭetvā katā ekāva rajju gahitā ti taṃ vā nayampi ekarajjukakāyabandhanaṃ pāmaṅgasaṇṭhānena ganthitaṃ ti kevalampi na vaṭṭati
bahū  rajjuke ekato katvāti yojanā nti murajaṃ kalābukañca na hoti rajjukakāyabandhanameva hotīti adhippāyo ayaṃ pana vinicchayo bahurajjuke ekato katvā ekena nirantaraṃ veṭhetvā kataṃ bahurajjukanti na vattabbaṃ taṃ vaṭṭatīti aṭṭhakathāgato idha vutto sikkhābhājanavinicchaye bahurajjuyo ekato katvā ekāya veṭhitaṃ murajaṃ nāmāti yaṃ vuttaṃ taṃ iminā virujjhanato na gahetabbaṃ
saddena hatthidantā vuttā ti lākhā nti saṅkhanābhimayaṃ ti ettha tipi pāṭho vidhapariyāyo ti kāyabandhanassa dasāya thirabhāvatthaṃ kaṭṭhadantādīhi kate vidhe  aṭṭhamaṅgalādiko ti tasmiṃ tasmiṃ ṭhāne saddena ghaṭākāropi vaṭṭatīti dīpetīti attho pakāsito tasmā tena nayena kāyabandhanavicāro kātabboti
 ujukamevāti vuttattā caturassādisaṇṭhānāpi vaṅkagatikā ti vāsiādibhaṇḍapakkhipane vinayavinicchayappakaraṇe pana 
mālākammalatākammanānārūpavicittitā
na ca vaṭṭati bhikkhūnaṃ añjanī janarañjanī
tādisaṃ  pana ghaṃsitvā veṭhetvā suttakena vā
vaḷañjantassa bhikkhussa na doso koci vijjati
vaṭṭā vā caturassā vā aṭṭhaṃsā vāpi añjanī
vaṭṭatevāti niddiṭṭhā vaṇṇamaṭṭhā na vaṭṭati
tathāñjanisalākāpi añjanithavikāya ca
nānāvaṇṇehi suttehi cittakammaṃ na vaṭṭati
ekavaṇṇena  suttena sipāṭiṃ yena kenaci
yaṃ kiñci pana sibbetvā vaḷañjantassa vaṭṭatīti 
āgataṃ
taṭṭīkāyampi ti mālākammalatākammehi ca migapakkhirūpādinānārūpehi ca vicittitā ti bālajanapalobhinī ti ettha saddena soḷasaṃsādīnaṃ gahaṇaṃ ti mālākammādivaṇṇamaṭṭhā añjanīsalākāpi tathā vaṇṇamaṭṭhā na vaṭṭatīti yojanā añjanīthavikāya ca nānāvaṇṇehi suttehi cittakammaṃ na vaṭṭatīti pāṭho yujjati thavikāpi vāti pāṭho dissati so na gahetabbo pītādinā yena kenaci ekavaṇṇena suttena pilotikādimayaṃ kiñcipi sipāṭikaṃ sibbetvā vaḷañjantassa vaṭṭatīti yojanāti āgataṃ
dīsu ti potthakādiabhisaṅkharaṇatthaṃ kate dīghamukhasatthake bhamakārānaṃ dāruādilikhanasatthakanti keci nti vaṭṭaṃ katvā uṭṭhāpetabbabubbuḷakaṃ nti iminā piḷakādiṃ saṅgaṇhāti ti yaṃ kiñci chedanake khuddakasatthe nti ekavaṭṭamaṇi nti sāsapamattikāmuttarājisadisā bahuvaṭṭalekhā imasmiṃ adhikāre avuttattā lekhaniyaṃ yaṃ kiñci vaṇṇamaṭṭhaṃ vaṭṭatīti vadanti vajirabuddhiṭīkāyaṃ pana kuñcikāya senāsanaparikkhārattā suvaṇṇarūpiyamayāpi vaṭṭatīti chāyā dissati kuñcikāya  vaṇṇamaṭṭhakammaṃ na vaṭṭatīti  vacanato aññe kappiyalohādimayāva kuñcikā kappanti pariharaṇīyaparikkhārattāti vuttaṃ  potthakādikaraṇasatthakajāti  āmalakaphalamayoti vadanti
nti  nakhacchedanakāle daḷhaggahaṇatthaṃ valiyuttameva karonti ti iminā aññampi vikāraṃ daḷhīkammādiatthāya karonti na vaṇṇamaṭṭhatthāya taṃ vaṭṭatīti dīpitaṃ tena ca kattaradaṇḍakoṭiyaṃ aññamaññaṃ saṅghaṭṭanena saddaniccharaṇatthāya katavalayādikaṃ avuttampi yato upapannaṃ hoti ettha ca ti saddena parissayavinodanādiṃ saṅgaṇhāti tena kattarayaṭṭhikoṭiyaṃ katavalayānaṃ aññamaññasaṅghaṭṭanena saddaniccharaṇaṃ dīghajātikādiparissayavinodanatthaṃ hoti tasmā vaṭṭatīti dīpeti tenāha ācariyavaro 
maṇikaṃ piḷakaṃ vāpi pipphale ārakaṇṭake
ṭhapetuṃ pana yaṃ kiñci na ca vaṭṭati bhikkhuno
daṇḍakepi paricchedalekhāmattaṃ tu vaṭṭati
valitvā ca nakhacchedaṃ karontīti hi vaṭṭatīti
tassa vaṇṇanāyampi nti thūlabubbuḷaṃ nti sukhumabubbuḷaṃ ti vatthacchedanasatthe ti pattadhāravalayānaṃ vijjhanakaṇṭake nti uṭṭhāpetuṃ ti sesavaṇṇamaṭṭhampi ca ti pipphalidaṇḍake yathāha pipphalikepi maṇikaṃ vā piḷakaṃ vā yaṃ kiñci ṭhapetuṃ na vaṭṭati daṇḍake pana paricchedalekhā vaṭṭatīti nti āṇibandhanaṭṭhānaṃ patvā paricchindanatthaṃ ekāva lekhā vaṭṭatīti ti ubhayakoṭimukhaṃ katvā majjhe valiyo gāhetvā nakhacchedaṃ yasmā karonti tasmā vaṭṭatīti yojanāti āgatā
nti uttarāraṇiyā pavesanatthaṃ āvāṭamaṇḍalaṃ hoti dantakaṭṭhacchedanavāsiyaṃ ujukameva bandhitunti sambandho ettha ca ti iminā vaṅkaṃ katvā bandhituṃ na  vaṭṭatīti dasseti teneva añjaniyampi tathā dassitaṃ  ekapasse  vāti vacanaseso vāsidaṇḍassa ubhosu passesu daṇḍakoṭīnaṃ acalanatthaṃ bandhitunti attho kappiyalohena caturassaṃ vā aṭṭhaṃsaṃ vā kātuṃ vaṭṭatīti yojanā
ti āmalakaphalāni pisitvā tena kakkena katatelabhājane tattha kira pakkhittaṃ telaṃ sītaṃ hoti tathā hi vuttaṃ ācariyena 
uttarāraṇiyaṃ vāpi dhanuke pelladaṇḍake
mālākammādi yaṃ kiñci vaṇṇamaṭṭhaṃ na vaṭṭati
saṇḍāse dantakaṭṭhānaṃ tathā chedanavāsiyā
dvīsu passesu lohena bandhituṃ pana vaṭṭati
tathā kattaradaṇḍepi cittakammaṃ na vaṭṭati
vaṭṭalekhāva vaṭṭanti ekā vā dvepi heṭṭhato
visāṇe nāḷiyaṃ vāpi tathevāmaṇḍasārake
telabhājanake sabbaṃ vaṇṇamaṭṭhaṃ tu vaṭṭatīti
ṭīkāyampi araṇisahite bhantakiccakaro daṇḍo  nāma ti saddena adharāraṇiṃ saṅgaṇhāti udukkhaladaṇḍassetaṃ adhivacanaṃ añchanakayantadhanu  nāma musalamatthakapīḷanadaṇḍako  nāma ti aggisaṇḍāse dantakaṭṭhānaṃ chedanavāsiyā tathā yaṃ kiñci vaṇṇamaṭṭhaṃ na vaṭṭatīti sambandho ti vāsiyā ubhosu passesu ti kappiyalohena ti ujukameva vā caturassaṃ vā aṭṭhaṃsaṃ vā bandhituṃ vaṭṭati ti aggisaṇḍāseti nissandehe vuttaṃ aṭṭhakathāyaṃ panettha sūcisaṇḍāso dassito  ti heṭṭhā ayopaṭṭavalaye upari ahicchattakamakuḷamattanti aṭṭhakathāyaṃ vuttaṃ ti telāsiñcanakagavayamahiṃsādisiṅge ti veḷunāḷikādināḷiyaṃ saddena alābuṃ saṅgaṇhāti ti āmalakacuṇṇamayatelaghaṭe  ti vuttappakāreyeva telabhājane ti pumitthirūparahitaṃ mālākammādi sabbaṃ vaṇṇamaṭṭhaṃ vaṭṭatīti āgataṃ
ti kaṭasārādimaye parikammakatāya bhūmiyā attharitabbaattharaṇe ti iminā sabbabhājane saṅgaṇhāti ti yathāvuttesu mañcādīsu itthipurisarūpampi vaṭṭati telabhājanesuyeva itthipurisarūpānaṃ paṭikkhipitattā telabhājanena saha agaṇetvā visuṃ mañcādīnaṃ gahitattā cāti vadanti kiñcāpi vadanti etesaṃ pana mañcādīnaṃ hatthena āmasitabbabhaṇḍattā itthirūpamettha na vaṭṭatīti gahetabbaṃ vajirabuddhiṭīkāyaṃ  pana tālavaṇṭabījaniādīsu vaṇṇamaṭṭhakammaṃ vaṭṭatīti vuttaṃ kiñcāpi tāni kuñcikā viya pariharaṇīyāni atha kho uccāvacāni na dhāretabbānīti paṭikkhepābhāvato vuttaṃ kevalañhi tāni anujānāmi bhikkhave vidhūpanañca tālavaṇṭañcātiādinā vuttāni gaṇṭhipade pana telabhājanesu vaṇṇamaṭṭhakammaṃ vaṭṭati senāsanaparikkhārattā vuttanti vuttaṃ ācariyabuddhadattattherenapi vuttameva 
pānīyassa uḷuṅkepi doṇiyaṃ rajanassapi
ghaṭe phalakapīṭhepi valayādhārakādike
tathā pattapidhāne ca tālavaṇṭe ca bījane
pādapuñchaniyaṃ vāpi sammuñjaniyameva ca
mañce  bhūmatthare pīṭhe bhisibimbohanesu ca
mālākammādikaṃ cittaṃ sabbameva ca vaṭṭatīti
 evaṃ samaṇaparikkhāresu kappiyākappiyaṃ kathetvā idāni senāsane kathetuṃ tyādimāha ettha saddo visesajotako tena sabbaratanamayampi vaṇṇamaṭṭhakammaṃ vaṭṭati kimaṅgaṃ pana aññavaṇṇamaṭṭhakammanti atthaṃ joteti yadi evaṃ kismiñci paṭisedhetabbe santepi tathā vattabbaṃ siyāti āha ti vuttampi cetaṃ ācariyabuddhadattattherena 
nānāmaṇimayatthambhakavāṭadvārabhittikaṃ 
senāsanamanuññātaṃ kā kathā vaṇṇamaṭṭhake
sovaṇṇiyaṃ dvārakavāṭabaddhaṃ
suvaṇṇanānāmaṇibhittibhūmiṃ
na kiñci ekampi nisedhanīyaṃ
senāsanaṃ vaṭṭati sabbamevāti
samantapāsādikāyampi paṭhamasaṅghādisesavaṇṇanāyaṃ  senāsanaparibhogo pana sabbakappiyo tasmā jātarūparajatamayā sabbepi senāsanaparikkhārā āmāsā bhikkhūnaṃ dhammavinayavaṇṇanaṭṭhāne ratanamaṇḍape karonti phalikatthambhe ratanadāmapaṭimaṇḍite tattha sabbupakaraṇāni bhikkhūnaṃ paṭijaggituṃ vaṭṭantīti āgataṃ tassā vaṇṇanāyaṃ pana vimativinodaniyaṃ  ti yathāvuttasuvaṇṇādimayānaṃ senāsanaparikkhārānaṃ āmasanagopanādivasena paribhogo sabbathā kappiyoti adhippāyo tenāha tasmātiādi bhikkhūnaṃ dhammavinayavaṇṇanaṭṭhāneti vuttattā saṅghikameva  suvaṇṇamayaṃ senāsanaṃ senāsanaparikkhārā ca vaṭṭanti na puggalikānīti veditabbanti vaṇṇitaṃ
senāsanakkhandhakavaṇṇanāyampi samantapāsādikāyaṃ  nti suvaṇṇarajatādivicitrāni kavāṭāni mañcapīṭhāni tālavaṇṭāni suvaṇṇarajatamayapānīyaghaṭapānīyasarāvāni yaṃ kiñci cittakammakataṃ sabbaṃ vaṭṭati pāsādassa dāsidāsaṃ khettaṃ vatthuṃ gomahiṃsaṃ demāti vadanti pāṭekkaṃ gahaṇakiccaṃ natthi pāsāde paṭiggahite paṭiggahitameva hoti gonakādīni saṅghikavihāre vā puggalikavihāre vā mañcapīṭhesu attharitvā paribhuñjituṃ na vaṭṭanti dhammāsane pana gihivikatanīhārena labbhanti tatrāpi nipajjituṃ na vaṭṭatīti āgataṃ tassā vaṇṇanāyaṃ pana vimativinodaniyaṃ  ti saṅghikasenāsanaṃ sandhāya vuttaṃ puggalikaṃ pana suvaṇṇādivicitraṃ bhikkhussa sampaṭicchitumeva na vaṭṭati na tvevāhaṃ bhikkhave kenaci pariyāyena jātarūparajataṃ sāditabbanti  vuttattā tenevettha aṭṭhakathāyaṃ  saṅghikavihāre vā puggalikavihāre vāti na vuttaṃ gonakādiakappiyabhaṇḍavisayeva evaṃ vuttaṃ ekabhikkhussapi tesaṃ gahaṇe dosābhāvāti vaṇṇitaṃ
tasmiṃyeva khandhake aṭṭhakathāyaṃ  sacepi rājarājamahāmattādayo ekappahāreneva mañcasataṃ vā mañcasahassaṃ vā denti sabbe kappiyamañcā sampaṭicchitabbā sampaṭicchitvā vuḍḍhapaṭipāṭiyā saṅghikaparibhogena paribhuñjathāti dātabbā puggalikavasena na dātabbāti āgataṃ tassā vaṇṇanāyaṃyeva vimativinodaniyaṃ ti iminā suvaṇṇādivicittaṃ akappiyamañcaṃ saṅghassāti vuttepi sampaṭicchituṃ na vaṭṭatīti dasseti vihārassa demāti vutte saṅghasseva  vaṭṭati na puggalassa khettādi viyāti daṭṭhabbanti vaṇṇitaṃ tasmā bhagavato āṇaṃ sampaṭicchantehi lajjipesalabahussutasikkhākāmabhūtehi bhikkhūhi suṭṭhu manasikātabbamidaṃ ṭhānaṃ
nanu ca senāsane viruddhasenāsanaṃ nāma paṭisedhetabbaṃ atthi atha kasmā senāsane kiñci paṭisedhetabbaṃ natthīti vuttanti codanaṃ sandhāyāha ti tassattho   viruddhasenāsanaṃ  ṭhapetvā aññaṃ vaṇṇamaṭṭhakammādikammaṃ sandhāya senāsane kiñci paṭisedhetabbaṃ natthīti vuttaṃ na tadabhāvoti yadi evaṃ taṃ viruddhasenāsanaṃ ācariyena vattabbaṃ katamaṃ viruddhasenāsanaṃ nāmāti pucchāyamāha ti tattha nti sīmassāmikānaṃ ti lajjipesalānaṃ uposathādiantarāyakarā alajjino bhinnaladdhikā ca bhikkhū adhippetā tehi saha uposathādikaraṇāyogato tena ca sīmāyāti vuttaṃ ti tesaṃ sīmassāmikānaṃ anubalaṃ dātuṃ samatthā lajjiparisā nti yaṃ alajjīnaṃ senāsanabhedanādikaṃ lajjibhikkhūhi kataṃ  sabbaṃ  alajjiniggahatthāya pavattetabbato
ettha ca siyā  aññesaṃ sīmāyāti aṭṭhakathāyaṃ vuttaṃ sīmā nāma bahuvidhā katarasīmaṃ sandhāyāti baddhasīmaṃ sandhāyāti daṭṭhabbaṃ kathaṃ viññāyatīti ce mā amhākaṃ uposathapavāraṇānaṃ antarāyamakatthāti aṭṭhakathāyameva vuttattā sāratthadīpaniyampi  uposathapavāraṇānaṃ antarāyakarā alajjino rājakulūpakā vuccantīti  vuttattā uposathādivinayakammakhettabhūtāya eva sīmāya idha adhippetattā  yadi evaṃ gāmasīmasattabbhantarasīmaudakukkhepasīmāyopi taṃkhettabhūtā eva tasmā tāpi sandhāyāti vattabbanti na vattabbaṃ tāsaṃ abaddhasīmattā na te tāsaṃ sāmikā baddhasīmāyeva bhikkhūnaṃ kiriyāya siddhattā tāsaṃyeva te sāmikā tena vuttaṃ ti yaṃ pana vadanti upacārasīmāpi taṃkhettabhūtāti taṃ na gahetabbaṃ tassā tadakkhettabhāvaṃ upari sīmāvinicchayakathādīsu  kathayissāma apica gāmasīmāya aññesaṃ senāsanakaraṇassa paṭisedhitumayuttattā sattabbhantaraudakukkhepasīmānañca sabbadā atiṭṭhanato baddhasīmāyeva adhippetāti viññāyatīti
ti idaṃ sabbamattikāmayakuṭī viya sabbathā anupayogārahaṃ sandhāya vuttaṃ yaṃ pana pañcavaṇṇasuttehi vinaddhachattādikaṃ tattha akappiyabhāgova chinditabbo na tadavaseso tassa kappiyattāti chindanto upavajjova hoti teneva vuttaṃ ghaṭakampi vāḷarūpampi chinditvā dhāretabbantiādi



