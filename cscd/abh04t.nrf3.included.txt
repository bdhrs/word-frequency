
 ekasmiṃyeva vatthusmiṃ gahetabbānaṃ ekavatthuvisayānaṃ vā atha vā samānadesānaṃ ekavatthukattā samānagahetabbabhāvānaṃ ekuppāditoti attho ye dhammā hetusahagatā te hetūhi saha saṅgayhanti yo ca tesaṃ sahetukabhāvo so sahajātādīhi hetūhi katoti katvā vuttaṃ nti -saddena cettha suppatiṭṭhitabhāvasādhanādihetubyāpāre pariggaṇhāti nti ekakalāpabhāvena pavattamānānaṃ cittacetasikānaṃ saṃsaṭṭhatāya samūhaghanabhāvena duviññeyyanānākaraṇataṃyeva sandhāya vuttaṃ ti sabhāvatthabhedābhāvepi ti nānāpadābhidheyyatābhedena etena pakārantarāpekkhaṃ dukantaravacananti dasseti anekappakārā hi dhammā teneva sabbe dhammā sabbākārena buddhassa bhagavato ñāṇamukhe āpāthaṃ āgacchantīti  vuttaṃ ayañca attho tikesupi daṭṭhabbo yesaṃ vineyyānaṃ yehi pakāravisesehi dhammānaṃ vibhāvane kate paṭivedho hoti tesaṃ tappakārabhedehi dhammānaṃ vibhāvanaṃ yesaṃ pana yena ekeneva pakārena vibhāvane paṭivedho hoti tesampi taṃ vatvā dhammissarattā tadaññaniravasesappakāravibhāvanañca desanāvilāsoti āha ntiādi nanu ekena pakārena jānantassa tadaññappakāravibhāvanaṃ aphalaṃ  hotīti na hoti paṭisambhidāppabhedassa upanissayattā te pakārā etesanti tappakārā tabbhāvo  iminā dhammānaṃ vijjamānasseva pakāravisesassa vibhāvanaṃ desanāvilāsoti dasseti
ti ahetukā ceva dhammā na ca hetūtiādīsu yathā paṭhamadukekadese gahetvā dutiyatatiyadukehi saddhiṃ chaṭṭhadukanaye yojanā hetū dhammā sahetukāpi ahetukāpītiādayo tayo dukā labbhanti evaṃ dutiyatatiyadukekadese gahetvā paṭhamadukena saddhiṃ yojanāya sahetukā dhammā hetūpi na hetūpi ahetukā dhammā hetūpi na hetūpi hetusampayuttā dhammā hetūpi na hetūpi hetuvippayuttā dhammā hetūpi na hetūpīti cattāro dukā  labbhanti te pana vuttanayeneva sakkā dassetunti na dassitāti daṭṭhabbā atha vā pāḷiyaṃ vuttehi catutthapañcamehi aṭṭhakathāyaṃ dassitehi purimehi dvīhi ninnānākaraṇato ete na vuttā sannivesavisesamattameva hettha visesoti teneva hi ninnānatthattā pāḷiyaṃ āgatadukesu yathāniddhāritadukānaṃ yathāsambhavaṃ avarodhanena avuttataṃ dassetuṃ tiādimāha
atha vā etena vā gatidassanenātiādinā vakkhamānanayena hetū ceva dhammā ahetukā cātiādīnaṃ sambhavantānaṃ dukānaṃ saṅgahe sati etesampi saṅgaho siyā yato vā dukato padaṃ niddhāretvā dukantaraṃ vuccati tena sati ca nānatte dukantaraṃ labbhati na cettha koci viseso yathāvuttadukehīti saṃvaṇṇanāsu na dassitanti daṭṭhabbaṃ ettha ca yathā sahetukadukato hetusampayuttadukassa hetusahetukadukato ca hetuhetusampayuttadukassa padatthamattato nānattaṃ na sabhāvatthato evaṃ santepi sahetukahetusahetukaduke vatvā itarepi vuttā evaṃ hetusampayuttahetuhetusampayuttadukādīhi sabhāvatthanānattābhāvepi padatthanānattasambhavato dhammanānattābhāvepi padatthanānattena dukantaraṃ vuccatīti vuttattā hetusahagatā dhammā na hetusahagatā dhammā hetusahajātā dhammā na hetusahajātā dhammā hetusaṃsaṭṭhā dhammā hetuvisaṃsaṭṭhā dhammā hetusamuṭṭhānā dhammā na hetusamuṭṭhānā dhammā hetusahabhuno dhammā na hetusahabhuno dhammātiādīnaṃ tathā hetū ceva dhammā hetusahagatā cātiādīnaṃ na hetū kho pana dhammā hetusahagatāpi na hetusahagatāpītiādīnañca sambhavantānaṃ anekesaṃ dukānaṃ saṅgaho anuññāto viya dissati tathā hi vakkhati etena vā gatidassanenātiādi evaṃ āsavagocchakādīsupi ayamattho yathāsambhavaṃ vattabbo dhammānaṃ vā sabhāvakiccādiṃ bodhetabbākārañca  yāthāvato jānantena dhammasāminā yattakā dukā vuttā tattakesu ṭhātabbaṃ addhā hi te dukā na vattabbā ye bhagavatā na vuttāti veditabbaṃ na hetuhetusampayuttaduko chaṭṭhadukena ninnānatthoti adhippāyo ti paṭhamadukatatiyadukesu yadi dukantarehi dukantarapadehi ca samānatthattā etesaṃ dukānaṃ dukantarapadānañca avacanaṃ  evaṃ sati chaṭṭhaduke paṭhamapadampi na vattabbaṃ catutthaduke dutiyapadena samānatthattā tathā ca chaṭṭhadukoyeva na hotīti codanaṃ sandhāyāha tiādi nti idaṃ samānatthataṃyeva sandhāya vuttaṃ desanāviseso pana vijjatiyeva atthantaratābhāvepi pakārabhedahetukaṃ dukantaravacananti dassito hi ayamatthoti ti atthavisesābhāvepi chaṭṭhadukapūraṇasaṅkhātena nayadassanena  pāḷiyaṃ vuttehi catutthapañcamehi aṭṭhakathāyaṃ dassitehi purimehi dvīhi idha dassitehi catūhi ti dutiyatatiyadukesu  pāḷiyaṃ chaṭṭhadukena itaratra ca itaradukehīti veditabbaṃ
nti etena na paṭiladdhattatāsaṅkhātā sasabhāvatāva atthitā atha kho paṭipakkhena anirodho appahīnatā anipphāditaphalatā kāraṇāsamugghātena phalanibbattanārahatā cāti imamatthaṃ dasseti tathā hi imasmiṃ sati idaṃ hotīti ettha satīti iminā vacanena yena vinā yaṃ na hoti taṃ atītādipi kāraṇaṃ saṅgahitamevāti tenevāha ti  samecca sambhūya paccayehi katanti nti ti ayaṃ paccayanibbattānaṃ paccayavantatā anekapaccayanipphāditatā ca dukadvaye purimapadatthānaṃ bhedo itaresaṃ pana purimapadasaṅgahitadhammavidhurasabhāvatāyāti ti ettakāti pabhedaparicchedaniddhāraṇavasena abhidhammamātikāyaṃ dhammānaṃ avuttattā vuttaṃ suttantamātikāyaṃ pana niddhāritasarūpasaṅkhāvisesattā vinicchitatthaparicchedāyeva avijjādayo vuttāti nti etasmiṃ atthavikappe anekahetukesu cittuppādesu hetūnaṃ sahetukabhāvo viya sabbesaṃ pathavīādīnaṃ rūpibhāvo siddhoti āha ti na hi tesu niyato katthaci saṃsāmibhāvoti aniccānupassanāya vā lujjati chijjati vinassatīti gahetabbo lokoti taṃgahaṇarahitānaṃ lokuttarānaṃ natthi lokatā ti dukkhasaccabhāvena pariññeyyabhāvenāti attho
ti kasmā vuttaṃ nanu vīsati dukā vibhattā avuttopi yathālābhavasena veditabboti ca vakkhatīti dukabahutā  icchitā evāti saccametaṃ taṃyeva pana dukabahutaṃ anicchanto evamāha apica dukabahutā āpajjati sā ca kho viññāṇabhedānusārinī tatrāpi kāmāvacarakusalato ñāṇasampayuttāni tathā mahākiriyato manodvārāvajjananti evaṃpakārānaṃ sabbadhammārammaṇaviññāṇānaṃ anāmasanato na byāpinīti dasseti tiādinā abyāpibhāve pana dosaṃ dassento ti āha nti ye te dhammā cakkhuviññeyyā na te dhammā sotaviññeyyātiādinā rūpāyatanādīnaṃ paccekacakkhuviññāṇādinā kenaci viññeyyataṃ sotaviññāṇādinā kenaci naviññeyyatañca dassentena nikkheparāsiniddesena dvinnampi padānaṃ atthanānattato duko hotīti idaṃ vacanaṃ viruddhaṃ tathā atthuddhāraniddesenapi atthato na sametīti attho ti tassaṃ nikkheparāsisaṃvaṇṇanāyaṃ yo ca paṭisedho kato atthanānattato dukaṃ dassetunti adhippāyo nti etena ye te dhammā cakkhuviññeyyā na te dhammā sotaviññeyyāti ettakesu niddesapadesu dukapadadvayappavatti pāḷito eva viññāyatīti dasseti
ti ubhinnaṃ kecina-saddānaṃ aniyamato cakkhusotādinissayavohārena cakkhusotaviññāṇādiko bhinnasabhāvoyeva dhammo atthoti dassanavasena rūpāyatanameva hi cakkhusotaviññāṇehi viññeyyāviññeyyabhāvato kenaci viññeyyaṃ kenaci naviññeyyanti ca vuccatīti yadi evaṃ imasmimpi pakkhe dukabahutā āpajjatīti codanaṃ manasi katvā āha tiādi ti viññātabbavisesena viññeyyekadesenāti attho ti dukaviseso kenaci viññeyyaduko tappabhedoyeva vā  pariyatto paripuṇṇoti attho ti dukabhedāpajjanappakāradassanaṃ tiādinā imissā saṃvaṇṇanāya laddhaguṇaṃ dasseti ye te dhammā cakkhuviññeyyā na te dhammā sotaviññeyyāti rūpāyatanasseva vuttattā atthabhedābhāvato kathamayaṃ duko hotīti āha tiādi yadi pana sabbaviññātabbasaṅgahe dukosamatto hoti nikkheparāsiniddeso kathaṃ nīyatīti āha tiādi
ettha  pana yathā viññāṇanānattena viññātabbaṃ bhinditvā duke vuccamāne satipi viññātabbānaṃ  bahubhāve yattakā viññātabbā tattakā dukāti natthi dukabahutā dukasaṅgahitadhammekadesesu dukapadadvayappavattidassanabhāvato evaṃ dvinnampi padānaṃ atthanānattena duke vuccamānepi yattakāni viññāṇāni tattakā dukāti natthi dukabahutā dukasaṅga bhāvato eva na hi ekaṃyeva viññāṇaṃ kenaci kenacīti vuttaṃ kintu aparampīti sabbaviññāṇasaṅgahe duko samatto hoti na ca katthaci dukassa pacchedo atthi indriyaviññāṇānaṃ viya manoviññāṇassapi visayassa bhinnattā na hi atītārammaṇaṃ viññāṇaṃ anāgatādiārammaṇaṃ hoti anāgatārammaṇaṃ vā atītādiārammaṇaṃ tasmā yathāladdhavisesena visiṭṭhesu manoviññāṇabhedesu tassa tassa visayassa ālambanānālambanavasena dukapadadvayappavatti na sakkā nivāretuṃ teneva ca aṭṭhakathāyaṃ manoviññāṇena pana kenaci viññeyyañceva aviññeyyañcāti ayamattho atthi tasmā so avuttopi yathālābhavasena veditabboti bhūmibhedavasena yathālābhaṃ dassessati vavatthānābhāvatoti idampi anāmaṭṭhavisesaṃ manoviññāṇasāmaññameva gahetvā vuttaṃ pāḷi pana indriyaviññāṇehi nayadassanavasena āgatāti daṭṭhabbaṃ evañca katvā imissāpi atthavaṇṇanāya kenacīti padaṃ aniyamena sabbaviññāṇasaṅgāhakanti siddhaṃ hoti niddesena ca na koci virodho cakkhuviññeyyanasotaviññeyyabhāvehi dukapadadvayappavatti dassitā na pana cakkhuviññeyyācakkhuviññeyyabhāvehi visesakāraṇābhāvato kiñca ye vā panāti padantarasampiṇḍanatopi ye te dhammā cakkhuviññeyyā na te dhammā cakkhuviññeyyāti  ettāvatā dukapadadvayappavatti dassitāti viññāyati padantarabhāvadassanattho hi yevāpana-saddo yathā ye keci kusalā dhammā sabbe te kusalamūlā ye vā pana kusalamūlā sabbe te dhammā kusalātiādīsu  aññathā ye te dhammā cakkhuviññeyyā na te dhammā sotaviññeyyā ye te dhammā sotaviññeyyā na te dhammā cakkhuviññeyyāti pāḷi abhavissa yaṃ pana vadanti ye te dhammā cakkhuviññeyyā na te dhammā cakkhuviññeyyāti iminā atthato dve  dukā vuttā hontīti tadapi cakkhuviññeyyācakkhuviññeyyataṃ sotaviññeyyāsotaviññeyyatañca sandhāya vuttaṃ na pana cakkhuviññeyyanasotaviññeyyataṃ sotaviññeyyanacakkhuviññeyyatañcāti daṭṭhabbaṃ etena pāḷipaṭisedhanañca nivāritaṃ daṭṭhabbaṃ paṭisedhanasseva abhāvato tathā yassa ārammaṇassa vijānanabhāvena yo attho vuccamāno aniyamadassanatthaṃ kenacīti vutto soyeva tato aññassa avijānanabhāvena vuccamāno aniyamadassanatthaṃ puna kenacīti vuttoti  tadatthadassane tenevāti ayaṃ padattho na sambhavatīti na sakkā vattunti evamettha yathā aṭṭhakathā avaṭṭhitā tathā attho yujjatīti veditabbaṃ
 santānassa ajaññamalīnabhāvakaraṇato kaṇhakammavipākahetuto ca aparisuddhattā ti vuttaṃ ti vaṇe ti etena āsavo viya āsavoti ayampi attho dassitoti daṭṭhabbaṃ ti etena gotrabhuggahaṇaṃ upalakkhaṇaṃ yathā kākehi sappi rakkhitabbanti dasseti gotrabhusadisā gotrabhūti pana atthe sati guṇappadhānatthānaṃ ekena saddena avacanīyattā vodānādayova vuttā bhaveyyuṃ atha vā ti ekasesena sāmaññena vā ayaṃ niddesoti veditabbaṃ abhividhivisayaṃ avadhinti vibhattiṃ pariṇāmetvā vattabbaṃ
 āsavehi  āsavasahitatā idaṃ vuttaṃ hoti  yathā sahetukānaṃ sampayuttehi hetūhi sahetukatā na evaṃ sāsavāti vuttadhammānaṃ sampayuttehi āsavehi sāsavatā atha kho vippayuttehīti dukantare avuttapadabhāvoyevettha dukayojanāya ñāyāgatatā yadi evaṃ hetugocchake kathanti āha tiādi ti catutthadukamāha ti āsavā ceva dhammā āsavavippayuttā ca āsavavippayuttā ceva dhammā no ca āsavāti iminā saddhiṃ pañcamadukamāha ti no āsavā dhammā sāsavāpi anāsavāpīti ayameko ti āsavā dhammā āsavasampayuttāpi  āsavavippayuttāpi no āsavādhammā āsavasampayuttāpi āsavavippayuttāpīti ime dve ti sāsavā dhammā āsavasampayuttāpi āsavavippayuttāpīti eko ti chaṭṭhadukamāha ti catutthapañcamachaṭṭhehi ti tadavasiṭṭhā pañca te pana paṭhame tatiyadukadutiyapadapakkhepe eko dutiye paṭhamadukadutiyapadapakkhepe eko tatiye paṭhamassa ekekapadapakkhepe dve tatiye dutiyadukapaṭhamapadapakkhepe ekoti evaṃ veditabbā sāsavā dhammā āsavāpi no āsavāpi āsavasampayuttā dhammā āsavāpi no āsavāpi āsavavippayuttā dhammā āsavāpi no āsavāpīti etesampi āsavasahagatā dhammā no āsavasahagatā dhammāti evamādīnañca aggahaṇe kāraṇaṃ gahaṇanayo ca pubbe vuttanayeneva veditabbaṃ
ti yo esa paṭhamaduke dutiyadukapakkhepādiko upāyo idha āsavagocchake vutto esa nayo saṃyojanagocchakādīsu dukantaraniddhāraṇeti attho tattha pāḷiyaṃ anāgatadukā saṃyojanagocchake tāva saṃyojanā ceva dhammā saṃyojanavippayuttā ca saṃyojanavippayuttā ceva dhammā no ca saṃyojanā saṃyojanā dhammā saṃyojanasampayuttāpi saṃyojanavippayuttāpi no saṃyojanā dhammā saṃyojanasampayuttāpi saṃyojanavippayuttāpi no saṃyojanā dhammā saṃyojaniyāpi asaṃyojaniyāpi saṃyojaniyā dhammā saṃyojanasampayuttāpi saṃyojanavippayuttāpīti pañca evaṃ ganthaoghayogaupādānagocchakesu paccekaṃ pañca nīvaraṇagocchake pana nīvaraṇānaṃ nīvaraṇavippayuttabhāvābhāvato no nīvaraṇā dhammā nīvaraṇiyāpi anīvaraṇiyāpi no nīvaraṇā dhammā nīvaraṇasampayuttāpi nīvaraṇavippayuttāpi nīvaraṇiyā dhammā nīvaraṇasampayuttāpi nīvaraṇavippayuttāpīti tayo tathā parāmāsagocchake no parāmāsā dhammā parāmaṭṭhāpi aparāmaṭṭhāpi no parāmāsā dhammā parāmāsasampayuttāpi parāmāsavippayuttāpi parāmaṭṭhā dhammā parāmāsasampayuttāpi parāmāsavippayuttāpīti kilesagocchake no kilesā dhammā saṃkilesikāpi asaṃkilesikāpi no kilesā dhammā saṃkiliṭṭhāpi asaṃkiliṭṭhāpi no kilesā dhammā kilesasampayuttāpi kilesavippayuttāpi saṃkilesikā dhammā  saṃkiliṭṭhāpi asaṃkiliṭṭhāpi saṃkilesikā dhammā kilesasampayuttāpi kilesavippayuttāpi asaṃkiliṭṭhā dhammā saṃkilesikāpi asaṃkilesikāpīti cha dukāti evaṃ veditabbā sesaṃ vuttanayameva
ti saṃyojanatthaṃ dasseti yathāsakaṃ paccayabhāvo eva hi kāmarāgādīnaṃ vaṭṭasaṃyojananti yadi evaṃ kathaṃ kāmarāgādīnaṃyeva saṃyojanabhāvoti āha tiādi nti saṃyojanehi aññesaṃ kilesābhisaṅkhārādīnaṃ ti tesaṃ kilesakammavipākavaṭṭānaṃ paccayabhāve orambhāgiyuddhaṃbhāgiyabhāvena saṅgahitā paricchinnā  tehi kāmarāgādīhi visesapaccayabhūtehi kāmakammabhavādīnaṃ kāmūpapattibhavādinipphādanepi niyamoti katvā āha ti tena saṃyojanānaṃ bhāve yathāvuttaniyamānaṃ kammūpapattibhavānaṃ bhāvaṃ dassetvā tadabhāve abhāvaṃ dassento tiādimāha  aseribhāvakaraṇaṃ andubandhanādayo viya  avacchinnatākaraṇaṃ  pādapuñchanarajjumaṇḍalaṃ nti paññācakkhunā pacurajanassa passituṃ asakkuṇeyyattā yathāvuttavisesassa saddheyyataṃ āha tividho hi attho koci  paccakkhasiddho yo rūpādidhammānaṃ paccattavedanīyo aniddisitabbākāro sabbadhammānaṃ sabhāvalakkhaṇanti vuttaṃ hoti koci anumānasiddho yo ghaṭādīsu paṭādīsu ca pasiddhena paccayāyattabhāvena ghaṭapaṭa-saddādīnaṃ aniccatādiākāro koci okappanasiddho yo pacurajanassa accantamadiṭṭho saddhāvisayo sagganibbānādi tattha yassa satthuno vacanaṃ paccakkhasiddhe anumānasiddhe ca atthe na visaṃvādeti aviparītappavattiyā tassa vacanena saddheyyatthasiddhīti tathārūpo ca bhagavāti nti vuttaṃ esa nayo ito paresupi evarūpesu
 yathā sarabhehi atikkamitabbā pabbatarāji sarabhaniyā evaṃ oghaniyāti saddasiddhīti āha tiādi
 vipariyesaggāho parāmasananti paratoti ettha na dhammasabhāvato aññathāmattaṃ paranti adhippetaṃ atha kho tabbipariyāyoti āha ti
 yadi  sabhāvato avijjamānaṃ kathamārammaṇabhāvoti āha nti parikappanāmattasiddhanti attho duviññeyyanānattatāya nirantarabhāvūpagamanaṃ saṃsaṭṭhabhāvoti ti vuttaṃ  arūpakkhandhānaṃ  rūpanibbānehi kiṃ pana kāraṇaṃ samānuppādanirodhānaṃ ekakalāpabhūtānaṃ arūpadhammānameva aññamaññaṃ saṃsaṭṭhatā vuccati na pana tathābhūtānampi rūpadhammānanti āha ti tena yadipi keci arūpadhammā visuṃ ārammaṇaṃ honti dandhappavattikattā pana rūpadhammānaṃyeva suviññeyyanānattaṃ na arūpadhammānanti tesaṃ saṃsaṭṭhabhāvo tadabhāvo ca itaresaṃ sabhāvasiddhoti dasseti samūhaghanatāya vā dubbibhāgatarattā natthi arūpadhammānaṃ visuṃ ārammaṇabhāvoti duviññeyyanānattattā tesaṃyeva saṃsaṭṭhatā  tadadhīnavuttitāya  buddhiyā
 kāmataṇhā  uttarapadalopena yathā rūpabhavo rūpaṃ evaṃ sesesupi ti etena kāmarūpārūpataṇhānaṃ visayabhāvo yathākkamaṃ kāmarūpārūpāvacaratāya kāraṇanti dasseti avassañcetamevaṃ sampaṭicchitabbaṃ aññathā kāmāvacarādibhāvo  aparipuṇṇavisayo siyā yadi hi ālambitabbadhammavasena bhūmiparicchedo evaṃ sati anārammaṇānaṃ saṅgaho na siyā atha vipākadānavasena evampi avipākānaṃ saṅgaho na siyā tasmā ārammaṇakaraṇavasena pariyāpannānaṃ bhūmiparicchedo kātabbo evañhi sati kāmāvacarādibhāvo paripuṇṇavisayo siyā tenevāha tiādi apariyāpannānaṃ pana lokato uttiṇṇabhāvena anuttarabhūmitā ti abyāpitadosaṃ pariharati ti atibyāpitadosaṃ nanu ca imasmiṃ pakkhe kāmataṇhā katamā kāmāvacaradhammārammaṇā taṇhā kāmāvacaradhammā katame kāmataṇhāvisayāti itarītaranissayatā dosoti na avīciādiekādasokāsaninnatāya kiñci taṇhaṃ kāmataṇhābhāvena gahetvā taṃsabhāvāya visayabhāvena kāmāvacaradhammānaṃ upalakkhetabbattā
idāni yathāvuttamatthaṃ pāṭhena samatthento tiādimāha tattha hi kāmataṇhāya ālambitabbattā kāmadhātupariyāpannadhammā ca kāmabhavasaṅkhāte  kāme ogāḷhā hutvā caranti nāññatthāti ti vuttanti visesatthinā viseso anupayujjatīti imamatthaṃ dassento āha ti tena lokiyadhammesu pariyāpanna-saddassa niruḷhataṃ dasseti bhagavato taduccāraṇānantaraṃ vineyyānaṃ tadatthapaṭipattito paricchedakāpekkhā paricchinnatāti ti vuttaṃ sā hi dhammānaṃ kāmāvacarādibhāvaṃ paricchindati -saddo cettha upādinnātiādīsu upa-saddo viya sasādhanaṃ kiriyaṃ dīpetīti ayamattho vuttoti daṭṭhabbaṃ
niyyānakaraṇasīlā  yathā apūpabhakkhanasīlo āpūpikoti niyyānasīlā eva vā rāgadosamohāva gahitāti ñāyati itarathā pahānekaṭṭhatāvacanaṃ nippayojanaṃ siyā raṇohatā na jotanti candasūriyā satārakātiādīsu raṇa-saddassa reṇupariyāyatā daṭṭhabbā sampahārapariyāyattā yuddha-saddassa sampahāro ca paharitabbādhāroti akusalasenāva saraṇāti vuttā nti phalabhūtānaṃ dukkhavighātaupāyāsapariḷāhānaṃ sabhāgabhūtāya ca micchāpaṭipadāya nti etena sabbesampi akusalānaṃ saraṇataṃ dasseti


 na saṅkappādayo viya vijjāya upakārakabhāvato ti ubhayampi anavasesappahānameva sandhāya vuttaṃ kiñcāpi hi heṭṭhimamaggehipi pahīyamānā kilesā tena tena odhinā anavasesameva pahīyanti ye pana avasiṭṭhā bhinditabbā te lobhādikilesabhāvasāmaññato puna viruḷhā viya honti arahattamagge pana uppanne na evaṃ avasiṭṭhābhāvato  nissayavohārena kusalehi tāpetabbāti vā  tadaṅgādivasena bādhitabbā pahātabbāti attho  adhivacanādīnaṃ saṅkhādibhāvato sabbeva dhammā adhivacanapathātiādinā adhivacanādīnaṃ visayabhāve na koci dhammo vajjito vacanabhāvo eva ca  adhivacanādīnaṃ vakkhamānena nayena yujjatīti adhippāyenāha ti
 aññaṃ anapekkhitvā sayameva attano nāmakaraṇasabhāvo nāmakaraṇaṭṭhoti tena arūpadhammānaṃ viya opapātikanāmatāya pathavīādīnampi nāmabhāvo siyāti āsaṅkāya nivattanatthaṃ ti āha na hi vinā pathavīādināmenapi rūpadhammā viya kesādināmehi vinā vedanādināmehi aññena nāmena arūpadhammā piṇḍākārato voharīyantīti yaṃ pana parassa nāmaṃ karoti tassa aññāpekkhaṃ nāmakaraṇanti nāmakaraṇasabhāvatā natthīti sāmaññanāmādikaraṇānaṃ nāmabhāvo nāpajjati yassa caññehi nāmaṃ karīyati tassa nāmakaraṇasabhāvatāya abhāvoyevāti natthi nāmabhāvo ye pana anāpannanāmantarā sabhāvasiddhanāmā ca te vedanādayova nāmaṃ nāmāti dassento tiādimāha phassādīnaṃ ārammaṇābhimukhatā taṃ aggahetvā appavattiyevāti dassetuṃ ti vuttaṃ  manosamphasso so nāmamantarena gahetuṃ asakkuṇeyyatāya pākaṭoti nidassanabhāvena vutto ti nidassanamattaṃ daṭṭhabbaṃ pakāsakapakāsitabbabhāvenapi hi vināpi nāmena rūpadhammā pākaṭā hontīti atha vā pakāsakapakāsitabbabhāvo visayivisayabhāvo cakkhurūpādīnaṃ sabhāvo so ruppanasabhāve sāmaññe antogadhoti daṭṭhabbaṃ
ntiādinā samāpattivuṭṭhānakusalatā viya samāpattikusalatāpi  jhānalābhīnaṃyeva hotīti vuttaṃ viya dissati itaresampi anussavavasena samāpattīnaṃ appanāparicchedapaññā labbhatīti vadanti evaṃ sīlavisodhanādinā samāpattiṃ appetīti jānanakapaññā saha parikammena appanāparicchedajānanakapaññāti keci  vuṭṭhānavasitā ti samāpajjanato pubbe
 sobhane rato surato tassa bhāvo soraccanti āha ti suṭṭhu vā orato virato sorato  tassa bhāvo soraccanti ayaṃ panattho aṭṭhakathāyaṃ vutto eva  moho  bodhipakkhiyadhammānaṃ vaḍḍhanā  upalakkhaṇaṃ  sabimbakaṃ  dhammajātaṃ ārammaṇaṃ vā ti cittavikkhepapaṭipakkho ujuvipaccanīkatāya hi pahānavuṭṭhānena ca avikkhepo vikkhepaṃ paṭikkhipati pavattituṃ na detīti
 lokiyaṃ  lokuttaraṃ tena sijjhatīti katvā lokiyassapi vā sīlassa kāraṇaphalabhāvo pubbāparabhāvena daṭṭhabbo  paripuṇṇasamūhassa  akusalā samācārā  sīlasampatti sīlaguṇāti attho nti ottappassa ñāṇappadhānataṃ āha na pana ñāṇassa ottappasahitatāmattaṃ na hi ottapparahitaṃ ñāṇaṃ atthīti  abhirativasena nirāsaṅkāpavatti  visaṃyuttatā ettha ca adhimuttatānissaṭatāvacanehi tadubhayapariyāyā dve vimuttiyo ekasesanayena idha vimuttīti vuttāti dasseti tathā hi vuttaṃ cittassa ca adhimutti nibbānañcāti uppajjati etenāti uppādo na uppādoti  tabbhūte anuppādapariyosāne vimokkhante anuppādassa ariyamaggassa kilesānaṃ vā anuppajjanassa pariyosāneti ṭhānaphalehi ariyaphalameva upalakkhīyatīti daṭṭhabbaṃ

