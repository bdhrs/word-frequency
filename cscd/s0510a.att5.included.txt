

tiādikaṃ  āyasmato upālittherassa bhāgineyyupālittherassa apadānaṃ eso hi thero purimabuddhesu katādhikāro  tasmiṃ tasmiṃ bhave puññāni upacinanto padumuttarassa bhagavato kāle ekasmiṃ kule nibbatto vuddhimanvāya gharāvāse ādīnavaṃ disvā gehaṃ pahāya isipabbajjaṃ pabbajitvā pañcābhiññāaṭṭhasamāpattilābhī hutvā himavante vāsaṃ kappesi tasmiṃ samaye padumuttaro bhagavā vivekakāmo himavantaṃ pāvisi tāpaso bhagavantaṃ puṇṇacandamiva virocamānaṃ dūratova disvā pasannamānaso ajinacammaṃ aṃse katvā añjaliṃ paggayha vanditvā ṭhitakova dasanakhasamodhānañjaliṃ sirasi patiṭṭhapetvā anekāhi upamāhi anekehi thutivacanehi bhagavantaṃ thomesi taṃ sutvā bhagavā  ayaṃ tāpaso anāgate gotamassa nāma bhagavato sāsane pabbajitvā vinaye tikhiṇapaññānaṃ aggo bhavissatīti byākaraṇamadāsi so yāvatāyukaṃ ṭhatvā aparihīnajjhāno brahmaloke nibbatti tato cuto devamanussesu saṃsaranto sampattiyo anubhavitvā imasmiṃ buddhuppāde kapilavatthunagare upālittherassa bhāgineyyo hutvā nibbatti so kamena vuddhippatto mātulassa upālittherasa santike pabbajitvā kammaṭṭhānaṃ gahetvā vipassanaṃ vaḍḍhetvā nacirasseva arahā ahosi so attano ācariyassa samīpe vasitattā vinayapañhe tikhiṇañāṇo ahosi atha bhagavā etadaggaṃ bhikkhave mama sāvakānaṃ bhikkhūnaṃ vinayapañhe tikhiṇapaññānaṃ bhikkhūnaṃ yadidaṃ bhāgineyyupālīti taṃ etadaggaṭṭhāne ṭhapesi
 so  evaṃ etadaggaṭṭhānaṃ patvā attano pubbakammaṃ saritvā somanassajāto pubbacaritāpadānaṃ pakāsento tiādimāha tattha  samantato yāvabhavaggā savanti pavattantīti āsavā kāmāsavādayo cattāro āsavā te khīṇā sositā visositā viddhaṃsitā yehi teti khīṇāsavā teyeva sahassā khīṇāsavasahassā tehi khīṇāsavasahassehi   parivuto  lokassa nibbānapāpanako vivekaṃ anuyutto paṭisallituṃ ekībhavituṃ gacchateti sambandho
nti ahaṃ ajinamigacammena paṭicchanno ajinacammavasanoti attho ti kuṇḍikaṭṭhapanatthāya tidaṇḍaṃ gahetvā dhārentoti attho bhikkhusaṅghena paribyūḷhaṃ parivāritaṃ lokanāyakaṃ addasanti sambandho sesaṃ pākaṭamevāti


tiādikaṃ āyasmato koḷivisattherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto anomadassissa bhagavato kāle ekasmiṃ kulagehe nibbatto vayappatto puttadārehi vaḍḍhito vibhavasampanno bhagavato caṅkamanatthāya sobhanaṃ caṅkamaṃ kāretvā sudhāparikammaṃ kāretvā ādāsatalamiva samaṃ vijjotamānaṃ katvā dīpadhūpapupphādīhi sajjetvā bhagavato niyyādetvā buddhappamukhaṃ bhikkhusaṅghaṃ paṇītenāhārena pūjesi so evaṃ yāvajīvaṃ puññāni katvā tato cavitvā devaloke nibbatto tattha pāḷiyā vuttanayena dibbasampattiṃ anubhavitvā antarā okkākakulappasutoti taṃ sabbaṃ pāḷiyā vuttānusārena veditabbaṃ pacchimabhave pana koliyarājavaṃse jāto vayappatto koṭiagghanakassa kaṇṇapiḷandhanassa dhāritattā ti ti ca pākaṭo ahosi so bhagavati pasanno  dhammaṃ sutvā paṭiladdhasaddho pabbajitvā vipassanaṃ vaḍḍhetvā nacirasseva arahattaṃ pāpuṇi
 so arahā hutvā attano pubbakammaṃ saritvā somanassajāto pubbacaritāpadānaṃ pakāsento tiādimāha tattha ti anomaṃ alāmakaṃ sundaraṃ dassanaṃ dvattiṃsamahāpurisalakkhaṇapaṭimaṇḍitattā byāmappabhāmaṇḍalopasobhitattā ārohapariṇāhena samannāgatattā ca dassanīyaṃ sarīraṃ yassa bhagavato so anomadassī tassa anomadassissa muninoti attho ti iṭṭhāniṭṭhesu akampiyasabhāvassa ti  sudhāya avalittaṃ katvā dīpadhūpapupphadhajapaṭākādīhi ca alaṅkataṃ caṅkamaṃ  akāsinti attho sesagāthānaṃ attho pāḷiyā anusārena suviññeyyova
 parivārasampattidhanasampattisaṅkhātaṃ yasaṃ dhāretīti yasodharo sabbe ete sattasattaticakkavattirājāno yasodharanāmena ekanāmakāti sambandho
ti aṅgato sarīrato niggatā rasmi yassa so aṅgīraso chandadosamohabhayāgatīhi vā pāpācāravasena vā caturāpāyaṃ na gacchatīti nāgo mahanto pūjito ca so nāgo ceti  sesaṃ uttānatthamevāti


ntiādikaṃ āyasmato bhaddiyassa kāḷigodhāputtattherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto  padumuttarassa bhagavato kāle vibhavasampanne ekasmiṃ kule nibbatto vuddhippatto puttadārehi vaḍḍhito nagaravāsino puññāni karonte disvā sayampi puññāni kātukāmo  buddhappamukhaṃ bhikkhusaṅghaṃ nimantetvā thūlapaṭalikādianekāni mahārahāni sayanāni paññāpetvā tattha nisinne bhagavati sasaṅghe paṇītenāhārena bhojetvā mahādānaṃ adāsi so evaṃ yāvatāyukaṃ puññāni katvā devamanussesu ubhayasampattiyo anubhavitvā aparabhāge imasmiṃ buddhuppāde kāḷigodhāya nāma deviyā putto hutvā nibbatti so viññutaṃ patto ārohapariṇāhahatthapādarūpasampattiyā bhaddattā ca kāḷigodhāya deviyā puttattā ca ti pākaṭo satthari pasīditvā mātāpitaro ārādhetvā pabbajitvā nacirasseva arahā ahosi
 so arahā hutvā attano pubbakammaṃ saritvā somanassajāto pubbacaritāpadānaṃ pakāsento ntiādimāha taṃ heṭṭhā vuttatthameva nti mijjati sinehati nandati sabbasatteti mettā mettāya sahagataṃ cittaṃ mettacittaṃ taṃ yassa bhagavato atthīti mettacitto taṃ mettacittaṃ nti sakalabhikkhūnaṃ mahantattā mahāmuni taṃ padumuttaraṃ sambuddhanti  sambandho ti sabbo janakāyo sabbanagaravāsinoti attho nti sakalalokassa aggaṃ seṭṭhaṃ nibbānassa nayanato pāpanato nāyakaṃ padumuttarasambuddhaṃ janatā  samīpaṃ gacchatīti sambandho
ti baddhasattuabaddhasattusaṅkhātaṃ  atha vā bhattapūpakhajjabhojjayāguādayo yāvakālikattā  pānabhojanañca gahetvā puññakkhette anuttare satthuno dadantīti sambandho
nti buddhayoggaṃ buddhārahaṃ buddhānucchavikaṃ sattaratanamayaṃ āsananti attho sesaṃ nayānuyogena suviññeyyamevāti


tiādikaṃ āyasmato sanniṭṭhāpakattherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto padumuttarassa bhagavato kāle kulagehe nibbatto viññutaṃ patto gharabandhanena  baddho gharāvāse ādīnavaṃ disvā vatthukāmakilesakāme pahāya himavantassa avidūre pabbatantare araññavāsaṃ kappesi tasmiṃ kāle padumuttaro bhagavā vivekakāmatāya taṃ ṭhānaṃ pāpuṇi atha so tāpaso bhagavantaṃ disvā pasannamānaso vanditvā nisīdanatthāya tiṇasantharaṃ paññāpetvā adāsi tattha nisinnaṃ bhagavantaṃ anekehi madhurehi tiṇḍukādīhi phalāphalehi santappesi so tena puññakammena tato cuto devesu ca manussesu ca aparāparaṃ saṃsaranto dve sampattiyo anubhavitvā imasmiṃ buddhuppāde ekasmiṃ kulagehe nibbatto saddhāsampanno pabbajito vipassanaṃ vaḍḍhetvā nacirasseva arahā ahosi khuragge arahattaphalappattiyaṃ viya nirussāheneva santipadasaṅkhāte nibbāne suṭṭhu ṭhitattā ti pākaṭo
 arahā pana hutvā attano pubbakammaṃ saritvā somanassajāto pubbacaritāpadānaṃ pakāsento tiādimāha tattha ti sīhabyagghādīnaṃ bhayena manussā ettha  na rajjanti na ramanti na allīyantīti araññaṃ tasmiṃ araññe nti tiṇacchadanakuṭikaṃ katvā pabbatantare  vāsaṃ kappesinti attho lābhena ca alābhena ca yasena ca ayasena ca santuṭṭho vihāsinti sambandho
nti jale jātaṃ jalajaṃ padumaṃ jalajaṃ uttamaṃ jalajuttamaṃ jalajuttamena samānaṃ nāmaṃ yassa so jalajuttamanāmako taṃ jalajuttamanāmakaṃ buddhanti attho sesaṃ pāḷinayānuyogena suviññeyyamevāti


tiādikaṃ āyasmato pañcahatthiyattherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto sumedhassa bhagavato kāle ekasmiṃ kulagehe nibbatto viññutaṃ patvā ratanattaye pasanno vihāsi tasmiṃ samaye pañcauppalahatthāni ānesuṃ so tehi pañcauppalahatthehi vīthiyaṃ caramānaṃ sumedhaṃ bhagavantaṃ pūjesi tāni gantvā ākāse vitānaṃ hutvā chāyaṃ kurumānāni tathāgateneva saddhiṃ gacchiṃsu so taṃ disvā somanassajāto pītiyā phuṭṭhasarīro yāvajīvaṃ tadeva puññaṃ anussaritvā tato cuto devaloke nibbatto aparāparaṃ saṃsaranto imasmiṃ buddhuppāde ekasmiṃ kulagehe nibbatto viññutaṃ patto saddhājāto pabbajitvā  vipassanaṃ vaḍḍhetvā nacirasseva arahā ahosi katakusalanāmena ti pākaṭo
 so attano pubbakammaṃ saritvā paccakkhato paññāya diṭṭhapubbacaritāpadānaṃ pakāsento tiādimāha tattha ti sundarā medhā catusaccapaṭivedhapaṭisambhidādayo paññā yassa so bhagavā sumedho sambuddho  antaravīthiyaṃ gacchatīti sambandho ti adhokhittacakkhu ti pamāṇaṃ ñatvā bhaṇanasīlo pamāṇaṃ jānitvā dhammaṃ desesīti attho sesaṃ suviññeyyamevāti


tiādikaṃ āyasmato padumacchadaniyattherassa apadānaṃ ayampi purimabuddhesu katapuññasambhāro tattha tattha bhave vivaṭṭūpanissayāni puññāni upacinanto vipassissa bhagavato kāle ekasmiṃ kulagehe nibbatto viññutaṃ patto ratanattaye pasanno parinibbutassa vipassissa bhagavato citakaṃ padumapupphehi pūjesi so teneva  cittappasādena yāvatāyukaṃ ṭhatvā tato sugatīsuyeva saṃsaranto dibbasampattiṃ manussasampattiñcāti dve sampattiyo anekakkhattuṃ anubhavitvā imasmiṃ amhākaṃ sammāsambuddhakāle ekasmiṃ kulagehe nibbatto viññutaṃ patto satthari pasīditvā sāsane pabbajito ghaṭento vāyamanto nacirasseva arahā ahosi tassa rattiṭṭhānadivāṭṭhānādīsu tattha tattha viharantassa vihāro padumapupphehi chādīyati tena so ti pākaṭo
 attano pubbakammaṃ saritvā somanassavasena pubbacaritāpadānaṃ pakāsento tiādimāha tattha ti khandhaparinibbānena parinibbute satthari vipassissa sammāsambuddhassa sarīre citamāniyamāne citake āropite suphullaṃ padumakalāpaṃ ahaṃ gahetvā citakaṃ  pūjesinti attho sesagāthāsu heṭṭhā vuttanayattā uttānatthamevāti


tiādikaṃ āyasmato sayanadāyakattherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto siddhatthassa bhagavato kāle  aññatarasmiṃ kule nibbatto viññutaṃ patto satthari pasīditvā hatthidaṇḍasuvaṇṇādīhi sayanatthāya mañcaṃ kāretvā anagghehi vicittattharaṇehi attharitvā bhagavantaṃ pūjesi so bhagavā tassānukampāya paṭiggahetvā anubhavi so tena puññakammena dibbamanussasampattiyo anubhavitvā imasmiṃ buddhuppāde ekasmiṃ kulagehe nibbatto viññutaṃ patvā satthu sāsane pasanno pabbajitvā vipassanaṃ ārabhitvā nacirasseva arahā ahosi pubbe katapuññanāmena ti pākaṭo
 so  ekadivasaṃ attano pubbakammaṃ saritvā somanassajāto pubbacaritāpadānaṃ pakāsento tiādimāha taṃ sabbaṃ pāḷinayānusārena suviññeyyamevāti


tiādikaṃ āyasmato caṅkamanadāyakattherassa apadānaṃ ayampāyasmā purimabuddhesu katādhikāro tesu tesu bhavesu vivaṭṭūpanissayāni puññāni upacinanto atthadassissa bhagavato kāle ekasmiṃ kulagehe nibbatto viññutaṃ patto satthari pasīditvā uccavatthukaṃ sudhāparikammakataṃ rajatarāsisadisaṃ sobhamānaṃ caṅkamaṃ kāretvā muttadalasadisaṃ setapulinaṃ attharitvā bhagavato adāsi paṭiggahesi bhagavā caṅkamaṃ paṭiggahetvā ca pana sukhaṃ kāyacittasamādhiṃ appetvā ayaṃ anāgate gotamassa bhagavato sāsane sāvako bhavissatīti byākāsi so tena puññakammena devamanussesu aparāparaṃ saṃsaranto dve sampattiyo anubhavitvā imasmiṃ buddhuppāde ekasmiṃ kulagehe nibbatto vuddhippatto saddhāsampanno sāsane pabbajitvā nacirasseva arahattaṃ patvā katapuññanāmena ti pākaṭo ahosi
 so ekadivasaṃ attanā pubbe katapuññakammaṃ saritvā somanassajāto pubbacaritāpadānaṃ pakāsento tiādimāha tattha ti atthaṃ payojanaṃ vuddhiṃ virūḷhiṃ nibbānaṃ dakkhati passatīti atthadassī atha vā atthaṃ nibbānaṃ dassanasīlo jānanasīloti atthadassī tassa atthadassissa munino monena ñāṇena samannāgatassa bhagavato manoramaṃ manallīnaṃ bhāvanīyaṃ manasi kātabbaṃ caṅkamaṃ kāresinti sambandho sesaṃ vuttanayānusāreneva suviññeyyamevāti


tiādikaṃ āyasmato subhaddattherassa apadānaṃ ayampi purimabuddhesu katādhikāro  tattha tattha bhave nibbānādhigamanatthāya puññāni upacinanto padumuttarassa bhagavato kāle vibhavasampanne  saddhāsampanne ekasmiṃ kulagehe nibbato viññutaṃ patvā gharabandhanena baddho ratanattaye pasanno parinibbānamañce nipannaṃ padumuttaraṃ bhagavantaṃ disvā sannipatitā dasasahassacakkavāḷadevatāyo ca disvā pasannamānaso nigguṇḍikeṭakanīlakāsokāsitādianekehi sugandhapupphehi pūjesi so tena puññakammena yāvatāyukaṃ ṭhatvā tato cavitvā tusitādīsu dibbasampattiyo anubhavitvā tato manussesu manussasampattiyo anubhavitvā nibbattanibbattaṭṭhānesu ca sugandhehi pupphehi pūjito ahosi imasmiṃ pana buddhuppāde ekasmiṃ vibhavasampanne kule nibbattitvā viññutaṃ patto kāmesu ādīnavaṃ disvāpi yāva buddhassa bhagavato parinibbānakālo tāva aladdhabuddhadassano bhagavato parinibbānamañce nipannakāleyeva pabbajitvā arahattaṃ pāpuṇi pubbe katapuññanāmena ti pākaṭo ahosi
 so attano pubbakammaṃ saritvā somanassavasena pubbacaritāpadānaṃ pakāsento tiādimāha taṃ uttānatthameva ti idaṃ parinibbānamañce nipannova padumuttaro bhagavā byākāsi

 so attano paṭipattiṃ dassento tiādimāha ti ekaggacitto ti suṭṭhu samāhito santakāyacittoti attho ti buddhassa urasā hadayena niggataovādānusāsaniṃ sutvā pattaarahattaphaloti attho ti dhammato kammaṭṭhānadhammato jāto ariyāya jātiyā sunimmito suṭṭhu nippphāditasabbakicco amhi bhavāmīti attho
ti dhammena sabbasattānaṃ rājānaṃ issarabhūtaṃ bhagavantaṃ upagantvā samīpaṃ gantvāti attho nti uttamaṃ khandhāyatanadhātusaccasamuppādādipaṭisaṃyuttaṃ pañhaṃ apucchinti attho nti eso amhākaṃ bhagavā me mayhaṃ pañhaṃ kathayanto byākaronto ti anupādisesanibbānadhātusaṅkhātaṃ dhammasotaṃ dhammapavāhaṃ upānayi pāvisīti attho
ti  padumuttaranāmako ma-kārassa ya-kāraṃ katvā katavohāro ti upādāne pañcakkhandhe aggahetvā nibbāyi na paññāyi adassanaṃ agamāsi manussalokādīsu katthacipi apatiṭṭhitoti attho ti vaṭṭitelānaṃ saṅkhayā abhāvā padīpo iva nibbāyīti sambandho
ti tassa parinibbutassa padumuttarassa bhagavato ratanamayaṃ thūpaṃ sattayojanubbedhaṃ āsi ahosīti attho nti tattha tasmiṃ cetiye sabbabhaddaṃ sabbato bhaddaṃ sabbaso manoramaṃ dhajaṃ pūjesinti attho
ti padumuttarassa bhagavato kālato paṭṭhāya āgatassa devamanussesu saṃsarato me mayhaṃ oraso putto tisso nāma kassapassa sammāsambuddhassa aggasāvako jinasāsane buddhasāsane dāyādo āsi ahosīti sambandho
ti tassa mama puttassa tissassa aggasāvakassa hīnena lāmakena manasā cittena  asundaraṃ ayuttakaṃ antako pacchimoti  vacanaṃ  kathesinti attho ti tena arahantabhakkhānasaṅkhātassa akusalakammassa vipākena nti pacchime pariyosāne parinibbānakāle mallānaṃ upavattane sālavane parinibbānamañce nipannaṃ jinaṃ jitasabbamāraṃ amhākaṃ gotamasammāsambuddhaṃ addasaṃ ahanti attho pacchā me āsi bhaddakantipi pāṭho tassa  tassa bhagavato avasānakāle nibbānāsannakāle  mayhaṃ  sundaraṃ catusaccapaṭivijjhanaṃ  ahosīti attho
ti mahāvīriyo sabbasattahito karuṇāyutto jitamāro muni mallānaṃ upavattane sālavane pacchime sayane parinibbānamañce sayitova maṃ pabbājesīti sambandho
ti ajja eva bhagavato parinibbānadivaseyeva mama pabbajjā tathā ajja eva upasampadā ajja eva dvipaduttamassa sammukhā parinibbānaṃ ahosīti sambandho sesaṃ suviññeyyamevāti


tiādikaṃ āyasmato cundattherassa apadānaṃ ayampi purimabuddhesu katapuññasambhāro tattha tattha bhave vivaṭṭūpanissayāni puññāni upacinanto siddhatthassa bhagavato kāle vibhavasampanne kule nibbatto viññutaṃ patvā satthari pasīditvā sattaratanamayaṃ suvaṇṇagghiyaṃ kāretvā sumanapupphehi chādetvā bhagavantaṃ pūjesi tāni pupphāni ākāsaṃ samuggantvā vitānākārena aṭṭhaṃsu atha naṃ bhagavā anāgate gotamassa nāma bhagavato sāsane cundo nāma sāvako bhavissatīti byākāsi so tena puññakammena tato cuto devaloke upapanno kamena chasu kāmāvacaradevesu sukhaṃ anubhavitvā manussesu cakkavattiādisampattiyo ca anubhavitvā imasmiṃ buddhuppāde brāhmaṇakule rūpasāriyā putto sāriputtattherassa kaniṭṭho hutvā nibbatti tassa viññutaṃ pattassa ārohapariṇāharūpavayānaṃ sundaratāya sakārassa cakāraṃ katvā ti nāmaṃ kariṃsu so vayappatto gharāvāse ādīnavaṃ pabbajjāya ca ānisaṃsaṃ disvā bhātuttherassa santike pabbajitvā vipassanaṃ vaḍḍhetvā nacirasseva arahattaṃ pāpuṇi
 so pattaarahattaphalo ekadivasaṃ attano pubbakammaṃ saritvā somanassajāto pubbacaritāpadānaṃ pakāsento tiādimāha taṃ heṭṭhā vuttatthameva ntiādayopi uttānatthāyeva
ti visesena maggādhigamena vicikicchāya khepitattā vitiṇṇakaṅkho asaṃsayo sambuddho ti kāmoghādīnaṃ catunnaṃ oghānaṃ tiṇṇattā atikkantattā oghatiṇṇehi  khīṇāsavehi purakkhato parivāritoti attho byākaraṇagāthā uttānatthāyeva
nti uttamatthassa nibbānassa  pāpuṇanatthāya kappasatasahassādhikesu caturāsaṅkhyeyyesu kappesu pāramiyo pūrentena katavīriyattā mahāvīraṃ buddhaṃ upaṭṭhahiṃ upaṭṭhānaṃ akāsinti attho ti na kevalameva buddhaṃ upaṭṭhahiṃ pesale piyasīle sīlavante aññe ca bahuaggappatte sāvake  mayhaṃ  sāriputtattherañca upaṭṭhahinti sambandho
ti mayhaṃ bhātaraṃ upaṭṭhahitvā vattapaṭivattaṃ katvā tassa parinibbutakāle bhagavato paṭhamaṃ parinibbutattā tassa dhātuyo gahetvā pattamhi okiritvā lokajeṭṭhassa  narānaṃ āsabhassa buddhassa  adāsinti attho
ti taṃ mahā dinnaṃ dhātuṃ so bhagavā attano ubhohi hatthehi pakārena gahetvā taṃ dhātuṃ saṃsuṭṭhu dassayanto  sāriputtattheraṃ  pakāsesīti attho sesaṃ uttānatthamevāti


