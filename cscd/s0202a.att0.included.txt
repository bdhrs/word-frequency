




nti kandarakasuttaṃ tattha nti evaṃnāmake nagare tassa hi nagarassa ārāmapokkharaṇīādīsu tesu tesu ṭhānesu campakarukkhāva ussannā ahesuṃ tasmā campāti saṅkhamagamāsi ti tassa campānagarassa avidūre gaggarāya nāma rājamahesiyā khaṇitattā ti laddhavohārā pokkharaṇī atthi tassā tīre samantato nīlādipañcavaṇṇakusumapaṭimaṇḍitaṃ mahantaṃ campakavanaṃ tasmiṃ bhagavā kusumagandhasugandhe campakavane viharati taṃ sandhāya gaggarāya pokkharaṇiyā tīreti vuttaṃ nti adassitaparicchedena mahantena bhikkhusaṅghena saddhiṃ ti tassa nāmaṃ ti hatthācariyassa putto ti kandarakoti evaṃnāmo  channaparibbājako ti chabbaṇṇānaṃ ghanabuddharasmīnaṃ antaraṃ pavisitvā pasannalākhārase nimujjamāno viya siṅgīsuvaṇṇavaṇṇaṃ dussavaraṃ pasāretvā sasīsaṃ pārupamāno viya vaṇṇagandhasampannacampakapupphāni sirasā sampaṭicchanto viya sinerupādaṃ upagacchanto puṇṇacando viya bhagavato cakkalakkhaṇapaṭimaṇḍite alattakavaṇṇaphullapadumasassirike pāde vanditvāti attho ti chanisajjadosavirahite ekasmiṃ okāse nisīdi
nti yato yato anuviloketi tato tato tuṇhībhūtamevāti attho tattha hi ekabhikkhussāpi hatthakukkuccaṃ vā pādakukkuccaṃ vā natthi sabbe bhagavato ceva gāravena attano ca sikkhitasikkhatāya aññamaññaṃ vigatasallāpā antamaso ukkāsitasaddampi akarontā sunikhātaindakhīlā viya nivātaṭṭhāne sannisinnaṃ mahāsamuddaudakaṃ viya kāyenapi niccalā manasāpi avikkhittā rattavalāhakā viya sinerukūṭaṃ bhagavantaṃ parivāretvā nisīdiṃsu paribbājakassa evaṃ sannisinnaṃ parisaṃ disvā mahantaṃ pītisomanassaṃ uppajji uppannaṃ pana antohadayasmiṃyeva sannidahituṃ asakkonto piyasamudāhāraṃ samuṭṭhāpesi tasmā tiādimāha
tattha andhassa pabbatārohanaṃ viya niccaṃ na hotīti  ayaṃ tāva saddanayo ayaṃ pana aṭṭhakathānayo  accharāyogganti  accharaṃ paharituṃ yuttanti attho abhūtapubbaṃ bhūtanti  ubhayampetaṃ vimhayassevādhivacanaṃ taṃ panetaṃ garahaacchariyaṃ pasaṃsāacchariyanti duvidhaṃ hoti tattha acchariyaṃ moggallāna abbhutaṃ moggallāna yāva bāhāgahaṇāpi nāma so moghapuriso āgamessatīti  idaṃ garahaacchariyaṃ nāma acchariyaṃ nandamāte abbhutaṃ nandamāte yatra hi nāma cittuppādampi parisodhessasīti  idaṃ pasaṃsāacchariyaṃ nāma idhāpi idameva adhippetaṃ ayañhi taṃ pasaṃsanto evamāha
nti ettha nti nipātamattaṃ ti pamāṇaparicchedo yāva sammā paṭipādito yattakena pamāṇena sammā paṭipādito na sakkā tassa vaṇṇe vattuṃ atha kho acchariyamevetaṃ abbhutamevetanti vuttaṃ hoti ti evaṃ sammā paṭipādito eso bhikkhusaṅgho  tassāpi bhikkhusaṅghassa paramoti etaparamo taṃ etaparamaṃ yathā ayaṃ paṭipādito evaṃ paṭipāditaṃ katvā paṭipādesuṃ na ito bhiyyoti attho dutiyanaye evaṃ paṭipādessanti na ito bhiyyoti yojetabbaṃ tattha ti ābhisamācārikavattaṃ ādiṃ katvā sammā apaccanīkapaṭipattiyaṃ yojito atha kasmā ayaṃ paribbājako  atītānāgate buddhe dasseti kimassa tiyaddhajānanañāṇaṃ atthīti natthi nayaggāhe pana ṭhatvā  yenākārena ayaṃ bhikkhusaṅgho sannisinno danto vinīto upasanto atītabuddhāpi etaparamaṃyeva katvā paṭipajjāpesuṃ anāgatabuddhāpi paṭipajjāpessanti natthi ito uttari paṭipādanāti maññamāno anubuddhiyā evamāha
ti pāṭiekko anusandhi bhagavā kira taṃ sutvā kandaraka tvaṃ bhikkhusaṅghaṃ upasantoti vadasi imassa pana bhikkhusaṅghassa upasantakāraṇaṃ tuyhaṃ apākaṭaṃ na hi tvaṃ samatiṃsa pāramiyā pūretvā kusalamūlaṃ paripācetvā bodhipallaṅke sabbaññutaññāṇaṃ paṭivijjhi mayā pana pāramiyo pūretvā ñātatthacariyaṃ lokatthacariyaṃ buddhatthacariyañca koṭiṃ pāpetvā bodhipallaṅke sabbaññutaññāṇaṃ paṭividdhaṃ mayhaṃ etesaṃ upasantakāraṇaṃ pākaṭanti dassetuṃ imaṃ desanaṃ ārabhi
ti ayampi pāṭiekko anusandhi bhagavato kira etadahosi  ayaṃ paribbājako imaṃ bhikkhusaṅghaṃ upasantoti vadati ayañca bhikkhusaṅgho kappetvā pakappetvā kuhakabhāvena iriyāpathaṃ saṇṭhapento cittena anupasanto na upasantākāraṃ dasseti ettha pana bhikkhusaṅghe paṭipadaṃ pūrayamānāpi paṭipadaṃ pūretvā matthakaṃ patvā ṭhitabhikkhūpi atthi tattha paṭipadaṃ pūretvā matthakaṃ pattā attanā paṭividdhaguṇeheva upasantā paṭipadaṃ pūrayamānā uparimaggassa vipassanāya upasantā ito muttā pana avasesā catūhi satipaṭṭhānehi upasantā taṃ nesaṃ upasantakāraṇaṃ dassessāmīti iminā ca iminā ca kāraṇena ayaṃ bhikkhusaṅgho upasantoti dassetuṃ santi hi kandarakātiādimāha
tattha tiādīsu yaṃ vattabbaṃ taṃ mūlapariyāyasuttavaṇṇanāyameva vuttaṃ sekhapaṭipadampi tattheva vitthāritaṃ ti satatasīlā nirantarasīlā ti  tasseva  vevacanaṃ santatajīvikā vātipi attho tasmiṃ santatasīle ṭhatvāva jīvikaṃ kappenti na dussīlyaṃ maraṇaṃ pāpuṇantīti attho
ti nepakkena samannāgatā paññavanto ti paññāya vuttino paññāya ṭhatvā jīvikaṃ kappenti yathā ekacco sāsane pabbajitvāpi  jīvitakāraṇā chasu agocaresu carati vesiyāgocaro hoti vidhavathullakumārikapaṇḍakapānāgārabhikkhunigocaro hoti saṃsaṭṭho viharati rājūhi rājamahāmattehi titthiyehi titthiyasāvakehi ananulomikena gihisaṃsaggena  vejjakammaṃ karoti dūtakammaṃ karoti pahiṇakammaṃ karoti gaṇḍaṃ phāleti arumakkhanaṃ deti uddhaṃvirecanaṃ deti adhovirecanaṃ deti natthutelaṃ pacati pivanatelaṃ pacati veḷudānaṃ pattadānaṃ pupphadānaṃ phaladānaṃ sinānadānaṃ dantakaṭṭhadānaṃ mukhodakadānaṃ cuṇṇamattikadānaṃ deti cāṭukamyaṃ karoti muggasūpiyaṃ pāribhaṭuṃ jaṅghapesaniyaṃ karotīti ekavīsatividhāya anesanāya jīvikaṃ kappento anipakavutti nāma hoti na paññāya ṭhatvā jīvikaṃ kappeti tato kālakiriyaṃ katvā  nāma hutvā tassa saṅghāṭipi ādittā hoti sampajjalitāti vuttanayena mahādukkhaṃ anubhoti evaṃvidhā ahutvā jīvitahetupi sikkhāpadaṃ anatikkamanto catupārisuddhisīle patiṭṭhāya yathābalaṃ buddhavacanaṃ uggaṇhitvā  rathavinītapaṭipadaṃ mahāgosiṅgapaṭipadaṃ mahāsuññatapaṭipadaṃ anaṅgaṇapaṭipadaṃ dhammadāyādapaṭipadaṃ nālakapaṭipadaṃ tuvaṭṭakapaṭipadaṃ candopamapaṭipadanti imāni ariyapaṭipadāni pūrento catupaccaya-santosa-bhāvanārāma-ariyavaṃsapaṭipattiyaṃ kāyasakkhino hutvā anīkā nikkhantahatthī viya yūthā vissaṭṭhasīho viya nipacchābandhamahānāvā viya ca gamanādīsu ekavihārino vipassanaṃ paṭṭhapetvā ajjaajjeva arahattanti pavattaussāhā viharantīti attho
ti catūsu satipaṭṭhānesu suṭṭhapitacittā hutvā sesā satipaṭṭhānakathā heṭṭhā vitthāritāva idha pana lokiyalokuttaramissakā satipaṭṭhānā kathitā ettakena bhikkhusaṅghassa upasantakāraṇaṃ kathitaṃ hoti
ti yāva suṭṭhapitā sudesitā ti iminā esa attano  kārakabhāvaṃ dasseti bhikkhusaṅghañca ukkhipati ayañhettha adhippāyo mayampi hi bhante gihi suppatiṭṭhitacittā viharāma bhikkhusaṅghassa pana ayameva kasi ca bījañca yuganaṅgalañca phālapācanañca tasmā bhikkhusaṅgho sabbakālaṃ satipaṭṭhānaparāyaṇo mayaṃ  pana kālena kālaṃ okāsaṃ labhitvā etaṃ manasikāraṃ karoma mayampi kārakā na sabbaso vissaṭṭhakammaṭṭhānāyevāti ti  manussānaṃ ajjhāsayagahanena gahanatā ajjhāsayassāpi nesaṃ kilesagahanena gahanatā veditabbā  eseva nayo tattha aparisuddhaṭṭhena  kerāṭiyaṭṭhena  veditabbā ti evaṃ gahanakasaṭakerāṭiyānaṃ manussānaṃ hitāhitapaṭipadaṃ yāva suṭṭhu bhagavā jānāti ti ettha sabbāpi catuppadajāti pasavoti adhippetā ti sakkomi ti yattakena khaṇena ti assamaṇḍalato yāva campānagaradvārā gamanañca āgamanañca karissati ti saṭhattāni ti kūṭattāni ti vaṅkattāni ti jimhattāni ti pakāsessati dassessati na hi sakkā tena tāni ettakena antarena dassetuṃ
tattha yassa kismiñcideva ṭhāne ṭhātukāmassa sato yaṃ ṭhānaṃ manussānaṃ sappaṭibhayaṃ purato gantvā vañcetvā ṭhassāmīti na hoti tasmiṃ ṭhātukāmaṭṭhāneyeva nikhātatthambho viya cattāro pāde niccale katvā tiṭṭhati ayaṃ  nāma yassa pana kismiñcideva ṭhāne avacchinditvā khandhagataṃ pātetukāmassa sato yaṃ ṭhānaṃ manussānaṃ sappaṭibhayaṃ purato gantvā vañcetvā pātessāmīti na hoti tattheva avacchinditvā pāteti ayaṃ  nāma yassa kismiñcideva ṭhāne maggā ukkamma nivattitvā paṭimaggaṃ ārohitukāmassa  sato yaṃ ṭhānaṃ manussānaṃ sappaṭibhayaṃ purato gantvā vañcetvā evaṃ karissāmīti na hoti tattheva maggā ukkamma nivattitvā paṭimaggaṃ ārohati ayaṃ  nāma yassa pana kālena vāmato kālena dakkhiṇato kālena ujumaggeneva gantukāmassa sato yaṃ ṭhānaṃ manussānaṃ sappaṭibhayaṃ purato gantvā vañcetvā evaṃ karissāmīti na hoti tattheva kālena vāmato kālena dakkhiṇato kālena ujumaggaṃ gacchati tathā laṇḍaṃ vā passāvaṃ vā vissajjetukāmassa sato idaṃ ṭhānaṃ susammaṭṭhaṃ ākiṇṇamanussaṃ ramaṇīyaṃ imasmiṃ ṭhāne evarūpaṃ kātuṃ na yuttaṃ purato gantvā paṭicchannaṭhāne karissāmīti na hoti tattheva karoti ayaṃ  nāma iti imaṃ catubbidhampi  kiriyaṃ sandhāyetaṃ vuttaṃ sabbāni tāni sāṭheyyāni  kūṭeyyāni vaṅkeyyāni jimheyyāni pātukarissatīti evaṃ karontāpi te saṭhādayo tāni sāṭheyyādīni pātukaronti nāma
evaṃ pasūnaṃ uttānabhāvaṃ dassetvā idāni manussānaṃ gahanabhāvaṃ dassento tiādimāha tattha ti antojātakā vā dhanakkītā vā karamarānītā vā sayaṃ vā dāsabyaṃ upagatā ti pesanakārakā ti bhattavetanabhatā ti aññenevākārena kāyena samudācaranti aññenevākārena vācāya aññena ca nesaṃ ākārena cittaṃ ṭhitaṃ hotīti dasseti tattha ye sammukhā sāmike disvā paccuggamanaṃ karonti hatthato bhaṇḍakaṃ gaṇhanti imaṃ  vissajjetvā imaṃ gaṇhantā sesānipi āsana-paññāpana-tālavaṇṭabījana-pādadhovanādīni sabbāni kiccāni karonti parammukhakāle pana telampi uttarantaṃ na olokenti satagghanakepi sahassagghanakepi kamme parihāyante nivattitvā oloketumpi na icchanti ime aññathā kāyena samudācaranti nāma ye pana sammukhā amhākaṃ sāmi amhākaṃ ayyotiādīni vatvā pasaṃsanti parammukhā avattabbaṃ nāma natthi yaṃ icchanti taṃ vadanti ime aññathā vācāya samudācaranti nāma
ti ayampi pāṭiekko anusandhi ayañhi pesso yāvañcidaṃ bhante bhagavā evaṃ manussagahaṇe evaṃ manussakasaṭe evaṃ manussasāṭheyye vattamāne sattānaṃ hitāhitaṃ jānātīti āha purime ca tayo puggalā ahitapaṭipadaṃ paṭipannā upari catuttho hitapaṭipadaṃ evamahaṃ sattānaṃ hitāhitaṃ jānāmīti dassetuṃ imaṃ desanaṃ ārabhi heṭṭhā kandarakassa kathāya saddhiṃ yojetumpi vaṭṭati tena vuttaṃ yāvañcidaṃ bhotā gotamena sammā bhikkhusaṅgho paṭipāditoti athassa bhagavā purime tayo puggale pahāya upari catutthapuggalassa hitapaṭipattiyaṃyeva paṭipādemīti dassentopi imaṃ desanaṃ ārabhi ti idaṃ saṃvijjamānāti padasseva vevacanaṃ santā honti samitā vūpasantāti  ettha hi niruddhā santāti vuttā santā ete vihārā ariyassa vinaye vuccantīti ettha  nibbutā santo have sabbhi pavedayantīti ettha  paṇḍitā idha pana vijjamānā upalabbhamānāti attho
attantapādīsu  attānaṃ tapati dukkhāpetīti  attano  paritāpanānuyogaṃ  paraṃ tapati dukkhāpetīti  paresaṃ paritāpanānuyogaṃ  ti imasmiṃyeva attabhāve ti chātaṃ vuccati taṇhā sā assa natthīti nicchāto sabbakilesānaṃ nibbutattā  anto tāpanakilesānaṃ abhāvā sītalo jātoti  jhānamaggaphalanibbānasukhāni paṭisaṃvedetīti  ti seṭṭhabhūtena attanā ti cittaṃ sampādeti paripūreti gaṇhāti pasādetīti attho
nti dukkhassa paṭikūlaṃ paccanīkasaṇṭhitaṃ dukkhaṃ apatthayamānanti attho
ti idha catūhi kāraṇehi paṇḍitoti na vattabbo satipaṭṭhānesu pana kammaṃ karotīti paṇḍitoti vattuṃ vaṭṭati ti idampi mahante atthe pariggaṇhātītiādinā mahāpaññalakkhaṇena na vattabbaṃ satipaṭṭhānapariggāhikāya pana paññāya samannāgatattā mahāpaññoti vattuṃ vaṭṭati ti mahatā atthena saṃyutto hutvā gato bhaveyya sotāpattiphalaṃ pāpuṇeyyāti attho kiṃ pana yesaṃ maggaphalānaṃ upanissayo atthi buddhānaṃ sammukhībhāve ṭhitepi tesaṃ antarāyo hotīti āma hoti na pana buddhe paṭicca atha kho kiriyaparihāniyā vā pāpamittatāya vā hoti tattha kiriyaparihāniyā hoti nāma  sace hi dhammasenāpati dhanañjānissa  brāhmaṇassa āsayaṃ ñatvā dhammaṃ adesayissā so brāhmaṇo sotāpanno abhavissā evaṃ tāva kiriyaparihāniyā hoti pāpamittatāya hoti nāma  sace hi ajātasattu devadattassa vacanaṃ gahetvā pitughātakammaṃ nākarissā sāmaññaphalasuttakathitadivaseva sotāpanno abhavissā tassa vacanaṃ gahetvā pitughātakammassa katattā pana na hoti evaṃ pāpamittatāya hoti imassāpi upāsakassa kiriyaparihāni jātā apariniṭṭhitāya desanāya uṭṭhahitvā pakkanto ti katarena mahantena atthena dvīhi  ānisaṃsehi so kira upāsako saṅghe ca pasādaṃ paṭilabhi satipaṭṭhānapariggahaṇatthāya cassa abhinavo nayo udapādi tena vuttaṃ mahatā atthena saṃyuttoti kandarako pana saṅghe pasādameva  paṭilabhi ti etassa dhammakkhānassa catunnaṃ vā puggalānaṃ vibhajanassa kālo
dīsu urabbhā vuccanti eḷakā urabbhe hanatīti dīsupi eseva nayo ti dāruṇo kakkhaḷo ti macchabandhakevaṭṭo ti bandhanāgāragopako ti dāruṇakammantā
ti  khattiyābhisekena muddhani abhisitto ti nagarato puratthimadisāya nti yaññasālaṃ ti sakhuraṃ ajinacammaṃ nivāsetvā ti sappinā ca telena ca ṭhapetvā hi sappiṃ avaseso yo koci sneho telanti vuccati ti nakhānaṃ chinnattā kaṇḍūvitabbakāle tena kaṇḍūvamāno ti asanthatāya ti sadisavacchāya sace gāvī setā hoti vacchopi setakova sace gāvī kabarā vā rattā vā vacchopi tādiso vāti evaṃ sarūpavacchāya ti so rājā evaṃ vadeti ti taruṇavacchakabhāvaṃ atikkantā balavavacchā supi eseva nayo ti parikkhepakaraṇatthāya ceva yaññabhūmiyaṃ attharaṇatthāya ca sesaṃ heṭṭhā tattha tattha vitthāritattā uttānamevāti



nti aṭṭhakanāgarasuttaṃ tattha ti vesāliyā dakkhiṇapasse avidūre beluvagāmako nāma atthi taṃ gocaragāmaṃ katvāti attho ti  so hi jātigottavasena ceva  sārappattakulagaṇanāya ca dasame ṭhāne gaṇīyati tenassa dasamotveva nāmaṃ jātaṃ ti aṭṭhakanagaravāsī ti kukkuṭaseṭṭhinā kārito ārāmo
ti ettha ayaṃ saṅkhepattho yo so bhagavā samatiṃsa pāramiyo pūretvā sabbakilese bhañjitvā anuttaraṃ sammāsambodhiṃ abhisambuddho tena bhagavatā tesaṃ tesaṃ sattānaṃ āsayānusayaṃ  hatthatale ṭhapitaāmalakaṃ viya sabbaṃ ñeyyadhammaṃ  apica pubbenivāsādīhi jānatā dibbena cakkhunā passatā tīhi vijjāhi chahi vā pana abhiññāhi jānatā sabbattha appaṭihatena samantacakkhunā passatā sabbadhammajānanasamatthāya paññāya jānatā sabbasattānaṃ cakkhuvisayātītāni tirokuṭṭādigatānipi rūpāni ativisuddhena maṃsacakkhunā passatā attahitasādhikāya samādhipadaṭṭhānāya paṭivedhapaññāya jānatā parahitasādhikāya karuṇāpadaṭṭhānāya desanāpaññāya passatā arīnaṃ hatattā paccayādīnañca arahattā  sammā sāmañca saccānaṃ buddhattā  antarāyikadhamme vā jānatā niyyānikadhamme passatā kilesārīnaṃ hatattā arahatā sāmaṃ sabbadhammānaṃ buddhattā sammāsambuddhenāti evaṃ catuvesārajjavasena catūhi kāraṇehi thomitena atthi nu kho eko dhammo akkhātoti
nti kataṃ uppāditaṃ nti cetayitaṃ pakappitaṃ ti so tasmiṃ samathavipassanādhamme ṭhito ti padadvayehi samathavipassanāsu chandarāgo vutto samathavipassanāsu  hi sabbena sabbaṃ chandarāgaṃ pariyādiyituṃ sakkonto arahā hoti asakkonto anāgāmī hoti so samathavipassanāsu chandarāgassa  appahīnattā catutthajjhānacetanāya suddhāvāse nibbattati ayaṃ ācariyānaṃ samānakathā
vitaṇḍavādī panāha teneva dhammarāgenāti vacanato akusalena suddhāvāse nibbattatīti so suttaṃ āharāti vattabbo addhā aññaṃ apassanto idameva āharissati tato vattabbo kiṃ panidaṃ suttaṃ neyyatthaṃ nītatthanti addhā nītatthanti vakkhati tato vattabbo  evaṃ sante anāgāmiphalatthikena  samathavipassanāsu chandarāgo kattabbo bhavissati chandarāge uppādite anāgāmiphalaṃ paṭividdhaṃ bhavissati mā suttaṃ me laddhanti yaṃ vā taṃ vā dīpehi pañhaṃ kathentena hi ācariyassa santike uggahetvā attharasaṃ paṭivijjhitvā kathetuṃ vaṭṭati akusalena hi sagge kusalena vā apāye paṭisandhi nāma natthi vuttañhetaṃ bhagavatā 
na bhikkhave lobhajena kammena dosajena kammena mohajena kammena devā paññāyanti manussā paññāyanti yā vā panaññāpi kāci sugatiyo atha kho bhikkhave lobhajena kammena dosajena kammena mohajena kammena nirayo paññāyati tiracchānayoni paññāyati pettivisayo paññāyati yā vā panaññāpi kāci duggatiyoti 
evaṃ paññāpetabbo sace sañjānāti sañjānātu no ce sañjānāti gaccha pātova vihāraṃ pavisitvā yāguṃ pivāhīti uyyojetabbo
yathā ca pana imasmiṃ sutte evaṃ mahāmālukyovādepi mahāsatipaṭṭhānepi kāyagatāsatisuttepi samathavipassanā kathitā tattha imasmiṃ sutte samathavasena gacchatopi vipassanāvasena gacchatopi samathadhurameva dhuraṃ mahāmālukyovāde vipassanāva dhuraṃ mahāsatipaṭṭhānaṃ pana vipassanuttaraṃ  nāma kathitaṃ kāyagatāsatisuttaṃ samathuttaranti
ti ekadhammaṃ pucchitena ayampi ekadhammoti evaṃ pucchāvasena kathitattā ekādasapi dhammā ekadhammo nāma jāto mahāsakuludāyisuttasmiñhi  ekūnavīsati pabbāni paṭipadāvasena ekadhammo nāma jātāni idha ekādasapucchāvasena ekadhammoti āgatāni amatuppattiyatthena vā sabbānipi ekadhammoti vattuṃ vaṭṭati
ti nidhiṃ pariyesanto ti ekapayogena kathaṃ pana ekapayogeneva ekādasannaṃ nidhīnaṃ adhigamo hotīti idhekacco araññe nidhiṃ gavesamāno carati tamenaṃ aññataro atthacarako disvā kiṃ bho carasīti pucchati so jīvitavuttiṃ pariyesāmīti  āha itaro tena hi samma āgaccha etaṃ pāsāṇaṃ pavattehīti āha so taṃ pavattetvā uparūpari ṭhapitā vā kucchiyā kucchiṃ āhacca ṭhitā vā ekādasa kumbhiyo passeyya evaṃ ekapayogena ekādasannaṃ nidhīnaṃ adhigamo hoti
ti aññatitthiyā hi yassa santike sippaṃ uggaṇhanti tassa sippuggahaṇato pure vā pacchā vā antarantare vā gehato nīharitvā dhanaṃ denti yesaṃ gehe natthi te ñātisabhāgato pariyesanti tathā alabhamānā bhikkhampi caritvā dentiyeva taṃ sandhāyetaṃ vuttaṃ
nti bāhirakā tāva aniyyānikepi sāsane sippamattadāyakassa dhanaṃ pariyesanti ahaṃ pana evaṃvidhe niyyānikasāsane ekādasavidhaṃ amatuppattipaṭipadaṃ desentassa ācariyassa pūjaṃ kiṃ na karissāmi karissāmiyevāti vadati ti ekamekassa bhikkhuno ekekaṃ dussayugamadāsīti attho samudācāravacanaṃ panettha evarūpaṃ hoti tasmā acchādesīti vuttaṃ nti pañcasatagghanikaṃ paṇṇasālaṃ kāresīti attho sesaṃ sabbattha uttānamevāti



nti sekhasuttaṃ tattha nti adhunā kāritaṃ santhāgāraṃ ekā mahāsālāti attho uyyogakālādīsu hi rājāno tattha ṭhatvā ettakā purato gacchantu ettakā pacchā ettakā ubhohi passehi ettakā hatthīsu abhiruhantu ettakā assesu ettakā rathesu tiṭṭhantūti evaṃ santhaṃ karonti mariyādaṃ bandhanti tasmā taṃ ṭhānaṃ nti vuccati uyyogaṭṭhānato ca āgantvā yāva gehesu allagomayaparibhaṇḍādīni karonti tāva dve tīṇi divasāni te rājāno tattha santhambhantītipi santhāgāraṃ tesaṃ rājūnaṃ saha atthānusāsanaṃ agārantipi santhāgāraṃ gaṇarājāno hi te  tasmā uppannakiccaṃ ekassa vasena na chijjati sabbesaṃ chando laddhuṃ vaṭṭati tasmā sabbe tattha sannipatitvā anusāsanti tena vuttaṃ saha atthānusāsanaṃ agārantipi santhāgāranti yasmā panete tattha sannipatitvā imasmiṃ kāle kasituṃ vaṭṭati imasmiṃ kāle vapitunti evamādinā nayena gharāvāsakiccāni sammantayanti tasmā chiddāvachiddaṃ  gharāvāsaṃ tattha santharantītipi santhāgāraṃ ti kaṭṭhakamma-silākamma-cittakammādivasena susajjitaṃ devavimānaṃ viya adhunā niṭṭhāpitaṃ ti ettha yasmā gharavatthupariggahakāleyeva devatā attano vasanaṭṭhānaṃ gaṇhanti tasmā devena vāti avatvā samaṇena vā brāhmaṇena vā kenaci vā manussabhūtenāti vuttaṃ
ti santhāgāraṃ niṭṭhitanti sutvā gacchāma naṃ passissāmāti gantvā dvārakoṭṭhakato paṭṭhāya sabbaṃ oloketvā idaṃ santhāgāraṃ devavimānasadisaṃ ativiya manoramaṃ sassirikaṃ kena paṭhamaṃ paribhuttaṃ amhākaṃ dīgharattaṃ hitāya sukhāya assāti cintetvā amhākaṃ ñātiseṭṭhassa paṭhamaṃ diyyamānepi satthunova anucchavikaṃ dakkhiṇeyyavasena diyyamānepi satthunova anucchavikaṃ tasmā paṭhamaṃ satthāraṃ paribhuñjāpessāma bhikkhusaṅghassa āgamanaṃ karissāma bhikkhusaṅghe āgate tepiṭakaṃ buddhavacanaṃ āgatameva bhavissati satthāraṃ tiyāmarattiṃ amhākaṃ dhammakathaṃ kathāpessāma iti tīhi ratanehi paribhuttaṃ mayaṃ pacchā paribhuñjissāma  evaṃ no dīgharattaṃ hitāya sukhāya bhavissatīti sanniṭṭhānaṃ katvā upasaṅkamiṃsu
ti taṃ divasaṃ kira santhāgāraṃ kiñcāpi rājakulānaṃ dassanatthāya devavimānaṃ viya susajjitaṃ hoti supaṭijaggitaṃ buddhārahaṃ pana katvā appaññattaṃ buddhā hi nāma araññajjhāsayā araññārāmā antogāme vaseyyuṃ vā no vā tasmā bhagavato manaṃ  jānitvāva paññāpessāmāti cintetvā te bhagavantaṃ upasaṅkamiṃsu idāni pana manaṃ labhitvā paññāpetukāmā yena santhāgāraṃ tenupasaṅkamiṃsu
ti yathā sabbameva santhataṃ hoti evaṃ taṃ santharāpetvā sabbapaṭhamaṃ tāva gomayaṃ nāma sabbamaṅgalesu vaṭṭatīti  sudhāparikammakatampi bhūmiṃ allagomayena opuñchāpetvā parisukkhabhāvaṃ ñatvā yathā akkantaṭṭhāne padaṃ na paññāyati evaṃ catujjātiyagandhehi limpāpetvā upari nānāvaṇṇe kaṭasārake santharitvā tesaṃ upari mahāpiṭṭhikakojavake ādiṃ katvā hatthattharaka-assattharaka-sīhattharaka-byagghattharaka-candattharaka-sūriyattharaka-cittattharakādīhi nānāvaṇṇehi attharaṇehi santharitabbakayuttaṃ sabbokāsaṃ santharāpesuṃ tena vuttaṃ sabbasanthariṃ santhāgāraṃ santharitvāti
ti majjhaṭṭhāne tāva maṅgalatthambhaṃ nissāya mahārahaṃ buddhāsanaṃ paññāpetvā tattha yaṃ yaṃ mudukañca manoramañca paccattharaṇaṃ taṃ taṃ paccattharitvā bhagavato lohitakaṃ manuññadassanaṃ upadhānaṃ upadahitvā upari suvaṇṇarajatatārakavicittaṃ vitānaṃ bandhitvā gandhadāmapupphadāmapattadāmādīhi paccattharaṇehi alaṅkaritvā samantā dvādasahatthaṭṭhāne pupphajālaṃ karitvā tiṃsahatthamattaṃ ṭhānaṃ paṭasāṇiyā parikkhipāpetvā  pacchimabhittiṃ nissāya bhikkhusaṅghassa pallaṅkapīṭha-apassayapīṭha-muṇḍapīṭhāni paññāpetvā upari setapaccattharaṇehi paccattharāpetvā pācīnabhittiṃ nissāya attano attano mahāpiṭṭhikakojavake paññāpetvā haṃsalomādipūritāni upadhānāni ṭhapāpesuṃ evaṃ akilamamānā sabbarattiṃ dhammaṃ suṇissāmāti idaṃ sandhāya vuttaṃ āsanāni paññāpetvāti
nti  mahākucchikaṃ udakacāṭiṃ ti evaṃ bhagavā ca bhikkhusaṅgho ca yathāruciyā hatthe vā dhovissanti pāde vā mukhaṃ vā vikkhālessantīti tesu tesu ṭhānesu maṇivaṇṇassa udakassa pūrāpetvā vāsatthāya nānāpupphāni ceva udakavāsacuṇṇāni ca pakkhipitvā kadalipaṇṇehi pidahitvā patiṭṭhāpesuṃ idaṃ sandhāya vuttaṃ upaṭṭhapetvāti
ti rajatasuvaṇṇādimayadaṇḍāsu dīpikāsu yonakarūpakirātarūpakādīnaṃ hatthe ṭhapitasuvaṇṇarajatādimayakapallakādīsu ca telappadīpaṃ jalayitvāti attho ti ettha pana te sakyarājāno na kevalaṃ santhāgārameva atha kho yojanāvaṭṭe kapilavatthusmiṃ nagaravīthiyopi sammajjāpetvā dhaje  ussāpetvā gehadvāresu puṇṇaghaṭe ca kadaliyo ca ṭhapāpetvā sakalanagaraṃ dīpamālādīhi vippakiṇṇatārakaṃ viya katvā khīrapāyake dārake khīraṃ pāyetha dahare kumāre lahuṃ lahuṃ bhojetvā sayāpetha uccāsaddaṃ mā karittha ajja ekarattiṃ satthā antogāme vasissati buddhā nāma appasaddakāmā hontīti bheriṃ carāpetvā sayaṃ daṇḍadīpikā ādāya yena bhagavā tenupasaṅkamiṃsu
ti yassa dāni bhante bhagavā kālaṃ maññatīti evaṃ kira kāle ārocite bhagavā lākhārasena tintarattakoviḷārapupphavaṇṇaṃ rattadupaṭṭaṃ kattariyā padumaṃ kantanto viya saṃvidhāya timaṇḍalaṃ paṭicchādento nivāsetvā suvaṇṇapāmaṅgena padumakalāpaṃ parikkhipanto viya vijjullatāsassirikaṃ kāyabandhanaṃ bandhitvā rattakambalena gajakumbhaṃ pariyonaddhanto viya ratanasatubbedhe suvaṇṇagghike pavāḷajālaṃ khipamāno viya suvaṇṇacetiye rattakambalakañcukaṃ paṭimuñcanto viya gacchantaṃ puṇṇacandaṃ rattavaṇṇavalāhakena paṭicchādayamāno viya kañcanapabbatamatthake supakkalākhārasaṃ parisiñcanto viya cittakūṭapabbatamatthakaṃ vijjullatāya parikkhipanto viya ca sacakkavāḷasineruyugandharaṃ mahāpathaviṃ cāletvā gahitaṃ nigrodhapallavasamānavaṇṇaṃ rattavarapaṃsukūlaṃ pārupitvā gandhakuṭidvārato nikkhami kañcanaguhato sīho viya udayapabbatakūṭato puṇṇacando viya ca nikkhamitvā pana gandhakuṭipamukhe aṭṭhāsi
athassa  kāyato meghamukhehi vijjukalāpā viya rasmiyo nikkhamitvā suvaṇṇarasadhārāparisekamañjaripattapupphaphalaviṭape viya ārāmarukkhe kariṃsu tāvadeva ca attano attano pattacīvaramādāya mahābhikkhusaṅgho bhagavantaṃ parivāresi te pana parivāretvā ṭhitā bhikkhū evarūpā ahesuṃ appicchā santuṭṭhā pavivittā asaṃsaṭṭhā āraddhavīriyā  vattāro vacanakkhamā codakā pāpagarahī sīlasampannā samādhisampannā paññāvimuttivimuttiñāṇadassanasampannāti tehi parivārito bhagavā rattakambalaparikkhitto viya suvaṇṇakkhandho rattapadumasaṇḍamajjhagatā viya suvaṇṇanāvā pavāḷavedikāparikkhitto viya suvaṇṇapāsādo virocittha sāriputtamoggallānādayo mahātherāpi naṃ meghavaṇṇaṃ paṃsukūlaṃ  pārupitvā maṇivammavammikā viya mahānāgā parivārayiṃsu vantarāgā bhinnakilesā vijaṭitajaṭā chinnabandhanā kule vā gaṇe vā alaggā
iti bhagavā sayaṃ vītarāgo vītarāgehi vītadoso vītadosehi vītamoho vītamohehi nittaṇho nittaṇhehi nikkileso nikkilesehi sayaṃ buddho bahussutabuddhehi parivārito pattaparivāritaṃ viya kesaraṃ kesaraparivāritā viya kaṇṇikā aṭṭhanāgasahassaparivārito viya chaddanto nāgarājā navutihaṃsasahassaparivārito viya dhataraṭṭho haṃsarājā senaṅgaparivārito viya cakkavatti marugaṇaparivārito viya sakko devarājā brahmagaṇaparivārito viya hāritamahābrahmā tārāgaṇaparivārito viya puṇṇacando asamena buddhavesena aparimāṇena buddhavilāsena kapilavatthugamanamaggaṃ paṭipajji
athassa puratthimakāyato suvaṇṇavaṇṇā rasmī uṭṭhahitvā asītihatthaṭṭhānaṃ aggahesi pacchimakāyato dakkhiṇahatthato vāmahatthato suvaṇṇavaṇṇā rasmī uṭṭhahitvā asītihatthaṭṭhānaṃ aggahesi upari kesantato paṭṭhāya sabbakesāvattehi moragīvavaṇṇā rasmī uṭṭhahitvā gaganatale asītihatthaṭṭhānaṃ aggahesi heṭṭhā pādatalehi pavāḷavaṇṇā rasmī uṭṭhahitvā ghanapathaviyaṃ asītihatthaṭṭhānaṃ aggahesi evaṃ samantā asītihatthamattaṃ ṭhānaṃ chabbaṇṇā buddharasmiyo vijjotamānā  vipphandamānā kañcanadaṇḍadīpikāhi niccharitvā ākāsaṃ pakkhandajālā viya cātuddīpikamahāmeghato nikkhantavijjullatā viya vidhāviṃsu sabbadisābhāgā suvaṇṇacampakapupphehi vikiriyamānā viya suvaṇṇaghaṭā nikkhantasuvaṇṇarasadhārāhi  siñcamānā viya pasāritasuvaṇṇapaṭaparikkhittā viya verambhavātasamuṭṭhitakiṃsukakaṇikārapupphacuṇṇasamokiṇṇā viya vippakiriṃsu
bhagavatopi asītianubyañjanabyāmappabhādvattiṃsavaralakkhaṇasamujjalaṃ sarīraṃ samuggatatārakaṃ viya gaganatalaṃ vikasitamiva padumavanaṃ sabbapāliphullo viya yojanasatiko pāricchattako paṭipāṭiyā ṭhapitānaṃ dvattiṃsūcandānaṃ dvattiṃsasūriyānaṃ dvattiṃsacakkavattīnaṃ dvattiṃsadevarājānaṃ dvattiṃsamahābrahmānaṃ  siriyā siriṃ abhibhavamānaṃ viya virocittha yathā taṃ dasahi pāramīhi dasahi upapāramīhi dasahi paramatthapāramīhi supūritāhi samatiṃsapāramitāhi alaṅkataṃ kappasatasahasādhikāni cattāri asaṅkhyeyyāni dinnadānaṃ rakkhitasīlaṃ katakalyāṇakammaṃ ekasmiṃ attabhāve osaritvā vipākaṃ dātuṃ ṭhānaṃ alabhamānaṃ sambādhapattaṃ viya ahosi nāvāsahassabhaṇḍaṃ ekanāvaṃ āropanakālo viya sakaṭasahassabhaṇḍaṃ ekasakaṭaṃ āropanakālo viya pañcavīsatiyā nadīnaṃ oghassa sambhijja mukhadvāre ekato rāsībhūtakālo viya ca ahosi
imāya buddhasiriyā obhāsamānassāpi ca bhagavato purato anekāni daṇḍadīpikasahassāni ukkhipiṃsu tathā pacchato vāmapasse dakkhiṇapasse jātikusumacampakavanamallikarattuppalanīluppalamakulasinduvārapupphāni  ceva nīlapītādivaṇṇasugandhagandhacuṇṇāni ca cātuddīpikameghavissaṭṭhodakavuṭṭhiyo viya vippakiriṃsu pañcaṅgikatūriyanigghosā ceva buddhadhammasaṅghaguṇappaṭisaṃyuttā thutighosā ca sabbadisā pūrayiṃsu devamanussanāgasupaṇṇagandhabbayakkhādīnaṃ akkhīni amatapānaṃ viya labhiṃsu imasmiṃ pana ṭhāne ṭhatvā  gamanavaṇṇaṃ vattuṃ vaṭṭati tatridaṃ mukhamattaṃ 
evaṃ sabbaṅgasampanno kampayanto vasundharaṃ
aheṭhayanto pāṇāni yāti lokavināyako
dakkhiṇaṃ paṭhamaṃ pādaṃ uddharanto narāsabho
gacchanto sirisampanno sobhate dvipaduttamo
gacchato  buddhaseṭṭhassa heṭṭhā pādatalaṃ mudu
samaṃ samphusate bhūmiṃ rajasā nupalippati
ninnaṭṭhānaṃ unnamati gacchante lokanāyake
unnatañca samaṃ hoti pathavī ca acetanā
pāsāṇā sakkharā ceva kathalā khāṇukaṇṭakā
sabbe maggā vivajjanti gacchante lokanāyake
nātidūre  uddharati naccāsanne ca nikkhipaṃ
aghaṭṭayanto niyyāti ubho jāṇū ca gopphake
nātisīghaṃ  pakkamati sampannacaraṇo muni
na cātisaṇikaṃ yāti gacchamāno samāhito
uddhaṃ adho ca tiriyaṃ disañca vidisaṃ tathā
na pekkhamāno so yāti yugamattamhi pekkhati
nāgavikkantacāro so gamane sobhate jino
cāruṃ gacchati lokaggo hāsayanto sadevake
uḷurājāva sobhanto catucārīva kesarī
tosayanto bahū satte puraṃ seṭṭhaṃ upāgamīti
vaṇṇakālo nāma kiresa evaṃvidhesu kālesu buddhassa sarīravaṇṇe vā guṇavaṇṇe vā dhammakathikassa thāmoyeva pamāṇaṃ cuṇṇiyapadehi vā gāthābandhena vā yattakaṃ sakkoti tattakaṃ vattabbaṃ dukkathitanti na vattabbaṃ appamāṇavaṇṇā hi buddhā tesaṃ buddhāpi anavasesato vaṇṇaṃ  vattuṃ asamatthā pageva itarā pajāti iminā sirivilāsena alaṅkatappaṭiyattaṃ sakyarājapuraṃ pavisitvā bhagavā pasannacittena janena gandhadhūmavāsacuṇṇādīhi pūjayamāno santhāgāraṃ pāvisi tena vuttaṃ  atha kho bhagavā nivāsetvā pattacīvaramādāya saddhiṃ bhikkhusaṅghena yena evaṃ santhāgāraṃ tenupasaṅkamīti
ti bhagavantaṃ purato katvā tattha bhagavā bhikkhūnañceva upāsakānañca majjhe nisinno gandhodakena nhāpetvā dukūlacumbaṭakena vodakaṃ katvā jātihiṅgulakena majjitvā rattakambalapaliveṭhite  pīṭhe ṭhapitarattasuvaṇṇaghanapaṭimā viya ativirocittha ayaṃ panettha porāṇānaṃ vaṇṇabhaṇanamaggo 
gantvāna maṇḍalamāḷaṃ nāgavikkantacaraṇo
obhāsayanto lokaggo nisīdi varamāsane
tasmiṃ  nisinno naradammasārathi
devātidevo satapuññalakkhaṇo
buddhāsane majjhagato virocati
suvaṇṇanekkhaṃ viya paṇḍukambale
nekkhaṃ jambonadasseva nikkhittaṃ paṇḍukambale
virocati vītamalo maṇiverocano yathā
mahāsālova samphullo nerurājāvalaṅkato
suvaṇṇayūpasaṅkāso padumo kokanado yathā
jalanto dīparukkhova pabbatagge yathā sikhī
devānaṃ pāricchattova sabbaphullo virocathāti
ti ettha dhammī kathā nāma santhāgāraanumodanappaṭisaṃyuttā pakiṇṇakakathā veditabbā tadā hi bhagavā ākāsagaṅgaṃ otārento viya pathavojaṃ ākaḍḍhanto viya mahājambuṃ khandhe gahetvā cālento viya yojanikaṃ madhubhaṇḍaṃ cakkayantena pīḷetvā madhupānaṃ pāyamāno viya kāpilavatthavānaṃ sakyānaṃ hitasukhāvahaṃ  pakiṇṇakakathaṃ kathesi āvāsadānaṃ nāmetaṃ mahārāja mahantaṃ tumhākaṃ āvāso mayā paribhutto bhikkhusaṅghena paribhutto mayā ca bhikkhusaṅghena ca paribhutto pana dhammaratanena paribhutto yevāti tīhi ratanehi paribhutto nāma hoti āvāsadānasmiñhi dinne sabbadānaṃ dinnameva hoti bhūmaṭṭhakapaṇṇasālāya vā sākhāmaṇḍapassa vāpi ānisaṃso nāma paricchindituṃ na sakkāti nānānayavicittaṃ bahuṃ dhammakathaṃ kathetvā 
sītaṃ uṇhaṃ paṭihanti tato vāḷamigāni ca
sarīsape ca makase sisire cāpi vuṭṭhiyo
tato vātātapo ghoro sañjāto paṭihaññati
leṇatthañca sukhatthañca jhāyituñca vipassituṃ
vihāradānaṃ saṅghassa aggaṃ buddhena vaṇṇitaṃ
tasmā hi paṇḍito poso sampassaṃ atthamattano
vihāre  kāraye ramme vāsayettha bahussute
tesaṃ annañca pānañca vatthasenāsanāni ca
dadeyya ujubhūtesu vippasannena cetasā
te tassa dhammaṃ desenti sabbadukkhāpanūdanaṃ
yaṃ so dhammaṃ idhaññāya parinibbāti anāsavoti  
evaṃ ayampi āvāse ānisaṃso ayampi ānisaṃsoti bahudevarattiṃ atirekataraṃ diyaḍḍhayāmaṃ āvāsānisaṃsakathaṃ  kathesi tattha imā gāthāva saṅgahaṃ āruḷhā pakiṇṇakadhammadesanā pana saṅgahaṃ na ārohati tiādīni  vuttatthāneva
ti dhammakathaṃ kathāpetukāmo jānāpesi atha kasmā sāriputtamahāmoggallānamahākassapādīsu asītimahātheresu vijjamānesu bhagavā ānandattherassa bhāramakāsīti parisajjhāsayavasena āyasmā hi ānando bahussutānaṃ aggo pahosi parimaṇḍalehi padabyañjanehi madhuradhammakathaṃ kathetunti sākiyamaṇḍale pākaṭo paññāto tassa sakyarājūhi vihāraṃ gantvāpi dhammakathā sutapubbā orodhā pana nesaṃ na yathāruciyā vihāraṃ gantuṃ labhanti tesaṃ etadahosi  aho vata bhagavā appaṃyeva dhammakathaṃ kathetvā amhākaṃ ñātiseṭṭhassa ānandassa bhāraṃ kareyyāti tesaṃ ajjhāsayavasena bhagavā tasseva bhāramakāsi
ti paṭipannako sekhasamaṇo so tuyhaṃ paṭibhātu upaṭṭhātu tassa paṭipadaṃ desehīti paṭipadāya puggalaṃ niyametvā dasseti kasmā pana bhagavā imaṃ paṭipadaṃ niyamesi bahūhi kāraṇehi ime tāva sakyā maṅgalasālāya maṅgalaṃ paccāsīsanti vaḍḍhiṃ icchanti ayañca sekhapaṭipadā mayhaṃ sāsane maṅgalapaṭipadā vaḍḍhamānakapaṭipadātipi imaṃ paṭipadaṃ niyamesi tassañca parisati sekhāva bahū nisinnā te attanā paṭividdhaṭṭhāne kathīyamāne akilamantāva sallakkhessantītipi imaṃ paṭipadaṃ niyamesi āyasmā ca ānando sekhapaṭisambhidāpattova so attanā paṭividdhe paccakkhaṭṭhāne kathento akilamanto viññāpetuṃ sakkhissatītipi imaṃ paṭipadaṃ niyamesi sekhapaṭipadāya ca tissopi sikkhā osaṭā  tattha adhisīlasikkhāya  kathitāya sakalaṃ vinayapiṭakaṃ kathitameva hoti adhicittasikkhāya kathitāya sakalaṃ suttantapiṭakaṃ kathitaṃ hoti adhipaññāsikkhāya kathitāya sakalaṃ abhidhammapiṭakaṃ kathitaṃ hoti ānando ca bahussuto tipiṭakadharo so pahoti tīhi piṭakehi tisso sikkhā kathetuṃ evaṃ kathite sakyānaṃ maṅgalameva vaḍḍhiyeva bhavissatītipi imaṃ paṭipadaṃ niyamesi
ti kasmā āgilāyati bhagavato hi chabbassāni padhānaṃ padahantassa  mahantaṃ kāyadukkhaṃ ahosi athassa aparabhāge mahallakakāle piṭṭhivāto uppajji akāraṇaṃ vā etaṃ pahoti hi bhagavā uppannaṃ vedanaṃ vikkhambhetvā ekampi dvepi sattāhe ekapallaṅkena nisīdituṃ santhāgārasālaṃ pana catūhi iriyāpathehi paribhuñjitukāmo ahosi tattha pādadhovanaṭṭhānato yāva dhammāsanā agamāsi ettake ṭhāne gamanaṃ nipphannaṃ dhammāsanaṃ patto thokaṃ ṭhatvā nisīdi ettake ṭhānaṃ diyaḍḍhayāmaṃ dhammāsane nisīdi ettake ṭhāne nisajjā nipphannā idāni dakkhiṇena passena thokaṃ nipanne sayanaṃ nipphajjissatīti evaṃ catūhi iriyāpathehi paribhuñjitukāmo ahosi upādinnakasarīrañca nāma no āgilāyatīti na vattabbaṃ tasmā ciraṃ nisajjāya sañjātaṃ appakampi āgilāyanaṃ gahetvā evamāha
ti santhāgārassa kira ekapasse te rājāno paṭṭasāṇiṃ parikkhipāpetvā kappiyamañcakaṃ paññapetvā kappiyapaccattharaṇena attharitvā upari suvaṇṇa-tāraka-gandhamālā-dāmapaṭimaṇḍitaṃ vitānaṃ bandhitvā gandhatelappadīpaṃ āropayiṃsu appeva nāma satthā dhammāsanato  vuṭṭhāya thokaṃ vissamanto idha nipajjeyya evaṃ no imaṃ santhāgāraṃ bhagavatā catūhi iriyāpathehi paribhuttaṃ dīgharattaṃ hitāya sukhāya bhavissatīti satthāpi tadeva sandhāya tattha saṅghāṭiṃ paññapetvā nipajji ti ettakaṃ kālaṃ atikkamitvā vuṭṭhahissāmīti vuṭṭhānasaññaṃ citte ṭhapetvā
ti so kira tasmiṃ kāle tassaṃ parisati jeṭṭhako pāmokkho tasmiṃ saṅgahite sesaparisā saṅgahitāva  hotīti thero tameva āmantesi ti sīlena sampanno sampannasīlo paripuṇṇasīloti attho ti sundaradhammehi sataṃ vā sappurisānaṃ dhammehi
ti iminā ettakena ṭhānena sekhapaṭipadāya mātikaṃ ṭhapetvā paṭipāṭiyā vitthāretukāmo evamāha tattha tiādīni sampannasīlā bhikkhave viharathāti ākaṅkheyyasuttādīsu vuttanayeneva veditabbāni
tiādīsu  upayogatthe karaṇavacanaṃ hiriyitabbāni kāyaduccaritādīni hiriyati jigucchatīti attho ottappaniddese hetvatthe karaṇavacanaṃ kāyaduccaritādīhi ottappassa hetubhūtehi ottappati bhāyatīti attho ti paggahitavīriyo anosakkitamānaso ti pahānatthāya ti  paṭilābhatthāya ti vīriyathāmena samannāgato ti thiraparakkamo ti kusalesu dhammesu anoropitadhuro anosakkitavīriyo ti uttamena ti satiyā ca nipakabhāvena ca kasmā pana satibhājaniye paññā āgatāti satiyā balavabhāvadīpanatthaṃ paññāvippayuttā hi sati dubbalā hoti sampayuttā balavatīti
ti attanā vā parena vā kāyena cirakataṃ cetiyaṅgaṇavattādi asīti mahāvattapaṭipattipūraṇaṃ ti attanā vā parena vā vācāya cirabhāsitaṃ sakkaccaṃ uddisana-uddisāpana-dhammosāraṇa-dhammadesanā-upanisinnakathā-anumodaniyādivasena pavattitaṃ vacīkammaṃ ti tasmiṃ kāyena cirakate kāyo nāma kāyaviññatti cirabhāsite vācā nāma vacīviññatti tadubhayampi rūpaṃ taṃsamuṭṭhāpikā cittacetasikā arūpaṃ iti ime rūpārūpadhammā evaṃ uppajjitvā evaṃ niruddhāti sarati ceva anussarati ca satisambojjhaṅgaṃ samuṭṭhāpetīti attho bojjhaṅgasamuṭṭhāpikā hi sati idha adhippetā tāya satiyā esa sakimpi saraṇena saritā punappunaṃ saraṇena anussaritāti veditabbā
ti  pañcannaṃ khandhānaṃ udayavayagāminiyā udayañca vayañca paṭivijjhituṃ samatthāya ti vikkhambhanavasena ca samucchedavasena ca kilesehi ārakā ṭhitāya parisuddhāya ti vipassanāpaññāya ceva maggapaññāya ca samaṅgībhūto ti  sāyeva nibbijjhanato nibbedhikāti vuccati tāya samannāgatoti attho tattha maggapaññāya samucchedavasena anibbiddhapubbaṃ apadālitapubbaṃ lobhakkhandhaṃ dosakkhandhaṃ mohakkhandhaṃ nibbijjhati padāletīti nibbedhikā vipassanāpaññāya tadaṅgavasena nibbedhikāya maggapaññāya paṭilābhasaṃvattanato cāti vipassanā nibbedhikāti vattuṃ vaṭṭati ti idhāpi maggapaññā sammā hetunā nayena vaṭṭadukkhaṃ khepayamānā gacchatīti  sammā dukkhakkhayagāminī nāma vipassanā tadaṅgavasena vaṭṭadukkhañca kilesadukkhañca khepayamānā gacchatīti dukkhakkhayagāminī dukkhakkhayagāminiyā vā maggapaññāya paṭilābhasaṃvattanato esā dukkhakkhayagāminīti veditabbā
nti abhicittaṃ seṭṭhacittaṃ sitānaṃ nissitānaṃ nti appitappitakkhaṇe sukhapaṭilābhahetūnaṃ ti icchiticchitakkhaṇe samāpajjitā ti nidukkhalābhī ti vipulalābhī paguṇabhāvena eko icchiticchitakkhaṇe samāpajjituṃ sakkoti samādhipāripanthikadhamme pana akilamanto vikkhambhetuṃ na sakkoti so attano anicchāya khippameva vuṭṭhāti yathāparicchedavasena samāpattiṃ ṭhapetuṃ na sakkoti ayaṃ kicchalābhī kasiralābhī nāma eko icchiticchitakkhaṇe ca samāpajjituṃ sakkoti samādhipāripanthikadhamme ca akilamanto vikkhambheti so yathāparicchedavaseneva vuṭṭhātuṃ sakkoti ayaṃ akicchalābhī akasiralābhī nāma
ti mahānāma ariyasāvako sekho pāṭipado vipassanāgabbhāya vaḍḍhamānakapaṭipadāya samannāgatoti vuccatīti dasseti ti apūtiaṇḍatāya ti vipassanādiñāṇappabhedāya bhabbo ti ariyamaggāya ti arahattaṃ  anuttaro yogakkhemo nāma tadabhigamāya bhabboti dasseti yā panāyamettha atthadīpanatthaṃ upamā āhaṭā sā cetokhilasutte vuttanayeneva veditabbā kevalañhi tattha tassā kukkuṭiyā aṇḍesu tividhakiriyakaraṇaṃ viya hi imassa bhikkhuno ussoḷhipannarasehi aṅgehi samannāgatabhāvoti yaṃ evaṃ opammasaṃsandanaṃ āgataṃ taṃ idha evaṃ sīlasampanno hotītiādivacanato tassā kukkuṭiyā aṇḍesu tividhakiriyakaraṇaṃ viya imassa bhikkhuno sīlasampannatādīhi pannarasehi dhammehi samaṅgibhāvoti evaṃ yojetvā veditabbaṃ sesaṃ sabbattha vuttasadisameva
nti imaṃ paṭhamādijjhānehi asadisaṃ uttamaṃ catutthajjhānikaṃ upekkhāsatipārisuddhiṃ ti paṭhamo ñāṇabhedo dutiyādīsupi eseva  nayo kukkuṭacchāpako pana ekavāraṃ mātukucchito ekavāraṃ aṇḍakosatoti dve vāre jāyati ariyasāvako tīhi vijjāhi tāyo vāre jāyati pubbenivāsacchādakaṃ  tamaṃ vinodetvā pubbenivāsañāṇena paṭhamaṃ jāyati sattānaṃ cutipaṭisandhicchādakaṃ tamaṃ vinodetvā dibbacakkhuñāṇena dutiyaṃ jāyati catusaccapaṭicchādakaṃ tamaṃ vinodetvā āsavakkhayañāṇena tatiyaṃ jāyati
nti idampi sīlaṃ assa bhikkhuno caraṇaṃ nāma hotīti attho  nāma bahu anekavidhaṃ sīlādayo pannarasadhammā tattha idampi ekaṃ caraṇanti attho padattho pana carati tena agatapubbaṃ disaṃ gacchatīti caraṇaṃ esa nayo sabbattha
ti idaṃ pubbenivāsañāṇaṃ tassa  nāma hotīti attho vijjā nāma bahu anekavidhā vipassanañāṇādīni aṭṭha ñāṇāni tattha idampi ñāṇaṃ ekā vijjātipi attho padattho pana vinivijjhitvā etāya jānātīti vijjā esa nayo sabbattha ti tīhi vijjāhi vijjāsampanno itipi ti pañcadasahi dhammehi caraṇasampanno itipi tadubhayena pana vijjācaraṇasampanno itipīti
ti  porāṇakakumārena cirakālato paṭṭhāya kumāroti paññātena so kira manussapathe pañcacūḷakakumārakakāle jhānaṃ nibbattetvā aparihīnajjhāno brahmaloke nibbatti tassa so attabhāvo piyo ahosi manāpo tasmā tādiseneva attabhāvena carati tena naṃ ti sañjānanti nti  janitasmiṃ pajāyāti attho ti ye janetasmiṃ gottaṃ paṭisaranti ahaṃ gotamo ahaṃ kassapoti tesu loke gottapaṭisārīsu khattiyo seṭṭho ti mama pañhabyākaraṇena saddhiṃ saṃsanditvā desitāti ambaṭṭhasutte buddhena bhagavatā ahampi ambaṭṭha evaṃ vadāmi 
khattiyo  seṭṭho janetasmiṃ ye gottapaṭisārino
vijjācaraṇasampanno so seṭṭho devamānuseti  
evaṃ bhāsantena anuññātā anumoditā ti bhagavā kira ādito paṭṭhāya niddaṃ anokkamantova imaṃ suttaṃ sutvā ānandena sekhapaṭipadāya kūṭaṃ gahitanti ñatvā uṭṭhāya pallaṅkaṃ ābhujitvā nisinno sādhukāraṃ adāsi ettāvatā ca pana idaṃ suttaṃ jinabhāsitaṃ nāma jātaṃ sesaṃ sabbattha uttānamevāti



nti potaliyasuttaṃ tattha ti aṅgāyeva so janapado mahiyā panassa uttarena yā āpo tāsaṃ avidūrattā uttarāpotipi vuccati kataramahiyā uttarena yā āpoti mahāmahiyā tatthāyaṃ āvibhāvakathā  ayaṃ kira jambudīpo  dasasahassayojanaparimāṇo tattha ca catusahassayojanappamāṇo padeso udakena ajjhotthaṭo samuddoti saṅkhaṃ gato  tisahassayojanappamāṇe manussā vasanti tisahassayojanappamāṇe himavā patiṭṭhito ubbedhena pañcayojanasatiko caturāsītikūṭasahassapaṭimaṇḍito samantato sandamānapañcasatanadīvicitto yattha āyāmavitthārena ceva gambhīratāya ca paṇṇāsapaṇṇāsayojanā diyaḍḍhayojanasataparimaṇḍalā anotattadaho kaṇṇamuṇḍadaho rathakāradaho chaddantadaho kuṇāladaho mandākinīdaho sīhapapātadahoti satta mahāsarā patiṭṭhitā tesu anotattadaho sudassanakūṭaṃ citrakūṭaṃ kāḷakūṭaṃ gandhamādanakūṭaṃ kelāsakūṭanti imehi pañcahi pabbatehi parikkhitto
tattha sudassanakūṭaṃ sovaṇṇamayaṃ dviyojanasatubbedhaṃ antovaṅkaṃ kākamukhasaṇṭhānaṃ tameva saraṃ paṭicchādetvā ṭhitaṃ citrakūṭaṃ sabbaratanamayaṃ kāḷakūṭaṃ añjanamayaṃ gandhamādanakūṭaṃ sānumayaṃ abbhantare muggavaṇṇaṃ mūlagandho sāragandho pheggugandho tacagandho papaṭikagandho rasagandho pattagandho pupphagandho phalagandho gandhagandhoti imehi dasahi gandhehi ussannaṃ nānappakāraosadhasañchannaṃ kāḷapakkhauposathadivase ādittamiva aṅgāraṃ jalantaṃ tiṭṭhati kelāsakūṭaṃ rajatamayaṃ sabbāni sudassanena samānubbedhasaṇṭhānāni tameva saraṃ paṭicchādetvā ṭhitāni tāni sabbāni  devānubhāvena nāgānubhāvena ca vassanti nadiyo ca tesu sandanti taṃ sabbampi udakaṃ anotattameva pavisati candimasūriyā dakkhiṇena vā uttarena vā gacchantā pabbatantarena tattha obhāsaṃ karonti ujuṃ gacchantā na karonti tenevassa anotattanti saṅkhā udapādi
tattha  manoharasilātalāni nimmacchakacchapāni phalikasadisanimmaludakāni nhānatitthāni supaṭiyattāni honti yesu buddhapaccekabuddhakhīṇāsavā ca iddhimanto ca isayo nhāyanti devayakkhādayo uyyānakīḷakaṃ kīḷanti
tassa catūsu passesu sīhamukhaṃ hatthimukhaṃ assamukhaṃ usabhamukhanti cattāri mukhāni honti yehi catasso nadiyo sandanti sīhamukhena nikkhantanadītīre sīhā bahutarā honti hatthimukhādīhi hatthiassausabhā puratthimadisato nikkhantanadī anotattaṃ tikkhattuṃ padakkhiṇaṃ katvā itarā tisso nadiyo anupagamma  pācīnahimavanteneva amanussapathaṃ gantvā mahāsamuddaṃ pavisati pacchimadisato ca uttaradisato ca nikkhantanadiyopi tatheva padakkhiṇaṃ katvā pacchimahimavanteneva uttarahimavanteneva ca amanussapathaṃ gantvā mahāsamuddaṃ pavisanti dakkhiṇadisato nikkhantanadī pana taṃ tikkhattuṃ padakkhiṇaṃ katvā dakkhiṇena ujukaṃ pāsāṇapiṭṭheneva saṭṭhiyojanāni gantvā pabbataṃ paharitvā vuṭṭhāya parikkhepena tigāvutappamāṇā udakadhārā ca hutvā ākāsena saṭṭhiyojanāni gantvā tiyaggaḷe nāma pāsāṇe patitā pāsāṇo udakadhārāvegena bhinno tattha paññāsayojanappamāṇā tiyaggaḷā nāma pokkharaṇī jātā pokkharaṇiyā kūlaṃ bhinditvā pāsāṇaṃ pavisitvā saṭṭhiyojanāni gatā tato ghanapathaviṃ bhinditvā umaṅgena saṭṭhiyojanāni gantvā viñjhuṃ nāma tiracchānapabbataṃ  paharitvā hatthatale pañcaṅgulisadisā pañcadhārā hutvā pavattanti sā tikkhattuṃ anotattaṃ padakkhiṇaṃ katvā gataṭṭhāne āvaṭṭagaṅgāti vuccati ujukaṃ pāsāṇapiṭṭhena saṭṭhiyojanāni gataṭṭhāne kaṇhagaṅgāti ākāsena saṭṭhiyojanāni gataṭṭhāne ākāsagaṅgāti tiyaggaḷapāsāṇe paññāsayojanokāse ṭhitā tiyaggaḷapokkharaṇīti kūlaṃ bhinditvā pāsāṇaṃ pavisitvā saṭṭhiyojanāni gataṭṭhāne bahalagaṅgāti umaṅgena saṭṭhiyojanāni gataṭṭhāne umaṅgagaṅgāti vuccati viñjhuṃ nāma tiracchānapabbataṃ paharitvā pañcadhārā hutvā pavattaṭṭhāne pana gaṅgā yamunā aciravatī sarabhū mahīti pañcadhā saṅkhaṃ gatā evametā pañca mahānadiyo himavantato pabhavanti tāsu yā ayaṃ pañcamī mahī nāma sā idha mahāmahīti adhippetā tassā uttarena yā āpo tāsaṃ avidūrattā so janapado aṅguttarāpoti veditabbo tasmiṃ aṅguttarāpesu janapade
ti tasmiṃ kira nigame vīsati āpaṇamukhasahassāni vibhattāni ahesuṃ iti so āpaṇānaṃ ussannattā āpaṇantveva saṅkhaṃ gato tassa ca nigamassa avidūre nadītīre ghanacchāyo ramaṇīyo bhūmibhāgo mahāvanasaṇḍo tasmiṃ bhagavā viharati tenevettha vasanaṭṭhānaṃ na niyāmitanti veditabbaṃ ti  bhikkhusaṅghaṃ vasanaṭṭhānaṃ pesetvā ekakova upasaṅkami potaliyaṃ gahapatiṃ sandhāya ti potaliyoti evaṃnāmako gahapati ti paripuṇṇanivāsanapāvuraṇo  ekaṃ dīghadasaṃ sāṭakaṃ nivattho ekaṃ pārutoti attho ti chattaṃ gahetvā upāhanā āruyhāti attho ti pallaṅkapīṭhapalālapīṭhakādīni antamaso sākhābhaṅgampi hi āsananteva vuccati ti gahapatīti iminā vacanena ti voharati
ti tatiyaṃ gahapatīti vacanaṃ adhivāsetuṃ asakkonto bhagavantametaṃ tayidaṃ bho gotamātiādivacanaṃ avoca tattha nti na anucchavikaṃ nti na sāruppaṃ tiādīni sabbāneva kāraṇavevacanāni dīghadasavatthadhāraṇa-kesamassunakhaṭhapanādīni hi sabbāneva gihibyañjanāni tassa gihibhāvaṃ pākaṭaṃ karontīti  gihisaṇṭhānena saṇṭhitattā  gihibhāvassa sañjānananimittatāya ti vuttā ti yathā gahapatissa ākāraliṅganimittā bhaveyyuṃ tatheva tuyhaṃ tena tāhaṃ evaṃ samudācarāmīti dasseti atha so yena kāraṇena gahapativādaṃ nādhivāseti taṃ pakāsento tathā hi pana metiādimāha
nti niyyātitaṃ ti tātā kasatha vapatha vaṇippathaṃ payojethātiādinā hi nayena ovadanto ovādī nāma hoti tumhe na kasatha na vapatha na vaṇippathaṃ payojetha kathaṃ jīvissatha puttadāraṃ vā bharissathātiādinā nayena pana upavadanto upavādī nāma hoti ahaṃ pana ubhayampi taṃ na karomi tenāhaṃ tattha anovādī anupavādīti dasseti ti ghāsamattañceva acchādanamattañca paramaṃ katvā viharāmi tato paraṃ natthi na ca patthemīti dīpeti
ti gedhabhūto lobho pahātabbo nti anindābhūtaṃ aghaṭṭanaṃ ti nindāghaṭṭanā ti ettha ti byavahāravohāropi paṇṇattipi vacanampi cetanāpi tattha 
yo  hi koci manussesu vohāraṃ upajīvati
evaṃ vāseṭṭha jānāhi vāṇijo so na brāhmaṇoti  
ayaṃ byavahāravohāro nāma saṅkhā samaññā paññatti vohāroti  ayaṃ paṇṇattivohāro nāma tathā tathā voharati aparāmasanti  ayaṃ vacanavohāro nāma aṭṭha ariyavohārā aṭṭha anariyavoharāti  ayaṃ cetanāvohāro nāma ayamidhādhippeto yasmā vā pabbajitakālato paṭṭhāya gihīti cetanā natthi samaṇoti cetanā hoti gihīti vacanaṃ natthi samaṇoti vacanaṃ hoti gihīti paṇṇatti natthi samaṇoti paṇṇatti hoti gihīti byavahāro natthi samaṇoti vā pabbajitoti vā byavahāro hoti tasmā sabbepete labbhanti
ti ettha pāṇātipātova saṃyojanaṃ pāṇātipātasseva hi hetu pāṇātipātapaccayā pāṇātipātī nāma hoti pāṇātipātānaṃ pana bahutāya yesaṃ kho ahanti vuttaṃ nti tesaṃ ahaṃ pāṇātipātabandhanānaṃ ti iminā apāṇātipātasaṅkhātena kāyikasīlasaṃvarena pahānatthāya samucchedanatthāya paṭipanno ti kunthakipillikampi nāma jīvitā avoropanakasāsane pabbajitvā pāṇātipātamattatopi oramituṃ na sakkomi kiṃ mayhaṃ pabbajjāyāti evaṃ attāpi maṃ upavadeyya nti evarūpe nāma sāsane pabbajitvā pāṇātipātamattatopi oramituṃ na sakkoti kiṃ etassa pabbajjāyāti evaṃ anuvicca tulayitvā pariyogāhetvā aññepi viññū paṇḍitā garaheyyuṃ nti dasasu saṃyojanesu pañcasu ca nīvaraṇesu apariyāpannampi aṭṭha nīvaraṇāti desanāvasenetaṃ vuttaṃ vaṭṭabandhanaṭṭhena hi hitapaṭicchādanaṭṭhena  ca saṃyojanantipi nīvaraṇantipi vuttaṃ ti pāṇātipātakāraṇā eko avijjāsavo uppajjati ti vighātā ca pariḷāhā ca tattha  vighātaggahaṇena kilesadukkhañca vipākadukkhañca gahitaṃ pariḷāhaggahaṇenapi kilesapariḷāho ca vipākapariḷāho ca gahito iminā upāyena sabbattha attho veditabbo
 ayaṃ pana viseso  ti imasmiṃ pade iminā dinnādānasaṅkhātena kāyikasīlasaṃvarena saccavācāsaṅkhātena vācasikasīlasaṃvarena apisuṇāvācāsaṅkhātena vācasikasīlasaṃvarena agiddhilobhasaṅkhātena mānasikasīlasaṃvarena anindārosasaṅkhātena kāyikavācasikasīlasaṃvarena  akodhupāyāsasaṅkhātena mānasikasīlasaṃvarena anatimānasaṅkhātena mānasikasīlasaṃvarena pahānatthāya samucchedanatthāya paṭipannoti evaṃ sabbavāresu yojanā kātabbā
nti imesu pana padesu tiṇasalākampi nāma upādāya adinnaṃ aggahaṇasāsane pabbajitvā adinnādānamattatopi viramituṃ na sakkomi kiṃ mayhaṃ pabbajjāyāti evaṃ attāpi maṃ upavadeyya evarūpe nāma sāsane pabbajitvā adinnādānamattatopi oramituṃ na sakkoti kiṃ imassa pabbajjāyāti evaṃ anuviccāpi maṃ viññū garaheyyuṃ hasāpekkhatāyapi nāma davakamyatāya vā musāvādaṃ akaraṇasāsane pabbajitvā sabbākārena pisuṇaṃ akaraṇasāsane nāma pabbajitvā appamattakampi giddhilobhaṃ akaraṇasāsane nāma pabbajitvāpi kakacena aṅgesu okkantiyamānesupi nāma paresaṃ nindārosaṃ akaraṇasāsane pabbajitvā chinnakhāṇukaṇṭakādīsupi nāma kodhupāyāsaṃ akaraṇasāsane pabbajitvā adhimānamattampi nāma mānaṃ akaraṇasāsane pabbajitvā atimānamattampi pajahituṃ na sakkomi kiṃ mayhaṃ pabbajjāyāti evaṃ attāpi maṃ upavadeyya evarūpe nāma sāsane pabbajitvā atimānamattampi pajahituṃ na sakkoti kiṃ imassa pabbajjāyāti evaṃ anuviccāpi maṃ viññū garaheyyunti evaṃ sabbavāresu yojanā kātabbā
ti imasmiṃ pana pade adinnādānakāraṇā kāmāsavo  diṭṭhāsavo avijjāsavoti tayo  āsavā uppajjanti tathā musāvādakāraṇā pisuṇāvācākāraṇā ca giddhilobhakāraṇā diṭṭhāsavo avijjāsavo  ca nindārosakāraṇā avijjāsavova tathā kodhupāyāsakāraṇā atimānakāraṇā bhavāsavo avijjāsavo cāti dveva āsavā uppajjantīti evaṃ āsavuppatti veditabbā
imesu pana aṭṭhasupi vāresu asammohatthaṃ puna ayaṃ saṅkhepavinicchayo  purimesu tāva catūsu viramituṃ na sakkomīti vattabbaṃ pacchimesu pajahituṃ na sakkomīti pāṇātipātanindārosakodhupāyāsesu ca eko avijjāsavova hoti adinnādānamusāvādapisuṇāvācāsu kāmāsavo diṭṭhāsavo avijjāsavo giddhilobhe diṭṭhāsavo avijjāsavo atimāne bhavāsavo avijjāsavo apāṇātipātaṃ dinnādānaṃ kāyikaṃ sīlaṃ amusā apisuṇaṃ vācasikasīlaṃ ṭhapetvā anindārosaṃ sesāni tīṇi mānasikasīlāni yasmā pana kāyenapi ghaṭṭeti roseti vācāyapi tasmā anindāroso dve ṭhānāni yāti kāyikasīlampi hoti vācasikasīlampi ettāvatā kiṃ kathitaṃ pātimokkhasaṃvarasīlaṃ pātimokkhasaṃvarasīle ṭhitassa ca bhikkhuno paṭisaṅkhāpahānavasena gihivohārasamucchedo kathitoti veditabbo

 vitthāradesanāyaṃ ti padassa ti iminā saddhiṃ sambandho veditabbo idaṃ vuttaṃ hoti tamenaṃ kukkuraṃ upasumbheyya tassa samīpe khipeyyāti attho nti uraṭṭhiṃ vā piṭṭhikaṇṭakaṃ vā sīsaṭṭhiṃ vā tañhi nimmaṃsattā kaṅkalanti vuccati nti yathā sunikkantaṃ hoti evaṃ nikkantaṃ nillikhitaṃ yadettha allīnamaṃsaṃ atthi taṃ sabbaṃ nillikhitvā aṭṭhimattameva katanti attho tenevāha nimmaṃsanti lohitaṃ pana makkhitvā tiṭṭhati tena vuttaṃ lohitamakkhitanti
ti diṭṭhadhammikasamparāyikehi dukkhehi bahudukkhā upāyāsasaṃkilesehi bahupāyāsā ti yā ayaṃ pañcakāmaguṇārammaṇavasena nānāsabhāvā tāneva  ca ārammaṇāni nissitattā nānattasitāti  vuccati pañcakāmaguṇūpekkhā taṃ abhinivajjetvā ti catutthajjhānupekkhā sā hi divasampi ekasmiṃ ārammaṇe uppajjanato ekasabhāvā tadeva ekaṃ ārammaṇaṃ nissitattā ekattasitā nāma ti yattha catutthajjhānupekkhāyaṃ yaṃ upekkhaṃ āgamma yaṃ paṭicca sabbena sabbaṃ aparisesā lokāmisasaṅkhātā pañcakāmaguṇāmisā nirujjhanti ti ca kāmaguṇārammaṇachandarāgā gahaṇaṭṭhena teyeva ca upādānātipi vuttā ti taṃ lokāmisūpādānānaṃ paṭipakkhabhūtaṃ catutthajjhānupekkhameva vaḍḍheti
ti  uppatitvā gaccheyya ti anubandhitvā nti mukhatuṇḍakena ḍaṃsantā taccheyyuṃ nti maṃsapesiṃ nakhehi kaḍḍhitvā pāteyyuṃ
nti purisānucchavikaṃ yānaṃ nti nānappakāraṃ uttamamaṇiñca kuṇḍalañca ti attano bhaṇḍakāni gaṇhanti
nti madhuraphalaṃ nti phalūpapannaṃ bahuphalaṃ
nti uttamaṃ pabhassaraṃ nirupakkilesaṃ
ti pathavito nabhaṃ viya samuddassa orimatīrato paratīraṃ viya ca suvidūravidūre ahaṃ ti gihivohārasamucchedanassa kāraṇaṃ ajānanake nti kāraṇaṃ jānantehi bhuñjitabbaṃ bhojanaṃ nti kāraṇaṃ ajānantehi bhuñjitabbaṃ bhojanaṃ sesaṃ sabbattha uttānamevāti



nti jīvakasuttaṃ tattha ti ettha jīvatīti  kumārena bhatoti  yathāha kiṃ etaṃ bhaṇe kākehi samparikiṇṇanti dārako devāti jīvati bhaṇeti jīvati devāti tena hi bhaṇe taṃ dārakaṃ amhākaṃ antepuraṃ netvā dhātīnaṃ detha posetunti tassa jīvatīti jīvakoti nāmaṃ akaṃsu kumārena posāpitoti komārabhaccoti nāmaṃ akaṃsūti  ayamettha saṅkhepo vitthārena pana jīvakavatthu khandhake āgatameva vinicchayakathāpissa  vuttā
ayaṃ pana jīvako ekasmiṃ samaye bhagavato dosābhisannaṃ kāyaṃ virecetvā sīveyyakaṃ dussayugaṃ datvā vatthānumodanapariyosāne sotāpattiphale patiṭṭhāya cintesi  mayā divasassa dvattikkhattuṃ buddhupaṭṭhānaṃ gantabbaṃ idañca veḷuvanaṃ atidūre mayhaṃ uyyānaṃ ambavanaṃ āsannataraṃ yaṃnūnāhamettha bhagavato vihāraṃ kāreyyanti so  tasmiṃ ambavane rattiṭṭhānadivāṭṭhānaleṇakuṭimaṇḍapādīni sampādetvā bhagavato anucchavikaṃ gandhakuṭiṃ kāretvā ambavanaṃ aṭṭhārasahatthubbedhena tambapaṭṭavaṇṇena pākārena parikkhipāpetvā buddhappamukhaṃ bhikkhusaṅghaṃ cīvarabhattena santappetvā dakkhiṇodakaṃ pātetvā vihāraṃ niyyātesi taṃ sandhāya vuttaṃ  jīvakassa komārabhaccassa ambavaneti
ti ghātenti nti uddisitvā kataṃ nti attānaṃ paṭicca kataṃ atha vā nti nimittakammassetaṃ adhivacanaṃ taṃ paṭicca kammamettha atthīti maṃsaṃ paṭiccakammanti vuttaṃ hoti yo evarūpaṃ maṃsaṃ paribhuñjati sopi tassa kammassa dāyādo hoti vadhakassa viya tassāpi pāṇaghātakammaṃ hotīti tesaṃ laddhi ti bhagavatā vuttakāraṇassa anukāraṇaṃ kathenti ettha ca kāraṇaṃ nāma tikoṭiparisuddhamacchamaṃsaparibhogo anukāraṇaṃ nāma mahājanassa tathā byākaraṇaṃ yasmā pana  bhagavā uddissakataṃ na paribhuñjati tasmā neva taṃ kāraṇaṃ hoti na titthiyānaṃ tathā byākaraṇaṃ  anukāraṇaṃ ti parehi vuttakāraṇena sakāraṇo hutvā tumhākaṃ vādo vā anuvādo vā viññūhi garahitabbakāraṇaṃ koci appamattakopi kiṃ na āgacchati  idaṃ vuttaṃ hoti  kiṃ sabbākārenapi tumhākaṃ vāde gārayhaṃ kāraṇaṃ natthīti ti abhibhavitvā ācikkhanti
ti kāraṇehi diṭṭhādīsu  nāma bhikkhūnaṃ atthāya migamacche vadhitvā gayhamānaṃ diṭṭhaṃ  nāma bhikkhūnaṃ atthāya migamacche vadhitvā gahitanti sutaṃ  nāma diṭṭhaparisaṅkitaṃ sutaparisaṅkitaṃ tadubhayavimuttaparisaṅkitanti tividhaṃ hoti
tatrāyaṃ sabbasaṅgāhakavinicchayo  idha bhikkhū passanti manusse jālavāgurādihatthe gāmato vā nikkhamante araññe vā vicarante dutiyadivase ca nesaṃ taṃ gāmaṃ piṇḍāya paviṭṭhānaṃ samacchamaṃsaṃ piṇḍapātaṃ abhiharanti te tena diṭṭhena parisaṅkanti bhikkhūnaṃ nu kho atthāya katanti idaṃ  nāma etaṃ gahetuṃ na vaṭṭati yaṃ evaṃ aparisaṅkitaṃ taṃ vaṭṭati sace pana te manussā kasmā bhante na gaṇhathāti pucchitvā tamatthaṃ sutvā nayidaṃ bhante bhikkhūnaṃ atthāya kataṃ amhehi attano atthāya vā rājayuttādīnaṃ atthāya vā katanti vadanti kappati
na heva kho bhikkhū passanti apica suṇanti manussā kira jālavāgurādihatthā gāmato vā nikkhamanti araññe vā vicarantīti dutiyadivase ca nesaṃ taṃ gāmaṃ piṇḍāya paviṭṭhānaṃ samacchamaṃsaṃ piṇḍapātaṃ abhiharanti te tena sutena parisaṅkanti bhikkhūnaṃ nu kho atthāya katanti idaṃ  nāma etaṃ gahetuṃ na vaṭṭati yaṃ evaṃ aparisaṅkitaṃ taṃ vaṭṭati sace pana te manussā kasmā bhante na gaṇhathāti pucchitvā tamatthaṃ sutvā nayidaṃ bhante bhikkhūnaṃ atthāya kataṃ amhehi  attano atthāya vā rājayuttādīnaṃ atthāya vā katanti vadanti kappati
na heva kho pana passanti na suṇanti apica tesaṃ gāmaṃ piṇḍāya paviṭṭhānaṃ pattaṃ gahetvā  samacchamaṃsaṃ piṇḍapātaṃ abhisaṅkharitvā abhiharanti te parisaṅkanti bhikkhūnaṃ nu kho atthāya katanti idaṃ  nāma etampi gahetuṃ na vaṭṭati yaṃ evaṃ aparisaṅkitaṃ taṃ vaṭṭati  sace pana te manussā kasmā bhante na gaṇhathāti pucchitvā tamatthaṃ sutvā nayidaṃ bhante bhikkhūnaṃ atthāya kataṃ amhehi attano atthāya vā rājayuttādīnaṃ atthāya vā kataṃ pavattamaṃsaṃ vā kataṃ kappiyameva labhitvā bhikkhūnaṃ atthāya sampāditanti vadanti kappati
matānaṃ petakiccatthāya maṅgalādīnaṃ vā atthāya katepi eseva nayo yaṃ yañhi bhikkhūnaṃyeva atthāya akataṃ yattha ca nibbematikā honti taṃ sabbaṃ kappati sace pana ekasmiṃ vihāre bhikkhū uddissa kataṃ hoti te ca attano atthāya katabhāvaṃ na jānanti aññe jānanti ye jānanti tesaṃ na vaṭṭati itaresaṃ vaṭṭati aññe na jānanti teyeva jānanti tesaṃyeva na vaṭṭati aññesaṃ vaṭṭati tepi amhākaṃ atthāya kataṃti jānanti aññepi etesaṃ atthāya katanti jānanti sabbesampi taṃ na vaṭṭati sabbe na jānanti sabbesaṃ vaṭṭati pañcasu hi sahadhammikesu yassa kassaci vā atthāya uddissa kataṃ sabbesaṃ na kappati
sace pana koci ekaṃ bhikkhuṃ uddissa pāṇaṃ vadhitvā tassa pattaṃ pūretvā deti so ce attano atthāya katabhāvaṃ jānaṃyeva gahetvā aññassa bhikkhuno deti so tassa saddhāya paribhuñjati kassāpattīti dvinnampi anāpatti yañhi uddissa  kataṃ tassa abhuttatāya anāpatti itarassa ajānanatāya kappiyamaṃsassa hi paṭiggahaṇe āpatti natthi uddissakatañca ajānitvā bhuttassa pacchā ñatvā āpattidesanākiccaṃ nāma natthi akappiyamaṃsaṃ pana ajānitvā bhuttena pacchā ñatvāpi āpatti desetabbā uddissakatañhi ñatvā bhuñjatova āpatti akappiyamaṃsaṃ ajānitvā bhuttassāpi āpattiyeva tasmā āpattibhīrukena rūpaṃ sallakkhentenāpi pucchitvāva maṃsaṃ paṭiggahetabbaṃ paribhogakāle pucchitvā paribhuñjissāmīti vā gahetvā pucchitvāva paribhuñjitabbaṃ kasmā duviññeyyattā acchamaṃsañhi sūkaramaṃsasadisaṃ hoti dīpimaṃsādīni ca migamaṃsasadisāni tasmā pucchitvā gahaṇameva vaṭṭatīti vadanti
nti  bhikkhūnaṃ atthāya vadhitvā gayhamānaṃ adiṭṭhaṃ nti bhikkhūnaṃ atthāya vadhitvā gahitanti asutaṃ nti diṭṭhaparisaṅkitādivasena aparisaṅkitaṃ ti imehi tīhi kāraṇehi parisuddhaṃ  nāma hoti tassa paribhogo araññe jātasūpeyyasākaparibhogasadiso hoti tathārūpaṃ paribhuñjantassa mettāvihārissa  bhikkhuno doso vā vajjaṃ vā natthi tasmā taṃ paribhuñjitabbanti vadāmīti attho
 idāni tādisassa paribhoge mettāvihārinopi anavajjataṃ dassetuṃ tiādimāha tattha kiñcāpi aniyametvā ti vuttaṃ atha kho attānameva sandhāya etaṃ vuttanti veditabbaṃ bhagavatā hi mahāvacchagottasutte caṅkīsutte imasmiṃ sutteti tīsu ṭhānesu attānaṃyeva sandhāya desanā katā ti heṭṭhā anaṅgaṇasutte yo koci mahaggho piṇḍapāto paṇītapiṇḍapātoti adhippeto idha pana maṃsūpasecanova adhippeto ti taṇhāya agathito ti taṇhāmucchanāya amucchito ti na adhiopanno sabbaṃ ālumpitvā ekappahāreneva gilitukāmo kāko viya na hotīti attho ti ekarattivāsena udarapaṭalaṃ pavisitvā navahi vaṇamukhehi nikkhamissatītiādinā nayena ādīnavaṃ passanto ti idamatthamāhāraparibhogoti paññāya paricchinditvā paribhuñjati ti attadukkhāya vā citeti nti sutaṃ mayā etaṃ pubbe etaṃ mayhaṃ savanamattamevāti dasseti nti jīvaka mahābrahmunā vikkhambhanappahānena byāpādādayo pahīnā tena so mettāvihārī mayhaṃ samucchedappahānena sace te idaṃ sandhāya bhāsitaṃ evaṃ sante tava idaṃ vacanaṃ anujānāmīti attho so sampaṭicchi
 athassa bhagavā sesabrahmavihāravasenāpi uttari desanaṃ vaḍḍhento idha jīvaka bhikkhūtiādimāha taṃ uttānatthameva
ti ayaṃ pāṭiekko anusandhi imasmiñhi ṭhāne bhagavā dvāraṃ thaketi sattānuddayaṃ dasseti sace hi kassaci evamassa ekaṃ rasapiṇḍapātaṃ datvā kappasatasahassaṃ  saggasampattiṃ paṭilabhanti yaṃkiñci katvā paraṃ māretvāpi rasapiṇḍapātova dātabboti taṃ paṭisedhento yo kho jīvaka tathāgataṃ vātiādimāha
tattha ti iminā āṇattimatteneva tāva paṭhamena kāraṇena ti yottena gale bandhitvā kaḍḍhito galena pavedhentena ti māriyamāno ti acchamaṃsaṃ sūkaramaṃsanti dīpimaṃsaṃ vā migamaṃsanti khādāpetvā  tvaṃ kiṃ samaṇo nāma akappiyamaṃsaṃ te khāditanti ghaṭṭeti ye pana dubbhikkhādīsu vā byādhiniggahaṇatthaṃ vā acchamaṃsaṃ nāma sūkaramaṃsasadisaṃ dīpimaṃsaṃ migamaṃsasadisanti jānantā sūkaramaṃsaṃ idaṃ migamaṃsaṃ idanti vatvā hitajjhāsayena khādāpenti na te sandhāyetaṃ vuttaṃ tesañhi bahupuññameva hoti ti ayaṃ āgataphalo viññātasāsano diṭṭhasacco ariyasāvako imaṃ pana dhammadesanaṃ ogāhanto pasādaṃ uppādetvā dhammakathāya thutiṃ karonto evamāha sesaṃ sabbattha uttānamevāti



nti upālisuttaṃ tattha nti nālandāti evaṃnāmake nagare taṃ nagaraṃ gocaragāmaṃ katvā ti dussapāvārikaseṭṭhino ambavane taṃ kira tassa uyyānaṃ ahosi so bhagavato dhammadesanaṃ sutvā bhagavati pasanno tasmiṃ uyyāne kuṭileṇamaṇḍapādipaṭimaṇḍitaṃ bhagavato vihāraṃ katvā niyyādesi so vihāro jīvakambavanaṃ viya pāvārikambavananteva saṅkhaṃ gato tasmiṃ pāvārikambavane viharatīti attho ti dīghattā evaṃladdhanāmo ti piṇḍapātato paṭikkanto sāsane viya kiṃ pana bāhirāyatane piṇḍapātoti vohāro atthīti natthi
ti dasseti ṭhapeti ti idaṃ nigaṇṭhasamayena pucchanto āha nti ettha purimadaṇḍadvayaṃ te acittakaṃ payyapenti yathā kira vāte vāyante sākhā calati udakaṃ  calati na ca tattha cittaṃ atthi evaṃ kāyadaṇḍopi acittakova hoti yathā ca vāte vāyante tālapaṇṇādīni saddaṃ karonti udakāni saddaṃ karonti  na ca tattha cittaṃ atthi evaṃ vacīdaṇḍopi acittakova hotīti imaṃ daṇḍadvayaṃ acittakaṃ paññapenti cittaṃ pana manodaṇḍanti paññapenti athassa bhagavā vacanaṃ patiṭṭhapetukāmo kiṃ pana tapassītiādimāha
tattha nti ettha kathāyeva kathāvatthu kathāyaṃ patiṭṭhapesīti attho kasmā pana bhagavā evamakāsi passati hi bhagavā ayaṃ imaṃ kathaṃ ādāya gantvā attano satthu mahānigaṇṭhassa ārocessati tāsañca parisati upāli gahapati nisinno so imaṃ kathaṃ sutvā mama vādaṃ āropetuṃ āgamissati tassāhaṃ dhammaṃ desessāmi so tikkhattuṃ saraṇaṃ gamissati athassa cattāri saccāni pakāsessāmi so saccapakāsanāvasāne sotāpattiphale patiṭṭhahissati paresaṃ saṅgahatthameva hi mayā pāramiyo pūritāti imamatthaṃ passanto evamakāsi
ti idaṃ nigaṇṭho buddhasamayena pucchanto āha nti ettha kāyadvāre ādānagahaṇamuñcanacopanapattā aṭṭhakāmāvacarakusalacetanā dvādasākusalacetanāti vīsaticetanā  nāma kāyadvāre ādānādīni apatvā vacīdvāre vacanabhedaṃ pāpayamānā uppannā tāyeva vīsaticetanā  nāma ubhayadvāre copanaṃ appatvā manodvāre uppannā ekūnatiṃsakusalākusalacetanā  nāma apica saṅkhepato tividhaṃ kāyaduccaritaṃ kāyakammaṃ nāma catubbidhaṃ vacīduccaritaṃ vacīkammaṃ nāma tividhaṃ manoduccaritaṃ manokammaṃ nāma imasmiñca sutte kammaṃ dhuraṃ anantarasutte  cattārimāni puṇṇa kammāni mayā sayaṃ abhiññā sacchikatvā paveditānīti  evamāgatepi cetanā dhuraṃ yattha katthaci pavattā cetanā kaṇhaṃ kaṇhavipākantiādibhedaṃ labhati niddesavāre cassa sabyābajjhaṃ kāyasaṅkhāraṃ abhisaṅkharotītiādinā nayena sā vuttāva kāyadvāre pavattā pana idha kāyakammanti adhippetaṃ vacīdvāre  pavattā vacīkammaṃ manodvāre pavattā manokammaṃ tena vuttaṃ  imasmiṃ sutte kammaṃ dhuraṃ anantarasutte cetanāti kammampi hi bhagavā kammanti paññapeti yathā imasmiṃyeva sutte cetanampi yathāha  cetanāhaṃ bhikkhave kammaṃ vadāmi cetayitvā kammaṃ karotīti  kasmā pana cetanā kammanti vuttā cetanāmūlakattā kammassa
ettha ca akusalaṃ patvā kāyakammaṃ vacīkammaṃ mahantanti vadanto na kilamati kusalaṃ patvā manokammaṃ tathā hi mātughātādīni cattāri kammāni kāyeneva upakkamitvā kāyeneva karoti niraye kappaṭṭhikasaṅghabhedakammaṃ vacīdvārena karoti evaṃ akusalaṃ patvā kāyakammaṃ vacīkammaṃ mahantanti vadanto na kilamati nāma ekā pana jhānacetanā caturāsītikappasahassāni saggasampattiṃ āvahati ekā maggacetanā sabbākusalaṃ samugghātetvā arahattaṃ gaṇhāpeti evaṃ kusalaṃ patvā manokammaṃ mahantanti vadanto na kilamati nāma imasmiṃ pana ṭhāne bhagavā akusalaṃ patvā manokammaṃ mahāsāvajjaṃ vadamāno niyatamicchādiṭṭhiṃ sandhāya vadati tenevāha  nāhaṃ bhikkhave aññaṃ ekadhammampi samanupassāmi yaṃ evaṃ mahāsāvajjaṃ yathayidaṃ bhikkhave micchādiṭṭhi micchādiṭṭhiparamāni bhikkhave mahāsāvajjānīti 
idāni  nigaṇṭhopi tathāgatena gatamaggaṃ  paṭipajjanto kiñci atthanipphattiṃ apassantopi kiṃ panāvuso gotamātiādimāha
ti upālissa kira bālakaloṇakāragāmo nāma atthi tato āyaṃ gahetvā manussā āgatā so etha bhaṇe amhākaṃ satthāraṃ mahānigaṇṭhaṃ passissāmāti tāya parisāya parivuto tattha agamāsi taṃ sandhāya vuttaṃ bālakiniyā parisāyāti bālakagāmavāsiniyāti attho ti upālijeṭṭhakāya apica ti bālavatiyā bālussannāyātipi attho ti upāligahapatiyeva tattha thokaṃ sappañño so tassā pamukho jeṭṭhako tenāpi vuttaṃ upālipamukhāyāti ti vacasāyatthe nipāto ti lāmako ti mahantassa  ti upanikkhipitvā idaṃ vuttaṃ hoti kāyadaṇḍassa santike nikkhipitvā ayaṃ nu kho mahanto ayaṃ mahantoti evaṃ olokiyamāno chavo manodaṇḍo kiṃ sobhati kuto sobhissati na sobhati upanikkhepamattampi nappahotīti dīpeti ti dīghatapassissa sādhukāraṃ dento bhanteti nāṭaputtamālapati
ti bhante etaṃ mayhaṃ na ruccati ti māyākāro nti āvaṭṭetvā gahaṇamāyaṃ ti āvaṭṭetvā parikkhipitvā gaṇhāti ti kasmā mahānigaṇṭho gahapatiṃ yāvatatiyaṃ pahiṇatiyeva dīghatapassī pana paṭibāhateva mahānigaṇṭhena hi bhagavatā saddhiṃ ekaṃ nagaraṃ upanissāya viharantenapi na bhagavā diṭṭhapubbo yo hi satthuvādapaṭiñño hoti so taṃ paṭiññaṃ appahāya buddhadassane abhabbo tasmā esa buddhadassanassa aladdhapubbattā dasabalassa dassanasampattiñca niyyānikakathābhāvañca ajānanto yāvatatiyaṃ pahiṇateva dīghatapassī pana kālena kālaṃ bhagavantaṃ upasaṅkamitvā tiṭṭhatipi nisīdatipi pañhampi pucchati so tathāgatassa dassanasampattimpi niyyānikakathābhāvampi jānāti athassa etadahosi  ayaṃ gahapati paṇḍito samaṇassa gotamassa santike gantvā dassanepi pasīdeyya niyyānikakathaṃ sutvāpi pasīdeyya tato na puna amhākaṃ santikaṃ āgaccheyyāti tasmā yāvatatiyaṃ paṭibāhateva
ti  vanditvā tathāgatañhi disvā pasannāpi appasannāpi yebhuyyena vandantiyeva appakā na vandanti kasmā atiucce hi kule jāto agāraṃ ajjhāvasantopi vanditabboyevāti ayaṃ pana gahapati pasannattāva vandi dassaneyeva kira pasanno ti āgamā nu kho idha
ti dīghatapassissa sādhukāraṃ dento bhanteti bhagavantaṃ ālapati ti thusarāsimhi ākoṭitakhāṇuko viya acalanto vacīsacce patiṭṭhahitvā ti bhaveyya amhākaṃ
ti  imasmiṃ loke ti bhaveyya ti nigaṇṭhā sattasaññāya sītodakaṃ paṭikkhipanti taṃ sandhāyetaṃ vuttaṃ ti manamhi sattā laggā lagitā ti yasmā manamhi paṭibaddho hutvā kālaṅkaroti tasmā manosattesu devesu upapajjatīti dasseti tassa hi pittajararogo bhavissati tenassa uṇhodakaṃ pivituṃ vā hatthapādādidhovanatthāya vā gattaparisiñcanatthāya vā upanetuṃ na vaṭṭati rogo balavataro hoti sītodakaṃ vaṭṭati rogaṃ vūpasameti ayaṃ pana uṇhodakameva paṭisevati taṃ alabhamāno odanakañjikaṃ paṭisevati cittena pana sītodakaṃ pātukāmo ca paribhuñjitukāmo ca hoti tenassa manodaṇḍo tattheva bhijjati so kāyadaṇḍaṃ vacīdaṇḍaṃ rakkhāmīti sītodakaṃ pātukāmo vā paribhuñjitukāmo vā sītodakameva dethāti vattuṃ na visahati tassa evaṃ rakkhitāpi kāyadaṇḍavacīdaṇḍā cutiṃ vā paṭisandhiṃ vā ākaḍḍhituṃ na sakkonti manodaṇḍo pana bhinnopi cutimpi paṭisandhimpi ākaḍḍhatiyeva iti naṃ bhagavā dubbalakāyadaṇḍavacīdaṇḍā chavā lāmakā manodaṇḍova balavā mahantoti vadāpesi
tassapi upāsakassa etadahosi mucchāvasena asaññibhūtānañhi sattāhampi assāsapassāsā nappavattanti cittasantatipavattimatteneva pana te matāti na vuccanti yadā nesaṃ cittaṃ nappavattati tadā matā ete nīharitvā te jhāpethāti vattabbataṃ āpajjanti kāyadaṇḍo nirīho abyāpāro tathā  vacīdaṇḍo citteneva pana tesaṃ cutipi paṭisandhipi hoti  itipi manodaṇḍova mahanto bhijjitvāpi cutipaṭisandhiākaḍḍhanato eseva mahanto amhākaṃ pana mahānigaṇṭhassa kathā aniyyānikāti sallakkhesi bhagavato pana vicittāni pañhapaṭibhānāni sotukāmo na tāva anujānāti
ti na kho te ghaṭiyati nti kāyadaṇḍo mahantoti iminā purimena vacanena idāni manodaṇḍo mahantoti idaṃ vacanaṃ nti tena vā pacchimena aduṃ purimavacanaṃ na ghaṭiyati
 idānissa  bhagavā aññānipi kāraṇāni āharanto taṃ kiṃ maññasītiādimāha tattha ti na pāṇamatipāteti na pāṇamatipātayati na pāṇamatipātayato samanuñño hoti na adinnaṃ ādiyati na adinnaṃ ādiyāpeti na adinnaṃ ādiyato samanuñño hoti na musā bhaṇati na musā bhaṇāpeti na musā bhaṇato samanuñño hoti na bhāvitamāsīsati na bhāvitamāsīsāpeti na bhāvitamāsīsato samanuñño hotīti iminā catukoṭṭhāsena saṃvarena saṃvuto ettha ca nti pañcakāmaguṇā
ti vāritasabbaudako paṭikkhittasabbasītodakoti attho so hi sītodake sattasaññī hoti tasmā na taṃ valañjeti atha vā ti sabbena pāpavāraṇena vāritapāpo ti sabbena pāpavāraṇena  yutto ti sabbena pāpavāraṇena dhutapāpo ti sabbena pāpavāraṇena phuṭo ti khuddake pāṇe vadhaṃ āpādeti so kira ekindriyaṃ pāṇaṃ duvindriyaṃ pāṇanti paññapeti sukkhadaṇḍaka-purāṇapaṇṇasakkhara-kathalānipi pāṇoteva paññapeti tattha khuddakaṃ udakabindu khuddako pāṇo mahantaṃ mahantoti saññī hoti taṃ sandhāyetaṃ vuttaṃ ti kattha katarasmiṃ koṭṭhāse paññapeti nti manodaṇḍakoṭṭhāse bhanteti ayaṃ pana upāsako bhaṇantova sayampi sallakkhesi  amhākaṃ mahānigaṇṭho asañcetanikaṃ kammaṃ appasāvajjaṃ sañcetanikaṃ mahāsāvajjanti paññapetvā cetanaṃ manodaṇḍoti paññapeti aniyyānikā etassa kathā bhagavatova niyyānikāti
ti  samiddhā ti atisamiddhā sabbapāliphullā viya ti janasamākulā ti hatthiassādayo tiracchānagatā ceva itthipurisadārakādayo manussajātikā ca nti ekaṃ maṃsarāsiṃ nti tasseva vevacanaṃ ti ānubhāvasampanno ti citte vasībhāvappatto ti chārikaṃ karissāmi ti idampi bhaṇanto so gahapati  kāyapayogena paññāsampi manussā ekaṃ nāḷandaṃ ekaṃ maṃsakhalaṃ kātuṃ na sakkonti iddhimā pana eko  ekeneva manopadosena bhasmaṃ kātuṃ samattho amhākaṃ mahānigaṇṭhassa kathā aniyyānikā bhagavatova kathā niyyānikāti sallakkhesi
nti agāmakaṃ araññameva hutvā araññaṃ jātaṃ ti isīnaṃ atthāya katena manopadosena taṃ manopadosaṃ asahamānāhi devatāhi tāni raṭṭhāni vināsitāni lokikā pana isayo manaṃ padosetvā vināsayiṃsūti maññanti tasmā imasmiṃ lokavāde ṭhatvāva idaṃ vādāropanaṃ katanti veditabbaṃ
tattha daṇḍakīraññādīnaṃ evaṃ araññabhūtabhāvo jānitabbo  sarabhaṅgabodhisattassa tāva parisāya ativepullataṃ gatāya kisavaccho nāma tāpaso mahāsattassa antevāsī vivekavāsaṃ patthayamāno gaṇaṃ pahāya godhāvarītīrato kaliṅgaraṭṭhe  kumbhapuraṃ nāma nagaraṃ upanissāya rājuyyāne vivekamanubrūhayamāno viharati tassa senāpati upaṭṭhāko hoti
tadā ca ekā gaṇikā rathaṃ abhiruhitvā pañcamātugāmasataparivārā nagaraṃ upasobhayamānā vicarati mahājano tameva olokayamāno parivāretvā vicarati nagaravīthiyo nappahonti rājā vātapānaṃ vivaritvā ṭhito taṃ disvā kā esāti pucchi tumhākaṃ nagarasobhinī  devāti so ussūyamāno kiṃ etāya sobhati nagaraṃ sayaṃ sobhissatīti taṃ ṭhānantaraṃ acchindāpesi
sā tato paṭṭhāya kenaci saddhiṃ santhavaṃ katvā ṭhānantaraṃ pariyesamānā ekadivasaṃ rājuyyānaṃ pavisitvā caṅkamanakoṭiyaṃ ālambanaphalakaṃ nissāya pāsāṇaphalake nisinnaṃ tāpasaṃ disvā cintesi   kiliṭṭho vatāyaṃ tāpaso anañjitamaṇḍito dāṭhikāhi paruḷhāhi mukhaṃ pihitaṃ massunā uraṃ pihitaṃ ubho kacchā paruḷhāti athassā domanassaṃ uppajji  ahaṃ ekena kiccena vicarāmi ayañca me kāḷakaṇṇī diṭṭho udakaṃ āharatha akkhīni dhovissāmīti udakadantakaṭṭhaṃ āharāpetvā dantakaṭṭhaṃ khāditvā tāpasassa sarīre piṇḍaṃ piṇḍaṃ kheḷaṃ pātetvā dantakaṭṭhaṃ jaṭāmatthake khipitvā mukhaṃ vikkhāletvā udakaṃ tāpasassa matthakasmiṃyeva siñcitvā   yehi me akkhīhi kāḷakaṇṇī diṭṭho tāni dhotāni kalipavāhitoti nikkhantā
taṃdivasañca rājā satiṃ paṭilabhitvā  bho kuhiṃ nagarasobhinīti pucchi imasmiṃyeva nagare devāti pakatiṭṭhānantaraṃ tassā dethāti ṭhānantaraṃ dāpesi sā pubbe sukatakammaṃ nissāya laddhaṃ ṭhānantaraṃ tāpasassa sarīre kheḷapātanena laddhanti saññamakāsi
tato katipāhassaccayena rājā purohitassa ṭhānantaraṃ gaṇhi so nagarasobhiniyā santikaṃ gantvā bhagini kinti katvā ṭhānantaraṃ paṭilabhīti pucchi kiṃ brāhmaṇa aññaṃ kātabbaṃ atthi rājuyyāne  anañjitakāḷakaṇṇī kūṭajaṭilo eko atthi tassa sarīre kheḷaṃ pātehi evaṃ ṭhānantaraṃ labhissasīti āha so evaṃ karissāmi bhaginīti tattha gantvā tāya kathitasadisameva sabbaṃ katvā nikkhami rājāpi taṃdivasameva satiṃ paṭilabhitvā  kuhiṃ bho brāhmaṇoti pucchi imasmiṃyeva nagare devāti amhehi anupadhāretvā kataṃ tadevassa ṭhānantaraṃ dethāti dāpesi sopi puññabalena labhitvā tāpasassa sarīre kheḷapātanena laddhaṃ meti saññamakāsi
tato katipāhassaccayena rañño paccanto kupito rājā paccantaṃ vūpasamessāmīti caturaṅginiyā senāya nikkhami purohito gantvā rañño purato ṭhatvā jayatu mahārājāti vatvā  tumhe mahārāja jayatthāya gacchathāti pucchi āma brāhmaṇāti evaṃ sante rājuyyāne anañjitakāḷakaṇṇī eko kūṭajaṭilo vasati tassa sarīre kheḷaṃ pātethāti rājā tassa vacanaṃ gahetvā yathā gaṇikāya ca tena ca kataṃ tatheva sabbaṃ katvā orodhepi āṇāpesi  etassa kūṭajaṭilassa sarīre kheḷaṃ pātethāti tato orodhāpi orodhapālakāpi tatheva akaṃsu atha rājā uyyānadvāre rakkhaṃ ṭhapāpetvā raññā saddhiṃ nikkhamantā  sabbe tāpasassa sarīre kheḷaṃ apātetvā nikkhamituṃ na labhantīti āṇāpesi atha sabbo balakāyo ca seniyo ca teneva niyāmena tāpasassa upari kheḷañca dantakaṭṭhāni ca mukhavikkhālita udakañca pāpayiṃsu kheḷo ca dantakaṭṭhāni ca sakalasarīraṃ avatthariṃsu
senāpati  sabbapacchā suṇitvā mayhaṃ kira satthāraṃ bhavantaṃ puññakkhettaṃ saggasopānaṃ evaṃ ghaṭṭayiṃsūti usumajātahadayo mukhena assasanto  vegena rājuyyānaṃ āgantvā tathā byasanapattaṃ isiṃ disvā kacchaṃ bandhitvā dvīhi hatthehi dantakaṭṭhāni apaviyūhitvā ukkhipitvā nisīdāpetvā udakaṃ āharāpetvā nhāpetvā sabbaosadhehi ceva catujjātigandhehi ca sarīraṃ ubbaṭṭetvā sukhumasāṭakena puñchitvā purato añjaliṃ katvā ṭhito evamāha ayuttaṃ bhante manussehi kataṃ etesaṃ kiṃ bhavissatīti devatā senāpati tidhā bhinnā ekaccā rājānameva nāsessāmāti vadanti ekaccā saddhiṃ parisāya rājānanti ekaccā rañño vijitaṃ sabbaṃ nāsessāmāti idaṃ vatvā pana tāpaso appamattakampi kopaṃ akatvā lokassa santiupāyameva ācikkhanto āha aparādho nāma hoti accayaṃ pana desetuṃ jānantassa pākatikameva hotīti
senāpati nayaṃ labhitvā rañño santikaṃ gantvā rājānaṃ vanditvā āha  tumhehi mahārāja nirāparādhe mahiddhike tāpase aparajjhantehi bhāriyaṃ kammaṃ kataṃ devatā kira tidhā bhinnā evaṃ vadantīti sabbaṃ ārocetvā  khamāpite kira mahārāja pākatikaṃ hoti raṭṭhaṃ mā nāsetha tāpasaṃ khamāpethāti āha rājā attani dosaṃ kataṃ disvāpi evaṃ vadati na taṃ khamāpessāmīti senāpati yāvatatiyaṃ yācitvā anicchantamāha  ahaṃ mahārāja tāpasassa balaṃ jānāmi na so abhūtavādī nāpi kupito sattānuddayena pana evamāha khamāpetha naṃ mahārājāti na khamāpemīti tena hi senāpatiṭṭhānaṃ aññassa detha ahaṃ tumhākaṃ āṇāpavattiṭṭhāne na vasissāmīti tvaṃ yenakāmaṃ gaccha ahaṃ mayhaṃ senāpatiṃ labhissāmīti tato senāpati tāpasassa santikaṃ āgantvā vanditvā  kathaṃ paṭipajjāmi bhanteti āha senāpati ye te vacanaṃ suṇanti sabbe saparikkhāre sadhane sadvipadacatuppade gahetvā sattadivasabbhantare bahi rajjasīmaṃ gaccha devatā ativiya kupitā dhuvaṃ raṭṭhampi araṭṭhaṃ karissantīti senāpati tathā akāsi
rājā  gatamattoyeva amittamathanaṃ katvā janapadaṃ vūpasametvā āgamma jayakhandhāvāraṭṭhāne nisīditvā nagaraṃ paṭijaggāpetvā antonagaraṃ pāvisi devatā  paṭhamaṃyeva udakavuṭṭhiṃ pātayiṃsu mahājano attamano ahosi kūṭajaṭilaṃ aparaddhakālato paṭṭhāya amhākaṃ rañño vaḍḍhiyeva amitte nimmathesi āgatadivaseyeva devo vuṭṭhoti devatā puna sumanapupphavuṭṭhiṃ pātayiṃsu mahājano attamanataro ahosi devatā puna māsakavuṭṭhiṃ pātayiṃsu tato kahāpaṇavuṭṭhiṃ tato kahāpaṇatthaṃ na nikkhameyyunti maññamānā hatthūpagapādūpagādikatabhaṇḍavuṭṭhiṃ pātesuṃ mahājano sattabhūmikapāsāde ṭhitopi otaritvā ābharaṇāni piḷandhanto attamano ahosi arahati vata kūṭajaṭilake kheḷapātanaṃ tassa upari kheḷapātitakālato paṭṭhāya amhākaṃ rañño vaḍḍhi jātā amittamathanaṃ kataṃ āgatadivaseyeva devo vassi tato sumanavuṭṭhi māsakavuṭṭhi kahāpaṇavuṭṭhi katabhaṇḍavuṭṭhīti catasso vuṭṭhiyo jātāti attamanavācaṃ nicchāretvā rañño katapāpe samanuñño jāto
tasmiṃ samaye devatā ekatodhāraubhatodhārādīni nānappakārāni āvudhāni mahājanassa upari phalake  maṃsaṃ koṭṭayamānā viya pātayiṃsu tadanantaraṃ vītaccike vītadhūme kiṃsukapupphavaṇṇe aṅgāre tadanantaraṃ kūṭāgārappamāṇe pāsāṇe tadanantaraṃ antomuṭṭhiyaṃ asaṇṭhahanikaṃ sukhumavālikaṃ vassāpayamānā asītihatthubbedhaṃ thalaṃ akaṃsu rañño vijitaṭṭhāne kisavacchatāpaso senāpati mātuposakarāmoti tayova manussabhūtā arogā ahesuṃ sesānaṃ tasmiṃ kamme asamaṅgībhūtānaṃ tiracchānānaṃ pānīyaṭṭhāne pānīyaṃ nāhosi tiṇaṭṭhāne tiṇaṃ te yena pānīyaṃ yena tiṇanti gacchantā appatteyeva sattame divase bahirajjasīmaṃ pāpuṇiṃsu tenāha sarabhaṅgabodhisatto 
kisañhi vacchaṃ avakiriya daṇḍakī
ucchinnamūlo sajano saraṭṭho
kukkuḷanāme nirayamhi paccati
tassa phuliṅgāni patanti kāyeti 
evaṃ tāva  araññabhūtabhāvo veditabbo
kaliṅgaraṭṭhe  pana  rajjaṃ kārayamāne himavati pañcasatatāpasā anitthigandhā ajinajaṭavākacīradharā vanamūlaphalabhakkhā hutvā ciraṃ vītināmetvā loṇambilasevanatthaṃ manussapathaṃ otaritvā anupubbena kaliṅgaraṭṭhe nāḷikirarañño nagaraṃ sampattā te jaṭājinavākacīrāni  saṇṭhapetvā pabbajitānurūpaṃ upasamasiriṃ dassayamānā nagaraṃ bhikkhāya pavisiṃsu manussā anuppanne buddhuppāde tāpasapabbajite disvā pasannā nisajjaṭṭhānaṃ saṃvidhāya hatthato bhikkhābhājanaṃ gahetvā nisīdāpetvā bhikkhaṃ sampādetvā adaṃsu tāpasā katabhattakiccā anumodanaṃ akaṃsu manussā sutvā pasannacittā kuhiṃ bhadantā gacchantīti pucchiṃsu yathāphāsukaṭṭhānaṃ āvusoti bhante alaṃ aññattha gamanena rājuyyāne vasatha mayaṃ bhuttapātarāsā āgantvā dhammakathaṃ sossāmāti tāpasā adhivāsetvā uyyānaṃ agamaṃsu nāgarā bhuttapātarāsā suddhavatthanivatthā dhammakathaṃ sossāmāti saṅghā gaṇā gaṇībhūtā uyyānābhimukhā agamaṃsu rājā uparipāsāde ṭhito te tathā gacchamāne disvā upaṭṭhākaṃ pucchi kiṃ ete bhaṇe nāgarā suddhavatthā suddhuttarāsaṅgā hutvā uyyānābhimukhā gacchanti kimettha samajjaṃ vā nāṭakaṃ vā atthīti natthi deva ete tāpasānaṃ santike dhammaṃ sotukāmā gacchantīti tena hi bhaṇe ahampi gacchissāmi mayā saddhiṃ gacchantūti so gantvā tesaṃ ārocesi  rājāpi gantukāmo rājānaṃ parivāretvāva gacchathāti nāgarā pakatiyāpi attamanā taṃ sutvā  amhākaṃ rājā assaddho appasanno dussīlo tāpasā dhammikā te āgamma rājāpi dhammiko bhavissatīti attamanatarā ahesuṃ
rājā nikkhamitvā tehi parivārito uyyānaṃ gantvā tāpasehi saddhiṃ paṭisanthāraṃ katvā ekamantaṃ nisīdi tāpasā rājānaṃ disvā parikathāya kusalassekassa tāpasassa rañño dhammaṃ kathehīti saññamadaṃsu so tāpaso  parisaṃ oloketvā pañcasu veresu ādīnavaṃ pañcasu ca sīlesu ānisaṃsaṃ kathento 
pāṇo  na hantabbo adinnaṃ nādātabbaṃ kāmesumicchācāro na caritabbo musā na bhāsitabbā majjaṃ na pātabbaṃ pāṇātipāto nāma nirayasaṃvattaniko hoti tiracchānayonisaṃvattaniko pettivisayasaṃvattaniko tathā adinnādānādīni pāṇātipāto niraye paccitvā manussalokaṃ āgatassa vipākāvasesena appāyukasaṃvattaniko hoti adinnādānaṃ  appabhogasaṃvattanikaṃ micchācāro bahusapattasaṃvattaniko musāvādo abhūtabbhakkhānasaṃvattaniko majjapānaṃ ummattakabhāvasaṃvattanikanti 
pañcasu veresu imaṃ ādīnavaṃ kathesi
rājā pakatiyāpi assaddho appasanno dussīlo dussīlassa ca sīlakathā nāma dukkathā kaṇṇe sūlappavesanaṃ viya hoti tasmā so cintesi  ahaṃ ete paggaṇhissāmīti āgato ime pana mayhaṃ āgatakālato paṭṭhāya maṃyeva ghaṭṭentā vijjhantā parisamajjhe kathenti karissāmi nesaṃ kāttabbanti so dhammakathāpariyosāne ācariyā sve mayhaṃ gehe bhikkhaṃ gaṇhathāti nimantetvā agamāsi so dutiyadivase mahante mahante koḷumbe āharāpetvā gūthassa pūrāpetvā kadalipattehi nesaṃ mukhāni bandhāpetvā tattha tattha ṭhapāpesi puna bahalamadhukatelanāgabalapicchillādīnaṃ kūṭe pūretvā nisseṇimatthake ṭhapāpesi tattheva ca mahāmalle baddhakacche hatthehi muggare gāhāpetvā ṭhapetvā āha kūṭatāpasā ativiya maṃ viheṭhayiṃsu tesaṃ pāsādato otaraṇakāle  kūṭehi picchillaṃ sopānamatthake vissajjetvā sīse muggarehi pothetvā gale gahetvā sopāne khipathāti sopānapādamūle pana caṇḍe kukkure bandhāpesi
tāpasāpi sve rājagehe bhuñjissāmāti aññamaññaṃ ovadiṃsu  mārisā rājagehaṃ nāma sāsaṅkaṃ sappaṭibhayaṃ pabbajitehi nāma chadvārārammaṇe saññatehi bhavitabbaṃ diṭṭhadiṭṭhe ārammaṇe nimittaṃ na gahetabbaṃ cakkhudvāre saṃvaro paccupaṭṭhapetabboti
punadivase  bhikkhācāravelaṃ sallakkhetvā vākacīraṃ nivāsetvā ajinacammaṃ ekaṃsagataṃ katvā jaṭākalāpaṃ saṇṭhapetvā bhikkhābhājanaṃ gahetvā paṭipāṭiyā rājanivesanaṃ abhiruḷhā rājā āruḷhabhāvaṃ ñatvā gūthakoḷumbamukhato kadalipattaṃ nīharāpesi duggandho tāpasānaṃ nāsapuṭaṃ paharitvā matthaluṅgapātanākārapatto ahosi mahātāpaso rājānaṃ olokesi rājā  ettha bhonto yāvadatthaṃ bhuñjantu ceva harantu ca tumhākametaṃ anucchavikaṃ hiyyo ahaṃ tumhe paggaṇhissāmīti āgato tumhe pana maṃyeva ghaṭṭento vijjhantā parisamajjhe kathayittha  tumhākamidaṃ anucchavikaṃ bhuñjathāti mahātāpasassa uluṅkena gūthaṃ upanāmesi mahātāpaso dhī dhīti vadanto paṭinivatti ettakeneva gacchissatha tumheti sopāne kūṭehi picchillaṃ vissajjāpetvā mallānaṃ saññamadāsi mallā muggarehi sīsāni pothetvā gīvāya gahetvā sopāne khipiṃsu ekopi sopāne patiṭṭhātuṃ nāsakkhi  pavaṭṭamānā sopānapādamūlaṃyeva pāpuṇiṃsu sampatte sampatte caṇḍakukkurā paṭapaṭāti luñcamānā khādiṃsu yopi nesaṃ uṭṭhahitvā palāyati sopi āvāṭe patati tatrāpi naṃ kukkurā anubandhitvā khādantiyeva iti nesaṃ kukkurā aṭṭhisaṅkhalikameva avasesayiṃsu evaṃ so rājā tapasampanne pañcasate tāpase ekadivaseneva jīvitā voropesi
athassa raṭṭhe devatā purimanayeneva puna navavuṭṭhiyo pātesuṃ tassa rajjaṃ saṭṭhiyojanubbedhena vālikathalena avacchādiyittha tenāha sarabhaṅgo bodhisatto 
yo saññate pabbajite avañcayi
dhammaṃ bhaṇante samaṇe adūsake
taṃ nāḷikeraṃ sunakhā parattha
saṅgamma khādanti viphandamānanti 
evaṃ  araññabhūtabhāvo veditabbo
atīte pana bārāṇasinagare diṭṭhamaṅgalikā nāma cattālīsakoṭivibhavassa seṭṭhino ekā dhītā ahosi dassanīyā pāsādikā sā rūpabhogakulasampattisampannatāya bahūnaṃ patthanīyā ahosi yo  panassā vāreyyatthāya pahiṇāti taṃ taṃ disvānassa jātiyaṃ vā hatthapādādīsu vā yattha katthaci dosaṃ āropetvā ko esa dujjāto dussaṇṭhitotiādīni vatvā  nīharatha nanti nīharāpetvā evarūpampi nāma addasaṃ udakaṃ āharatha akkhīni dhovissāmīti akkhīni dhovati tassā diṭṭhaṃ diṭṭhaṃ vippakāraṃ pāpetvā nīharāpetīti  diṭṭhamaṅgalikā tveva saṅkhā udapādi mūlanāmaṃ antaradhāyi
sā  ekadivasaṃ gaṅgāya udakakīḷaṃ kīḷissāmīti titthaṃ sajjāpetvā pahūtaṃ khādanīyabhojanīyaṃ sakaṭesu pūrāpetvā bahūni gandhamālādīni ādāya paṭicchannayānaṃ āruyha ñātigaṇaparivutā gehamhā nikkhami tena ca samayena mahāpuriso caṇḍālayoniyaṃ nibbatto bahinagare cammagehe vasati mātaṅgotvevassa nāmaṃ ahosi so soḷasavassuddesiko hutvā kenacideva karaṇīyena antonagaraṃ pavisitukāmo ekaṃ nīlapilotikaṃ nivāsetvā ekaṃ hatthe bandhitvā ekena hatthena pacchiṃ ekena ghaṇḍaṃ gahetvā ussaratha ayyā caṇḍālohanti jānāpanatthaṃ taṃ vādento nīcacittaṃ paccupaṭṭhapetvā diṭṭhadiṭṭhe manusse namassamāno nagaraṃ pavisitvā mahāpathaṃ paṭipajji
diṭṭhamaṅgalikā ghaṇḍasaddaṃ sutvā sāṇiantarena olokentī dūratova taṃ āgacchantaṃ disvā kimetanti pucchi mātaṅgo ayyeti kiṃ vata bho akusalaṃ akaramha kassāyaṃ nissando vināso nu kho me paccupaṭṭhito maṅgalakiccena nāma gacchamānā caṇḍālaṃ addasanti sarīraṃ kampetvā jigucchamānā kheḷaṃ pātetvā dhātiyo āha  vegena udakaṃ āharatha caṇḍālo diṭṭho akkhīni ceva nāma  gahitamukhañca dhovissāmīti dhovitvā rathaṃ nivattāpetvā sabbapaṭiyādānaṃ gehaṃ pesetvā pāsādaṃ abhiruhi surāsoṇḍādayo ceva tassā upaṭṭhākamanussā ca kuhiṃ bho diṭṭhamaṅgalikā imāyapi velāya nāgacchatīti pucchantā taṃ pavattiṃ sutvā  mahantaṃ vata bho surāmaṃsagandhamālādisakkāraṃ caṇḍālaṃ nissāya anubhavituṃ na labhimha gaṇhatha caṇḍālanti gataṭṭhānaṃ gavesitvā nirāparādhaṃ mātaṅgapaṇḍitaṃ tajjitvā  are mātaṅga taṃ nissāya idañcidañca sakkāraṃ anubhavituṃ na labhimhāti kesesu  gahetvā bhūmiyaṃ pātetvā jāṇukapparapāsāṇādīhi koṭṭetvā matoti saññāya pāde gahetvā kaḍḍhantā saṅkārakūṭe chaḍḍesuṃ
mahāpuriso saññaṃ paṭilabhitvā hatthapāde parāmasitvā  idaṃ dukkhaṃ kaṃ nissāya uppannanti cintento  na aññaṃ kañci diṭṭhamaṅgalikaṃ nissāya uppannanti ñatvā sacāhaṃ puriso pādesu naṃ nipātessāmīti cintetvā vedhamāno diṭṭhamaṅgalikāya kuladvāraṃ gantvā  diṭṭhamaṅgalikaṃ labhanto vuṭṭhahissāmi alabhantassa ettheva maraṇanti gehaṅgaṇe nipajji tena ca samayena jambudīpe ayaṃ dhammatā hoti  yassa caṇḍālo kujjhitvā gabbhadvāre  nipanno marati ye ca tasmiṃ gabbhe vasanti sabbe caṇḍālā honti gehamajjhamhi mate sabbe gehavāsino dvāramhi mate ubhato anantaragehavāsikā aṅgaṇamhi mate ito satta ito sattāti cuddasagehavāsino sabbe caṇḍālā hontīti bodhisatto pana aṅgaṇe nipajji
seṭṭhissa ārocesuṃ  mātaṅgo te sāmi gehaṅgaṇe patitoti  gacchatha bhaṇe kiṃ kāraṇāti vatvā ekamāsakaṃ datvā uṭṭhāpethāti te gantvā imaṃ kira māsakaṃ gahetvā uṭṭhahāti vadiṃsu so  nāhaṃ māsakatthāya nipanno diṭṭhamaṅgalikāya svāhaṃ nipannoti āha diṭṭhamaṅgalikāya ko dosoti kiṃ tassā dosaṃ na passatha niraparādho ahaṃ tassā manussehi byasanaṃ pāpito taṃ labhantova vuṭṭhahissāmi alabhanto na vuṭṭhahissāmīti
te gantvā seṭṭhissa ārocesuṃ seṭṭhi dhītu dosaṃ ñatvā gacchatha ekaṃ kahāpaṇaṃ dethāti peseti so na icchāmi kahāpaṇaṃ tameva icchāmīti āha taṃ sutvā seṭṭhi ca seṭṭhibhariyā ca  ekāyeva no piyadhītā paveṇiyā ghaṭako añño dārakopi natthīti saṃvegappattā  gacchatha tātā koci amhākaṃ asahanako etaṃ jīvitāpi voropeyya etasmiñhi mate sabbe mayaṃ naṭṭhā homa ārakkhamassa gaṇhathāti parivāretvā ārakkhaṃ saṃvidhāya yāguṃ pesayiṃsu bhattaṃ dhanaṃ pesayiṃsu evaṃ so sabbaṃ paṭikkhipi evaṃ eko divaso gato dve tayo cattāro pañca divasā gatā
tato  sattasattagehavāsikā uṭṭhāya  na sakkoma mayaṃ tumhe nissāya caṇḍālā bhavituṃ amhe mā nāsetha tumhākaṃ dārikaṃ datvā etaṃ uṭṭhāpethāti āhaṃsu te satampi sahassampi satasahassampi pahiṇiṃsu so paṭikkhipateva evaṃ cha divasā gatā sattame divase ubhato cuddasagehavāsikā sannipatitvā  na mayaṃ caṇḍālā bhavituṃ sakkoma tumhākaṃ akāmakānampi mayaṃ etassa dārikaṃ dassāmāti āhaṃsu
mātāpitaro sokasallasamappitā visaññī hutvā sayane nipatiṃsu ubhato cuddasagehavāsino pāsādaṃ āruyha supupphitakiṃsukasākhaṃ  ucchindantā viya tassā sabbābharaṇāni omuñcitvā nakhehi sīmantaṃ katvā kese bandhitvā nīlasāṭakaṃ nivāsāpetvā hatthe  nīlapilotikakhaṇḍaṃ veṭhetvā kaṇṇesu tipupaṭṭake piḷandhāpetvā tālapaṇṇapacchiṃ datvā pāsādato otārāpetvā dvīsu bāhāsu gahetvā  tava sāmikaṃ gahetvā yāhīti mahāpurisassa adaṃsu
nīluppalampi atibhāroti anukkhittapubbā sukhumāladārikā uṭṭhāhi sāmi gacchāmāti āha bodhisatto nipannakova āha nāhaṃ uṭṭhahāmīti atha kinti vadāmīti uṭṭhehi ayya mātaṅgāti evaṃ maṃ vadāhīti sā tathā avoca na tuyhaṃ manussā uṭṭhānasamatthaṃ maṃ akaṃsu bāhāya maṃ gahetvā uṭṭhāpehīti sā tathā akāsi bodhisatto uṭṭhahanto viya parivaṭṭetvā bhūmiyaṃ patitvā  nāsitaṃ bho diṭṭhamaṅgalikāya paṭhamaṃ manussehi koṭṭāpetvā idāni sayaṃ koṭṭetīti viravittha sā kiṃ karomi ayyāti dvīhi hatthehi gahetvā uṭṭhāpehīti sā tathā uṭṭhāpetvā nisīdāpetvā gacchāma sāmīti gacchā nāma araññe honti mayaṃ manussā atikoṭṭitomhi tuyhaṃ manussehi na sakkomi padasā gantuṃ piṭṭhiyā maṃ nehīti sā onamitvā piṭṭhiṃ adāsi bodhisatto abhiruhi kuhiṃ nemi sāmīti bahinagaraṃ nehīti sā pācīnadvāraṃ gantvā  idha te sāmi vasanaṭṭhānanti pucchi kataraṭṭhānaṃ etanti pācīnadvāraṃ sāmīti pācīnadvāre caṇḍālaputtā vasituṃ na labhantīti  attano vasanaṭṭhānaṃ anācikkhitvāva sabbadvārāni āhiṇḍāpesi kasmā bhavaggapattamassā  mānaṃ pātessāmīti mahājano ukkuṭṭhimakāsi  ṭhapetvā tumhādisaṃ añño etissā mānaṃ bhedako natthīti
sā pacchimadvāraṃ patvā idha te sāmi vasanaṭṭhānanti pucchi kataraṭṭhānaṃ etanti pacchimadvāraṃ sāmīti iminā dvārena nikkhamitvā cammagehaṃ olokentī gacchāti sā tattha gantvā āha idaṃ cammagehaṃ tumhākaṃ vasanaṭṭhānaṃ sāmīti āmāti piṭṭhito otaritvā cammagehaṃ pāvisi
tattha sattaṭṭhadivase vasanto sabbaññutagavesanadhīro ettakesu divasesu na ca jātisambhedamakāsi mahākulassa dhītā sace maṃ nissāya mahantaṃ yasaṃ na pāpuṇāti na camhāhaṃ catuvīsatiyā buddhānaṃ antevāsiko etissā pādadhovanaudakena sakalajambudīpe rājūnaṃ  abhisekakiccaṃ karissāmīti cintetvā puna cintesi  agāramajjhevasanto na sakkhissāmi pabbajitvā pana sakkhissāmīti cintetvā taṃ āmantesi  diṭṭhamaṅgalike mayaṃ pubbe ekacarā kammaṃ katvāpi akatvāpi sakkā jīvituṃ idāni pana dārabharaṇaṃ paṭipannamha kammaṃ akatvā na sakkā jīvituṃ tvaṃ yāvāhaṃ āgacchāmi tāva mā ukkaṇṭhitthāti araññaṃ pavisitvā susānādīsu nantakāni saṅkaḍḍhitvā nivāsanapārupanaṃ katvā samaṇapabbajjaṃ pabbajitvā ekacaro laddhakāyaviveko kasiṇaparikammaṃ katvā aṭṭha samāpattiyo pañca abhiññāyo ca nibbattetvā idāni sakkā diṭṭhamaṅgalikāya avassayena mayā bhavitunti bārāṇasiabhimukho gantvā cīvaraṃ pārupitvā bhikkhaṃ caramāno diṭṭhamaṅgalikāya  gehābhimukho agamāsi
sā taṃ dvāre ṭhitaṃ disvā asañjānantī  aticchatha bhante caṇḍālānaṃ vasanaṭṭhānametanti āha bodhisatto tattheva aṭṭhāsi sā punappunaṃ olokentī sañjānitvā hatthehi uraṃ paharitvā viravamānā pādamūle patitvā āha  yadi te sāmi edisaṃ cittaṃ atthi kasmā maṃ mahatā yasā parihāpetvā anāthaṃ akāsīti nānappakāraṃ paridevaṃ paridevitvā akkhīni puñchamānā uṭṭhāya bhikkhābhājanaṃ gahetvā antogehe nisīdāpetvā bhikkhaṃ adāsi mahāpuriso bhattakiccaṃ katvā āha  diṭṭhamaṅgalike mā soci mā paridevi ahaṃ tuyhaṃ pādadhovanaudakena sakalajambudīpe rājūnaṃ abhisekakiccaṃ kāretuṃ samattho tvaṃ pana  ekaṃ mama vacanaṃ karohi nagaraṃ pavisitvā na mayhaṃ sāmiko caṇḍālo mahābrahmā mayhaṃ sāmikoti ugghosayamānā sakalanagaraṃ carāhīti
evaṃ vutte diṭṭhamaṅgalikā  pakatiyāpi ahaṃ sāmi mukhadoseneva byasanaṃ pattā na sakkhissāmevaṃ vattunti āha bodhisatto  kiṃ pana tayā mayhaṃ agāre vasantassa alikavacanaṃ sutapubbaṃ ahaṃ tadāpi alikaṃ na bhaṇāmi idāni pabbajito kiṃ vakkhāmi saccavādī puriso nāmāhanti vatvā  ajja pakkhassa aṭṭhamī tvaṃ ito sattāhassaccayena uposathadivase mayhaṃ sāmiko mahābrahmā candamaṇḍalaṃ bhinditvā mama santikaṃ āgamissatīti sakalanagare ugghosehīti vatvā pakkāmi
sā  saddahitvā haṭṭhatuṭṭhā sūrā hutvā sāyaṃpātaṃ nagaraṃ pavisitvā tathā ugghosesi manussā pāṇinā pāṇiṃ paharantā  passatha amhākaṃ diṭṭhamaṅgalikā caṇḍālaputtaṃ mahābrahmānaṃ karotīti hasantā keḷiṃ karonti sā punadivasepi tatheva sāyaṃpātaṃ pavisitvā  idāni chāhaccayena pañcāha-catūha-tīha-dvīha-ekāhaccayena mayhaṃ sāmiko mahābrahmā candamaṇḍalaṃ bhinditvā mama santikaṃ āgamissatīti ugghosesi
brāhmaṇā  cintayiṃsu  ayaṃ diṭṭhamaṅgalikā atisūrā hutvā katheti kadāci evaṃ siyā etha mayaṃ diṭṭhamaṅgalikāya vasanaṭṭhānaṃ paṭijaggāmāti cammagehassa bāhirabhāgaṃ samantā tacchāpetvā vālikaṃ okiriṃsu sāpi uposathadivase pātova nagaraṃ pavisitvā ajja mayhaṃ sāmiko āgamissatīti ugghosesi brāhmaṇā cintayiṃsu  ayaṃ bho na dūraṃ apadissati ajja kira mahābrahmā āgamissati vasanaṭṭhānaṃ saṃvidahāmāti cammagehaṃ samajjāpetvā haritūpalittaṃ ahatavatthehi parikkhipitvā mahārahaṃ pallaṅkaṃ attharitvā upari celavitānaṃ bandhitvā gandhamāladāmāni osārayiṃsu tesaṃ paṭijaggantānaṃyeva sūriyo atthaṃ gato
mahāpuriso cande uggatamatte abhiññāpādakajjhānaṃ samāpajjitvā vuṭṭhāya kāmāvacaracittena parikammaṃ katvā iddhicittena dvādasayojanikaṃ brahmattabhāvaṃ māpetvā vehāsaṃ abbhuggantvā candavimānassa anto pavisitvā  vanantato abbhussakkamānaṃ candaṃ bhinditvā candavimānaṃ ohāya purato hutvā mahājano maṃ passatūti adhiṭṭhāsi mahājano disvā  saccaṃ bho diṭṭhamaṅgalikāya vacanaṃ āgacchantaṃ mahābrahmānaṃ pūjessāmāti gandhamālaṃ ādāya diṭṭhamaṅgalikāya gharaṃ parivāretvā aṭṭhāsi mahāpuriso matthakamatthakena sattavāre bārāṇasiṃ anuparigantvā mahājanena diṭṭhabhāvaṃ ñatvā dvādasayojanikaṃ attabhāvaṃ vijahitvā manussappamāṇameva māpetvā mahājanassa passantasseva cammagehaṃ pāvisi mahājano disvā  otiṇṇo no mahābrahmā sāṇiṃ āharathāti nivesanaṃ mahāsāṇiyā parikkhipitvā parivāretvā  ṭhito
mahāpurisopi sirisayanamajjhe nisīdi diṭṭhamaṅgalikā samīpe aṭṭhāsi atha naṃ pucchi  utusamayo te diṭṭhamaṅgaliketi āma ayyāti mayā dinnaṃ puttaṃ gaṇhāhīti aṅguṭṭhakena nābhimaṇḍalaṃ phusi tassā parāmasaneneva gabbho patiṭṭhāsi mahāpuriso  ettāvatā te diṭṭhamaṅgalike pādadhovanaudakaṃ sakalajambudīpe rājūnaṃ abhisekodakaṃ bhavissati tvaṃ tiṭṭhāti vatvā brahmattabhāvaṃ māpetvā passantasseva mahājanassa nikkhamitvā vehāsaṃ abbhuggantvā caṇḍamaṇḍalameva paviṭṭho sā tato paṭṭhāya brahmapajāpatī nāma jātā pādadhovanaudakaṃ labhanto nāma natthi
brāhmaṇā  brahmapajāpatiṃ antonagare vasāpessāmāti suvaṇṇasivikāya āropetvā yāva sattamakoṭiyā aparisuddhajātikassa sivikaṃ gahetuṃ na adaṃsu soḷasa jātimantabrāhmaṇā gaṇhiṃsu sesā gandhapupphādīhi pūjetvā nagaraṃ pavisitvā  na sakkā bho ucchiṭṭhagehe brahmapajāpatiyā vasituṃ vatthuṃ gahetvā gehaṃ karissāma yāva pana taṃ karīyati tāva maṇḍapeva vasatūti maṇḍape vasāpesuṃ tato paṭṭhāya cakkhupathe ṭhatvā vanditukāmā kahāpaṇaṃ datvā vandituṃ labhanti savanūpacāre vanditukāmā sataṃ datvā labhanti āsanne pakatikathaṃ savanaṭṭhāne vanditukāmā pañcasatāni datvā labhanti pādapiṭṭhiyaṃ sīsaṃ ṭhapetvā vanditukāmā sahassaṃ datvā labhanti pādadhovanaudakaṃ patthayamānā dasasahassāni datvā labhanti bahinagarato antonagare yāva maṇḍapā āgacchantiyā laddhadhanaṃyeva koṭisatamattaṃ ahosi
sakalajambudīpo  saṅkhubhi tato sabbarājāno brahmapajāpatiyā pādadhovanena  abhisekaṃ karissāmāti satasahassaṃ pesetvā labhiṃsu maṇḍape vasantiyā eva gabbhavuṭṭhānaṃ ahosi mahāpurisaṃ paṭicca laddhakumāro pāsādiko ahosi lakkhaṇasampanno mahābrahmuno putto jātoti sakala jambudīpo ekakolāhalo ahosi kumārassa khīramaṇimūlaṃ hotūti tato tato āgatadhanaṃ koṭisahassaṃ ahosi ettāvatā nivesanampi niṭṭhitaṃ kumārassa nāmakaraṇaṃ karissāmāti nivesanaṃ sajjetvā kumāraṃ gandhodakena nhāpetvā alaṅkaritvā maṇḍape jātattā tveva nāmaṃ akaṃsu
kumāro sukhena saṃvaḍḍhamāno sippuggahaṇavayapattoti sakalajambudīpe sippajānanakā tassa santike āgantvā sippaṃ sikkhāpenti kumāro medhāvī paññavā sutaṃ sutaṃ mutaṃ āvuṇanto viya  gaṇhāti gahitagahitaṃ suvaṇṇaghaṭe pakkhittatelaṃ viya tiṭṭhati yāvatā vācuggatā pariyatti atthi tena anuggahitā nāma nāhosi brāhmaṇā taṃ parivāretvā caranti sopi brāhmaṇabhatto ahosi gehe asītibrāhmaṇasahassāni niccabhattaṃ bhuñjanti gehampissa sattadvārakoṭṭhakaṃ mahantaṃ ahosi gehe maṅgaladivase jambudīpavāsīhi pesitadhanaṃ koṭisahassamattaṃ ahosi
bodhisatto āvajjesi  pamatto nu kho kumāro appamattoti athassa taṃ pavattiṃ ñatvā  brāhmaṇabhatto jāto yattha dinnaṃ mahapphalaṃ hoti taṃ na jānāti gacchāmi naṃ damemīti cīvaraṃ pārupitvā bhikkhābhājanaṃ gahetvā  dvārakoṭṭhakā atisambādhā na sakkā koṭṭhakena pavisitunti ākāsenāgantvā asītibrāhmaṇasahassānaṃ bhuñjanaṭṭhāne ākāsaṅgaṇe otari maṇḍabyakumāropi  suvaṇṇakaṭacchuṃ gāhāpetvā  idha sūpaṃ detha idha odananti parivisāpento bodhisattaṃ disvā daṇḍakena ghaṭṭitaāsiviso viya kupitvā imaṃ gāthamāha 
kuto  nu āgacchasi dummavāsī
otallako paṃsupisācakova
saṅkāracoḷaṃ paṭimuñca kaṇṭhe
ko re tuvaṃ hosi adakkhiṇeyyoti 
atha naṃ mahāsatto akujjhitvāva ovadanto āha 
annaṃ tavedaṃ pakataṃ yasassi
taṃ khajjare bhuñjare piyyare ca
jānāsi maṃ tvaṃ paradattūpajīviṃ
uttiṭṭha piṇḍaṃ labhataṃ sapākoti 
so nayidaṃ tumhādisānaṃ paṭiyattanti dassento āha 
annaṃ  mamedaṃ pakataṃ brāhmaṇānaṃ
atthatthitaṃ saddahato mamedaṃ
apehi etto kimidhaṭṭhitosi
na mādisā tuyhaṃ dadanti jammāti 
atha bodhisatto dānaṃ nāma saguṇassapi nigguṇassapi yassa kassaci dātabbaṃ yathā hi ninnepi thalepi patiṭṭhāpitaṃ bījaṃ pathavīrasaṃ āporasañca āgamma sampajjati evaṃ  nipphalaṃ nāma natthi sukhette vapitabījaṃ viya guṇavante mahapphalaṃ hotīti dassetuṃ imaṃ gāthamāha 
thale ca ninne ca vapanti bījaṃ
anūpakhette phalamāsamānā
etāya saddhāya dadāhi dānaṃ
appeva ārādhaye dakkhiṇeyyeti 
atha kumāro kodhābhibhūto  kenimassa muṇḍakassa paveso dinnoti dvārarakkhādayo tajjetvā 
khettāni  mayhaṃ viditāni loke
yesāhaṃ bījāni patiṭṭhapemi
ye brāhmaṇā jātimantūpapannā
tānīdha khettāni supesalānīti  
gāthaṃ vatvā imaṃ jammaṃ veṇupadarena pothetvā gīvāyaṃ gahetvā sattapi dvārakoṭṭhake atikkamitvā bahi nīharathāti āha atha naṃ mahāpuriso āha 
giriṃ nakhena khaṇasi ayo dantebhi khādasi
jātavedaṃ padahasi yo isiṃ paribhāsasīti 
evañca  pana vatvā  sace myāyaṃ hatthe vā pāde vā gaṇhāpetvā dukkhaṃ uppādeyya bahuṃ apuññaṃ pasaveyyāti sattānuddayatāya vehāsaṃ abbhuggantvā antaravīthiyaṃ otari bhagavā sabbaññutaṃ patto tamatthaṃ pakāsento imaṃ gāthamāha 
idaṃ vatvāna mātaṅgo isi saccaparakkamo
antalikkhasmiṃ pakkāmi brāhmaṇānaṃ udikkhatanti 
tāvadeva nagararakkhikadevatānaṃ jeṭṭhakadevarājā maṇḍabyassa gīvaṃ parivattesi tassa mukhaṃ parivattetitvā  pacchāmukhaṃ jātaṃ akkhīni parivattāni mukhena kheḷaṃ vamati sarīraṃ thaddhaṃ sūle āropitaṃ viya ahosi asītisahassā paricārakayakkhā asītibrāhmaṇasahassāni tatheva akaṃsu vegena gantvā brahmapajāpatiyā ārocayiṃsu sā taramānarūpā āgantvā taṃ vippakāraṃ disvā gāthamāha 
āvedhitaṃ piṭṭhito uttamaṅgaṃ
bāhuṃ pasāreti akammaneyyaṃ
setāni akkhīni yathā matassa
ko me imaṃ puttamakāsi evanti 
athassā  ārocesuṃ 
idhāgamā samaṇo dummavāsī
otallako paṃsupisācakova
saṅkāracoḷaṃ paṭimuñca kaṇṭhe
so te imaṃ puttamakāsi evanti 
sā sutvāva aññāsi  mayhaṃ yasadāyako ayyo anukampāya puttassa pamattabhāvaṃ ñatvā āgato bhavissatīti tato upaṭṭhāke pucchi 
katamaṃ  disaṃ agamā bhūripañño
akkhātha me māṇavā etamatthaṃ
gantvāna taṃ paṭikaremu accayaṃ
appeva naṃ putta labhemu jīvitanti 
te āhaṃsu 
vehāyasaṃ agamā bhūripañño
pathaddhuno pannaraseva cando
apicāpi  so purimadisaṃ agacchi
saccappaṭiñño isi sādhurūpoti 
mahāpurisopi antaravīthiyaṃ otiṇṇaṭṭhānato paṭṭhāya  mayhaṃ padavaḷañjaṃ hatthiassādīnaṃ vasena mā antaradhāyittha diṭṭhamaṅgalikāyeva naṃ passatu mā aññeti adhiṭṭhahitvā piṇḍāya caritvā yāpanamattaṃ missakodanaṃ gahetvā paṭikkamanasālāyaṃ nisinno bhuñjitvā thokaṃ bhuttāvasesaṃ bhikkhābhājaneyeva ṭhapesi diṭṭhamaṅgalikāpi pāsādā oruyha antaravīthiṃ paṭipajjamānā padavaḷañjaṃ disvā  idaṃ mayhaṃ yasadāyakassa ayyassa padanti padānusārenāgantvā vanditvā āha  tumhākaṃ bhante dāsena katāparādhaṃ mayhaṃ khamatha na hi tumhe kodhavasikā nāma detha me puttassa jīvitanti
evañca pana vatvā 
āvedhitaṃ  piṭṭhito uttamaṅgaṃ
bāhuṃ pasāreti akammaneyyaṃ
setāni akkhīni yathā matassa
ko me imaṃ puttamakāsi evanti  
gāthaṃ  abhāsi mahāpuriso āha  na mayaṃ evarūpaṃ karoma pabbajitaṃ pana hiṃsante disvā pabbajitesu sagāravāhi bhūtayakkhadevatāhi kataṃ bhavissatīti
kevalaṃ bhante tumhākaṃ manopadoso mā hotu devatāhi kataṃ hotu sukhamāpayā  bhante devatā apicāhaṃ bhante kathaṃ paṭipajjāmīti tena hi osadhaṃ te kathessāmi mama bhikkhābhājane bhuttāvasesaṃ bhattamatthi tattha thokaṃ udakaṃ āsiñcitvā thokaṃ gahetvā tava puttassa mukhe pakkhipa avasesaṃ udakacāṭiyaṃ āloḷetvā asītiyā brāhmaṇasahassānaṃ mukhe pakkhipāti sā evaṃ karissāmīti bhattaṃ gahetvā mahāpurisaṃ vanditvā gantvā tathā akāsi
mukhe pakkhittamatte jeṭṭhakadevarājā  sāmimhi sayaṃ bhesajjaṃ karonte amhehi na sakkā kiñci kātunti kumāraṃ vissajjesi sopi khipitvā kiñci dukkhaṃ appattapubbo viya pakativaṇṇo ahosi atha naṃ mātā avoca  passa tāta tava kulupakānaṃ hirottapparahitānaṃ vippakāraṃ samaṇā pana na evarūpā honti samaṇe tāta bhojeyyāsīti tato sesakaṃ udakacāṭiyaṃ āluḷāpetvā brāhmaṇānaṃ mukhe pakkhipāpesi yakkhā tāvadeva vissajjetvā palāyiṃsu brāhmaṇā khipitvā khipitvā uṭṭhahitvā kiṃ amhākaṃ mukhe pakkhittanti pucchiṃsu mātaṅgaisissa ucchiṭṭhabhattanti te caṇḍālassa ucchiṭṭhakaṃ khādāpitamhā abrāhmaṇā dānimhā jātā idāni no brāhmaṇā asuddhabrāhmaṇā imeti sambhogaṃ na dassantīti tato palāyitvā majjharaṭṭhaṃ gantvā majjharājassa nagare aggāsanikā brāhmaṇā nāma mayanti rājagehe bhuñjanti
tasmiṃ samaye bodhisatto pāpaniggahaṃ karonto mānajātike nimmadayanto vicarati atheko jātimantatāpaso nāma mayā sadiso  natthīti aññesu saññampi na karoti bodhisatto taṃ gaṅgātīre vasamānaṃ disvā mānaniggahamassa karissāmīti tattha agamāsi  taṃ jātimantatāpaso pucchi  kiṃ jacco bhavanti caṇḍālo ahaṃ ācariyāti apehi caṇḍāla apehi caṇḍāla heṭṭhāgaṅgāya vasa mā uparigaṅgāya udakaṃ ucchiṭṭhamakāsīti
bodhisatto   sādhu ācariya tumhehi vuttaṭṭhāne vasissāmīti heṭṭhāgaṅgāya vasanto gaṅgāya udakaṃ paṭisotaṃ sandatūti adhiṭṭhāsi jātimantatāpaso pātova gaṅgaṃ oruyha udakaṃ ācamati jaṭā dhovati bodhisatto dantakaṭṭhaṃ khādanto piṇḍaṃ piṇḍaṃ kheḷaṃ udake pāteti dantakaṭṭhakucchiṭṭhakampi tattheva pavāheti yathā ce taṃ aññattha alaggitvā tāpasasseva jaṭāsu laggati tathā adhiṭṭhāsi kheḷampi dantakaṭṭhampi tāpasassa jaṭāsuyeva patiṭṭhāti
tāpaso caṇḍālassidaṃ kammaṃ bhavissatīti vippaṭisārī hutvā gantvā pucchi  idaṃ bho caṇḍāla gaṅgāya udakaṃ tayā paṭisotagāmikatanti āma ācariya tena hi tvaṃ heṭṭhāgaṅgāya mā vasa uparigaṅgāya vasāti sādhu ācariya tumhehi vuttaṭṭhāne vasissāmīti tattha vasanto iddhiṃ paṭippassambhesi udakaṃ yathāgatikameva jātaṃ puna tāpaso tadeva byasanaṃ pāpuṇi so puna gantvā bodhisattaṃ pucchi  bho caṇḍāla tvamidaṃ gaṅgāya udakaṃ kālena paṭisotagāmiṃ kālena anusotagāmiṃ karosīti āma ācariya caṇḍāla tvaṃ sukhavihārīnaṃ pabbajitānaṃ sukhena vasituṃ na desi sattame te divase sattadhā muddhā phalatūti sādhu acariya ahaṃ pana sūriyassa uggantuṃ na dassāmīti
atha mahāsatto cintesi  etassa abhisāpo etasseva upari patissati rakkhāmi nanti sattānuddayatāya punadivase iddhiyā sūriyassa uggantuṃ na adāsi iddhimato iddhivisayo  nāma acinteyyo tato paṭṭhāya aruṇuggaṃ na paññāyati rattindivaparicchedo natthi kasivaṇijjādīni kammāni payojento nāma natthi
manussā  yakkhāvaṭṭo nu kho ayaṃ bhūtadevaṭṭonāgasupaṇṇāvaṭṭoti upaddavappattā kiṃ nu kho kātabbanti cintetvā rājakulaṃ nāma mahāpaññaṃ lokassa hitaṃ cintetuṃ sakkoti tattha gacchāmāti rājakulaṃ gantvā  tamatthaṃ ārocesuṃ rājā sutvā bhītopi abhītākāraṃ katvā  mā tātā bhāyatha imaṃ kāraṇaṃ gaṅgātīravāsī jātimantatāpaso jānissati taṃ pucchitvā nikkaṅkhā bhavissāmāti katipayeheva atthacarakehi manussehi saddhiṃ tāpasaṃ upasaṅkamitvā katapaṭisanthāro tamatthaṃ pucchi tāpaso āha  āma mahārāja eko  caṇḍālo atthi so imaṃ gaṅgāya udakaṃ kālena anusotagāmiṃ kālena patisotagāmiṃ karoti mayā tadatthaṃ kiñci kathitaṃ atthi taṃ pucchatha so jānissatīti
rājā mātaṅgaisissa santikaṃ gantvā  tumhe bhante aruṇassa uggantuṃ na dethāti pucchi āma mahārājāti kiṃ kāraṇā bhanteti jātimantatāpasakāraṇā mahārāja jātimantatāpasena āgantvā maṃ vanditvā khamāpitakāle dassāmi mahārājāti rājā gantvā etha ācariya tāpasaṃ khamāpethāti āha nāhaṃ mahārāja caṇḍālaṃ vandāmīti mā ācariya evaṃ karotha janapadassa mukhaṃ passathāti so puna paṭikkhipiyeva rājā bodhisattaṃ upasaṅkamitvā  ācariyo khamāpetuṃ na icchitīti āha akhamāpite ahaṃ sūriyaṃ na muñcāmīti rājā ayaṃ khamāpetuṃ na icchati ayaṃ akhamāpite sūriyaṃ na muñcati kiṃ amhākaṃ tena tāpasena lokaṃ olokessāmāti gacchatha bho tāpasasantikaṃ taṃ hatthesu ca pādesu ca gahetvā mātaṅgaisissa pādamūle netvā nipajjāpetvā khamāpetha etassa janapadānuddayataṃ paṭiccāti āha te rājapurisā gantvā taṃ tathā katvā ānetvā mātaṅgaisissa pādamūle nipajjāpetvā khamāpesuṃ
ahaṃ nāma khamitabbaṃ khamāmi apica kho pana etassa kathā etasseva upari patissati mayā sūriye vissajjite sūriyarasmi etassa matthake patissati athassa sattadhā muddhā phalissati tañca kho panesa byasanaṃ mā pāpuṇātu etha tumhe etaṃ galappamāṇe udake otāretvā mahantaṃ mattikāpiṇḍamassa sīse ṭhapetha athāhaṃ sūriyaṃ vissajjissāmi sūriyarasmi mattikāpiṇḍe patitvā taṃ sattadhā bhindissati athesa mattikāpiṇḍaṃ chaḍḍetvā nimujjitvā aññena titthena uttaratu iti naṃ vadatha evamassa sotthi bhavissatīti te manussā evaṃ karissāmāti tathā kāresuṃ tassāpi tatheva sotthi jātā so tato paṭṭhāya  jāti  nāma akāraṇaṃ pabbajitānaṃ abbhantare guṇova kāraṇanti jātigottamānaṃ pahāya nimmado ahosi
iti jātimantatāpase damite mahājano bodhisattassa thāmaṃ aññāsi mahākolāhalaṃ jātaṃ rājā attano nagaraṃ gamanatthāya bodhisattaṃ yāci mahāsatto  paṭiññaṃ datvā tāni ca  asītibrāhmaṇasahassāni damessāmi paṭiññañca mocessāmīti majjharājassa nagaraṃ agamāsi brāhmaṇā bodhisattaṃ disvāva  bho ayaṃ so bho mahācoro āgato idāneva sabbe ete mayhaṃ ucchiṭṭhakaṃ khāditvā abrāhmaṇā jātāti amhe pākaṭe karissati evaṃ no idhāpi āvāso na bhavissati paṭikacceva māressāmāti rājānaṃ puna upasaṅkamitvā āhaṃsu  tumhe mahārāja etaṃ caṇḍālapabbajitaṃ mā sādhurūpoti maññittha esa garukamantaṃ jānāti pathaviṃ gahetvā ākāsaṃ karoti ākāsaṃ pathaviṃ dūraṃ gahetvā santikaṃ karoti santikaṃ dūraṃ gaṅgaṃ nivattetvā uddhagāminiṃ karoti icchanto pathaviṃ ukkhipitvā pātetuṃ maññe sakkoti parassa vā cittaṃ nāma sabbakālaṃ na sakkā gahetuṃ ayaṃ idha patiṭṭhaṃ labhanto tumhākaṃ rajjampi nāseyya jīvitantarāyampi vaṃsupacchedampi kareyya amhākaṃ vacanaṃ karotha mahārāja ajjeva imaṃ māretuṃ vaṭṭatīti
rājāno nāma parapattiyā honti iti so bahūnaṃ kathāvasena niṭṭhaṃ gato bodhisatto pana nagare piṇḍāya caritvā udakaphāsukaṭṭhāne missakodanaṃ bhuñjitvā rājuyyānaṃ gantvā nirāparādhatāya nirāsaṅko maṅgalasilāpaṭṭe nisīdi atīte cattālīsa anāgate cattālīsāti asītikappe anussarituṃ samatthañāṇassa  anāvajjanatāya muhuttamattake kāle sati nappahoti rājā aññaṃ ajānāpetvā sayameva gantvā nirāvajjanatāya pamādena nisinnaṃ mahāpurisaṃ asinā paharitvā dve bhāge akāsi imassa rañño vijite aṭṭhamaṃ lohakūṭavassaṃ navamaṃ kalalavassaṃ vassi iti imassāpi raṭṭhe nava vuṭṭhiyo patitā so ca rājā sapariso mahāniraye nibbatto tenāha saṃkiccapaṇḍito 
upahacca  manaṃ majjho mātaṅgasmiṃ yasassine
sapārisajjo ucchinno majjhāraññaṃ tadā ahūti  
evaṃ majjhāraññassa araññabhūtabhāvo veditabbo mātaṅgassa pana isino vasena tadeva nti vuttaṃ
ti  pañhabyākaraṇāni nti paccanīkaṃ kātabbaṃ nti vilomabhāgaṃ gaṇhanto viya ahosinti attho
nti anuvicāretvā cintetvā tulayitvā kātabbaṃ karohīti vuttaṃ hoti ti sundaro hoti tumhādisasmiñhi maṃ disvā maṃ saraṇaṃ gacchante nigaṇṭhaṃ disvā nigaṇṭhaṃ saraṇaṃ gacchante  kiṃ ayaṃ upāli diṭṭhadiṭṭhameva saraṇaṃ gacchatīti garahā uppajjissati tasmā anuviccakāro tumhādisānaṃ sādhūti dasseti nti te kira evarūpaṃ sāvakaṃ labhitvā   asuko nāma rājā vā rājamahāmatto vā seṭṭhi vā amhākaṃ saraṇaṃ gato sāvako jātoti paṭākaṃ ukkhipitvā nagare ghosentā āhiṇḍanti kasmā evaṃ no mahantabhāvo āvi bhavissatīti ca sace tassa kimahaṃ etesaṃ saraṇaṃ gatoti vippaṭisāro uppajjeyya tampi so etesaṃ me saraṇagatabhāvaṃ bahū jānanti dukkhaṃ idāni paṭinivattitunti vinodetvā na paṭikkamissatīti ca tenāha paṭākaṃ parihareyyunti
nti paṭiyattaudapāno viya ṭhitaṃ nti tava nivesanaṃ ti pubbe dasapi vīsatipi saṭṭhipi jane āgate disvā natthīti avatvā deti idāni maṃ saraṇaṃ gatakāraṇamattenava mā imesaṃ deyyadhammaṃ upacchindittha sampattānañhi dātabbamevāti ovadati ti kuto sutaṃ nigaṇṭhānaṃ santikā te kira kulagharesu evaṃ pakāsenti  mayaṃ yassa kassaci sampattassa dātabbanti vadāma samaṇo pana gotamo mayhameva dānaṃ dātabbaṃ na aññesaṃ sāvakānaṃ dinnaṃ mahapphalanti vadatīti taṃ sandhāya ayaṃ gahapati sutametanti āha
nti dānānantaraṃ sīlaṃ sīlānantaraṃ saggaṃ saggānantaraṃ magganti evaṃ anupaṭipāṭikathaṃ tattha nti idaṃ dānaṃ nāma sukhānaṃ nidānaṃ sampattīnaṃ mūlaṃ bhogānaṃ patiṭṭhā visamagatassa tāṇaṃ leṇaṃ gatiparāyaṇaṃ idhalokaparalokesu dānasadiso avassayo patiṭṭhā ārammaṇaṃ tāṇaṃ leṇaṃ gati parāyaṇaṃ natthi idañhi avassayaṭṭhena ratanamayasīhāsanasadisaṃ patiṭṭhānaṭṭhena mahāpathavisadisaṃ ālambanaṭṭhena ālambanarajjusadisaṃ idañhi  dukkhanittharaṇaṭṭhena nāvā samassāsanaṭṭhena saṅgāmasūro bhayaparittāṇaṭṭhena susaṅkhatanagaraṃ maccheramalādīhi anupalittaṭṭhena padumaṃ tesaṃ nidahanaṭṭhena aggi durāsadaṭṭhena āsīviso asantāsanaṭṭhena sīho balavantaṭṭhena hatthī abhimaṅgalasammataṭṭhena setavasabho khemantabhūmisampāpanaṭṭhena valāhako assarājā dānaṃ nāmebhaṃ mayhaṃ gatamaggo mayheveso vaṃso mayā dasa pāramiyo pūrentena velāmamahāyañño mahāgovindamahāyañño mahāsudassanamahāyañño vessantaramahāyaññoti anekamahāyaññā pavattitā sasabhūtena jalite aggikkhandhe attānaṃ niyyādentena sampattayācakānaṃ cittaṃ gahitaṃ dānañhi loke sakkasampattiṃ deti mārasampattiṃ deti brahmasampattiṃ deti cakkavattisampattiṃ deti sāvakapāramīñāṇaṃ paccekabodhiñāṇaṃ abhisambodhiñāṇaṃ detīti evamādiṃ dānaguṇapaṭisaṃyuttaṃ kathaṃ
yasmā pana dānaṃ dadanto sīlaṃ samādātuṃ sakkoti tasmā tadanataraṃ sīlakathaṃ kathesi nti sīlaṃ nāmetaṃ avassayo patiṭṭhā ārammaṇaṃ tāṇaṃ leṇaṃ  gati parāyaṇaṃ sīlaṃ nāmetaṃ mama vaṃso ahaṃ saṅkhapālanāgarājakāle bhūridattanāgarājakāle campeyyanāgarājakāle sīlavanāgarājakāle mātuposakahatthirājakāle chaddantahatthirājakāleti anantesu attabhāvesu sīlaṃ paripūresiṃ idhalokaparalokasampattīnañhi sīlasadiso avassayo sīlasadisā patiṭṭhā ārammaṇaṃ tāṇaṃ leṇaṃ gati parāyaṇaṃ natthi sīlālaṅkārasadiso alaṅkāro natthi sīlapupphasadisaṃ pupphaṃ natthi sīlagandhasadiso gandho natthi sīlālaṅkārena hi alaṅkataṃ sīlakusumapiḷandhanaṃ sīlagandhānulittaṃ  sadevakopi loko olokento tittiṃ na gacchatīti evamādiṃ sīlaguṇapaṭisaṃyuttaṃ kathaṃ
idaṃ pana sīlaṃ nissāya ayaṃ saggo labbhatīti dassetuṃ sīlānantaraṃ saggakathaṃ kathesi nti ayaṃ saggo nāma iṭṭho kanto manāpo niccamettha kīḷā niccaṃ sampattiyo labbhanti cātumahārājikā devā navutivassasatasahassāni dibbasukhaṃ dibbasampattiṃ anubhavanti tāvatiṃsā tisso ca vassakoṭiyo saṭṭhi ca vassasatasahassānīti evamādiṃ saggaguṇapaṭisaṃyuttaṃ kathaṃ saggasampattiṃ kathayantānañhi buddhānaṃ mukhaṃ nappahoti vuttampi cetaṃ anekapariyāyena kho ahaṃ bhikkhave saggakathaṃ katheyyantiādi 
evaṃ  saggakathāya palobhetvā puna hatthiṃ alaṅkaritvā tassa soṇḍaṃ chindanto viya  ayampi saggo anicco addhuvo na ettha chandarāgo kātabboti dassanatthaṃ  appassādā kāmā vuttā mayā bahudukkhā  bahupāyāsā ādīnavo ettha bhiyyotiādinā  nayena kāmānaṃ ādīnavaṃ okāraṃ saṃkilesaṃ kathesi tattha ti doso ti avakāro lāmakabhāvo ti tehi sattānaṃ saṃsāre saṃkilissanaṃ yathāha kilissanti vata bho sattāti 
evaṃ kāmādīnavena tajjitvā nekkhamme ānisaṃsaṃ pakāsesi nti arogacittaṃ ti sāmaṃ ukkaṃsikā attanāyeva gahetvā uddharitvā gahitā sayambhūñāṇena diṭṭhā asādhāraṇā aññesanti attho kā panesāti ariyasaccadesanā tenevāha  dukkhaṃ samudayaṃ nirodhaṃ magganti
nti rāgarajādīnaṃ abhāvā virajaṃ rāgamalādīnaṃ vigatattā vītamalaṃ nti upari brahmāyusutte tiṇṇaṃ maggānaṃ cūḷarāhulovāde āsavakkhayassetaṃ nāmaṃ idha pana sotāpattimaggo adhippeto tassa uppattiākāradassanatthaṃ yaṃkiñci samudayadhammaṃ sabbaṃ taṃ nirodhadhammanti āha tañhi nirodhaṃ ārammaṇaṃ katvā kiccavasena evaṃ sabbasaṅkhataṃ paṭivijjhantaṃ uppajjati
diṭṭho  ariyasaccadhammo etenāti  esa nayo sesapadesupi tiṇṇā  vicikicchā anenāti  vigatā kathaṃkathā assāti ti vesārajjaṃ patto kattha satthu sāsane nāssa paro paccayo na parassa saddhāya ettha vattatīti 
 cittena sampaṭicchamāno  vācāya pasaṃsamāno ti thakemi pidahāmi nti na āvaritaṃ vivaṭaṃ ugghāṭitaṃ
ti so kira tassa gatakālato paṭṭhāya  paṇḍito gahapati  samaṇo ca gotamo dassanasampanno niyyānikakatho dassanepi tassa pasīdissati dhammakathāyapi pasīdissati pasīditvā saraṇaṃ gamissati gato nu kho saraṇaṃ gahapati na tāva gatoti ohitasotova hutvā vicarati tasmā paṭhamaṃyeva assosi
ti balavasokena abhibhūto ettheva tiṭṭhāti vacanaṃ sutvāpi atthaṃ asallakkhento dovārikena saddhiṃ sallapatiyeva
nti yassa gharassa satta dvārakoṭṭhakā tassa sabbaabbhantarato vā sabbabāhirato vā paṭṭhāya catutthadvārakoṭṭhako yassa pañca tassa tatiyo yassa tayo tassa dutiyo dvārakoṭṭhako  nāma ekadvārakoṭṭhakassa pana gharassa majjhaṭṭhāne maṅgalatthambhaṃ nissāya majjhimadvārasālā tassa pana gehassa satta dvārakoṭṭhakā pañcātipi vuttaṃ
ntiādīni sabbāni aññamaññavevacanāni nti ettha nti yaṃ nāṭaputtaṃ nti nipātamattaṃ ti teneva uttarāsaṅgena udare parikkhipanto gahetvā ti  saṇikaṃ ācariya saṇikaṃ ācariyāti mahantaṃ telaghaṭaṃ ṭhapento viya nisīdāpeti ti kiṃ jaḷosi jātoti attho ti sīse parikkhipitvā  gahito tiādiṃ duṭṭhullavacanampi samānaṃ upaṭṭhākassa aññathābhāvena uppannabalavasokatāya idaṃ nāma bhaṇāmīti asallakkhetvāva bhaṇati
ti nigaṇṭho māyameva sandhāya vadati upāsako attanā paṭividdhaṃ sotāpattimaggaṃ ti nipātamattametaṃ bhante upamaṃ te karissāmicceva attho kāraṇavacanaṃ vā yena kāraṇena tumhākaṃ sāsanaṃ aniyyānikaṃ mama satthu niyyānikaṃ tena kāraṇena upamaṃ te karissāmīti vuttaṃ hoti
ti vijāyanakālaṃ upagatā nti makkaṭapotakaṃ ti mūlaṃ datvāva āhara āpaṇesu hi saviññāṇakampi aviññāṇakampi makkaṭādikīḷanabhaṇḍakaṃ  vikkiṇanti taṃ sandhāyetaṃ āha nti bahalabahalaṃ pītāvalepanaraṅgajātaṃ gahetvā rajitvā dinnaṃ imaṃ icchāmīti attho nti ākoṭitañceva parivattetvā punappunaṃ ākoṭitañca nti maṇipāsāṇena ubhosu  passesu suṭṭhu vimaṭṭhaṃ ghaṭṭetvā uppāditacchaviṃ
ti saviññāṇakampi aviññāṇakampi raṅgaṃ pivati tasmā evamāha ti saviññāṇakassa tāva ākoṭṭanaphalake ṭhapetvā kucchiyaṃ ākoṭitassa kucchi bhijjati karīsaṃ nikkhamati sesī ākoṭitassa sīsaṃ bhijjati mattaluṅgaṃ nikkhamati aviññāṇako khaṇḍakhaṇḍitaṃ gacchati tasmā evamāha ti saviññāṇako maṇipāsāṇena vimaddiyamāno nillomataṃ nicchavitañca āpajjati aviññāṇakopi vacuṇṇakabhāvaṃ āpajjati tasmā evamāha nti bālānaṃ mandabuddhīnaṃ raṅgakkhamo rāgamattaṃ janeti piyo hoti paṇḍitānaṃ pana nigaṇṭhavādo vā añño vā bhāratarāmasītāharaṇādi niratthakakathāmaggo appiyova hoti ti anuyogaṃ vā vīmaṃsaṃ vā na khamati thuse koṭṭetvā taṇḍulapariyesanaṃ viya kadaliyaṃ sāragavesanaṃ viya ca rittako tucchakova hoti nti  catusaccakathā hi paṇḍitānaṃ piyā hoti vassasatampi suṇanto tittiṃ na gacchati tasmā evamāha buddhavacanaṃ pana yathā yathāpi ogāhissati mahāsamuddo viya gambhīrameva hotīti anuyogakkhamo ca vimajjanakkhamo cāti āha ti tassa guṇe suṇāhīti bhagavato vaṇṇe vattuṃ āraddho
ti dhīraṃ vuccati paṇḍiccaṃ yā paññā pajānanā sammādiṭṭhi tena samannāgatassa dhātuāyatanapaṭiccasamuppādaṭṭhānāṭṭhānakusalassa paṇḍitassāhaṃ sāvako so mayhaṃ satthāti evaṃ sabbapadesu sambandho veditabbo ti bhinnapañcacetokhilassa sabbaputhujjane vijiniṃsu vijinanti vijinissanti vāti vijayā ke te maccumārakilesamāradevaputtamārāti te vijitā vijayā etenāti vijitavijayo bhagavā tassa ti kilesadukkhenapi vipākadukkhenapi niddukkhassa ti devadattadhanapālakaaṅgulimālarāhulatherādīsupi devamanussesu suṭṭhu samacittassa ti  vaḍḍhitācārassa ti sundarapaññassa ti rāgādivisamaṃ taritvā vitaritvā ṭhitassa ti vigatarāgādimalassa
ti tuṭṭhacittassa ti vantakāmaguṇassa ti muditāvihāravasena muditassa punaruttameva vā etaṃ pasādavasena hi ekampi guṇaṃ punappunaṃ vadatiyeva ti  katasāmaññassa samaṇadhammassa matthakaṃ pattassāti attho ti lokavohāravasena ekassa sattassa ti punaruttaṃ aññathā vuccamāne ekekagāthāya dasa guṇā nappahonti
ti sattānaṃ vināyakassa ti sucidhammassa ti obhāsakassa ti vīriyasampannassa ti usabhavasabhanisabhesu sabbattha appaṭisamaṭṭhena nisabhassa ti gambhīraguṇassa guṇehi vā gambhīrassa ti ñāṇapattassa ti vedo vuccati ñāṇaṃ tena samannāgatassa ti dhamme ṭhitassa ti pihitattassa
ti  catūhi kāraṇehi nāgassa ti pantasenāsanassa ti paṭimantanapaññāya samannāgatassa ti monaṃ vuccati ñāṇaṃ tena samannāgatassa dhutakilesassa vā ti nibbisevanassa
ti vipassiādayo cha isayo upādāya sattamassa ti  seṭṭhapattassa ti nhātakilesassa ti akkharādīni samodhānetvā gāthāpadakaraṇakusalassa ti viditañāṇassa ti sabbapaṭhamaṃ dhammadānadāyakassa ti samatthassa ti ye pattabbā guṇā te pattassa ti vitthāretvā atthadīpakassa bhagavatā hi abyākataṃ nāma tanti padaṃ natthi sabbesaṃyeva attho kathito
ti  vipassanakassa ti anatassa ti aduṭṭhassa
ti kilese ananugatacittassa ti abaddhassa
ti bhūri vuccati pathavī tāya pathavīsamāya paññāya vipulāya mahantāya vitthatāya samannāgatassāti attho ti mahāpaññāya samannāgatassa
ti taṇhādiṭṭhikilesehi alittassa ti āhutiṃ paṭiggahetuṃ yuttassa ti ānubhāvadassanaṭṭhena ādissamānakaṭṭhena vā bhagavā yakkho nāma tenāha yakkhassāti ti  mahantassa ti tassa evaṃvividhaguṇassa satthussa ahaṃ sāvakoti upāsakassa sobhāpattimaggeneva paṭisambhidā āgatā iti paṭisambhidāvisaye ṭhatvā padasatena dasabalassa kilesappahānavaṇṇaṃ kathento kassa taṃ gahapati sāvakaṃ dhāremāti pañhassa atthaṃ vissajjesi
ti kadā sampiṇḍitā evaṃ kirassa ahosi  ayaṃ idāneva samaṇassa gotamassa santikaṃ gantvā āgato kadānena ete vaṇṇā sampiṇḍitāti tasmā evamāha ti sayampi dakkhatāya pupphānampi nānāvaṇṇatāya ekatovaṇṭikādibhedaṃ vicitramālaṃ gantheyya ti ettha nānāpupphānaṃ mahāpuppharāsi viya nānāvidhānaṃ vaṇṇānaṃ bhagavato sinerumatto vaṇṇarāsi daṭṭhabbo chekamālākāro viya upāli gahapati mālākārassa vicitramālāganthanaṃ viya gahapatino tathāgatassa vicitravaṇṇaganthanaṃ
ti tassa hi bhagavato sakkāraṃ asahamānassa etadahosi  anatthiko dāni ayaṃ gahapati amhehi sve paṭṭhāya paṇṇāsa saṭṭhi jane gahetvā etassa gharaṃ pavisitvā bhuñjituṃ na labhissāmi bhinnā me bhattakumbhīti athassa upaṭṭhākavipariṇāmena balavasoko uppajji ime hi sattā attano attanova cintayanti tassa  tasmiṃ soke uppanne abbhantaraṃ uṇhaṃ ahosi lohitaṃ vilīyittha taṃ mahāvātena samuddharitaṃ kuṭe pakkhittarajanaṃ viya pattamattaṃ mukhato uggañchi nidhānagatalohitaṃ vamitvā pana appakā sattā jīvituṃ sakkonti nigaṇṭho tattheva jāṇunā patito atha naṃ pāṭaṅkiyā bahinagaraṃ  nīharitvā mañcakasivikāya gahetvā pāvaṃ agamaṃsu so na cirasseva pāvāyaṃ kālamakāsi imasmiṃ pana sutte ugghāṭitaññūpuggalassa vasena dhammadesanā pariniṭṭhitāti



nti kukkuravatikasuttaṃ tattha ti evaṃnāmake janapade so hi ekopi kolanagare patiṭṭhitānaṃ koliyānaṃ rājakumārānaṃ nivāsaṭṭhānattā evaṃ vuccati tasmiṃ koliyesu janapade nti tassa kira nigamassa māpitakāle pītakavatthanivatthā  manussā nakkhattaṃ kīḷiṃsu te nakkhattakīḷāvasāne nigamassa nāmaṃ āropentā haliddavasananti nāmaṃ akaṃsu taṃ gocaragāmaṃ katvā viharatīti attho vihāro panettha kiñcāpi na niyāmito tathāpi buddhānaṃ anucchavike senāsaneyeva vihāsīti veditabbo ti samādinnagovato sīse siṅgāni ṭhapetvā naṅguṭṭhaṃ bandhitvā gāvīhi saddhiṃ tiṇāni khādanto viya carati ti naggo niccelo ti tassa nāmaṃ
ti samādinnakukkuravato sabbaṃ sunakhakiriyaṃ karoti ubhopete sahapaṃsukīḷikā sahāyakā ti sunakho nāma sāmikassa santike nisīdanto dvīhi pādehi bhūmiyaṃ vilekhitvā kukkurakūjitaṃ  kūjanto nisīdati ayampi kukkurakiriyaṃ karissāmīti bhagavatā saddhiṃ sammoditvā dvīhi hatthehi bhūmiyaṃ vilekhitvā sīsaṃ vidhunanto bhū bhūti katvā hatthapāde samiñjitvā sunakho viya nisīdi nti bhūmiyaṃ ṭhapitaṃ nti paripuṇṇaṃ katvā gahitaṃ ti kā nipphatti ti abhisamparāyamhi kattha nibbatti nti tassa appiyaṃ bhavissatīti yāvatatiyaṃ paṭibāhati nti kukkuravatasamādānaṃ
ti vaḍḍheti nti anūnaṃ nti nirantaraṃ nti kukkurācāraṃ nti ajja paṭṭhāya kukkurehi kātabbaṃ karissāmīti evaṃ uppannacittaṃ nti kukkurānaṃ gamanākāro atthi tiṭṭhanākāro atthi nisīdanākāro atthi sayanākāro atthi uccārapassāvakaraṇākāro atthi aññe kukkure disvā dante vivaritvā gamanākāro atthi ayaṃ kukkurākappo nāma taṃ bhāvetīti attho  tiādīsu ahaṃ iminā ācārena vā vatasamādānena vā dukkaratapacaraṇena vā methunaviratibrahmacariyena vāti attho ti sakkasuyāmādīsu aññataro ti  tesaṃ dutiyatatiyaṭṭhānādīsu aññataradevo ti adevalokagāmimaggameva devalokagāmimaggoti gahetvā uppannatāya sā assa  micchādiṭṭhi nāma hoti ti tassa hi nirayato vā tiracchānayonito vā aññā gati natthi tasmā evamāha nti diṭṭhiyā asammissaṃ hutvā nipajjamānaṃ
ti yaṃ maṃ bhante bhagavā evamāha ahametaṃ bhagavato byākaraṇaṃ na rodāmi na paridevāmi na anutthunāmīti attho evaṃ sakammakavasenettha attho veditabbo na assumuñcanamattena
mataṃ vā amma rodanti yo vā jīvaṃ na dissati
jīvantaṃ amma passantī kasmā maṃ amma rodasīti  
ayañcettha payogo ti apica kho me idaṃ bhante kukkuravataṃ dīgharattaṃ samādinnaṃ tasmiṃ sampajjantepi vuddhi natthi vipajjantepi iti ettakaṃ kālaṃ mayā katakammaṃ moghaṃ jātanti attano vipattiṃ paccavekkhamāno rodāmi bhanteti
ntiādīni kukkuravatādīsu vuttanayeneva veditabbāni nti goākappaṃ sesaṃ kukkurākappe vuttasadisameva yathā pana tattha aññe kukkure disvā dante vivaritvā gamanākāro evamidha aññe gāvo disvā kaṇṇe ukkhipitvā gamanākāro veditabbo sesaṃ tādisameva
ti kasmā imaṃ desanaṃ ārabhi ayañhi desanā ekaccakammakiriyavasena āgatā imasmiñca kammacatukke kathite imesaṃ kiriyā pākaṭā bhavissatīti imaṃ desanaṃ ārabhi apica imaṃ kammacatukkameva desiyamānaṃ ime sañjānissanti  tato eko saraṇaṃ gamissati eko pabbajitvā arahattaṃ pāpuṇissatīti ayameva etesaṃ sappāyāti ñatvāpi imaṃ desanaṃ ārabhi
tattha nti kāḷakaṃ dasaakusalakammapathakammaṃ nti apāye nibbattanato kāḷakavipākaṃ nti paṇḍaraṃ dasakusalakammapathakammaṃ nti sagge nibbattanato paṇḍaravipākaṃ nti vomissakakammaṃ nti sukhadukkhavipākaṃ missakakammañhi katvā  akusalena tiracchānayoniyaṃ maṅgalahatthiṭṭhānādīsu uppanno kusalena pavatte sukhaṃ vediyati kusalena rājakulepi nibbatto akusalena pavatte dukkhaṃ vediyati nti kammakkhayakaraṃ catumaggacetanākammaṃ adhippetaṃ tañhi yadi kaṇhaṃ bhaveyya kaṇhavipākaṃ dadeyya yadi sukkaṃ bhaveyya sukkavipākaṃ dadeyya ubhayavipākassa pana adānato akaṇhāsukkavipākattā akaṇhaṃ asukkanti vuttaṃ ayaṃ tāva uddese attho
niddese pana nti sadukkhaṃ kāyasaṅkhārādīsu kāyadvāre gahaṇādivasena copanappattā dvādasa  akusalacetanā  nāma vacīdvāre hanusañcopanavasena vacībhedapavattikā tāyeva dvādasa  nāma ubhayacopanaṃ appattā raho cintayantassa manodvāre pavattā  nāma iti tīsupi dvāresu kāyaduccaritādibhedā akusalacetanāva saṅkhārāti veditabbā imasmiñhi sutte cetanā dhuraṃ upālisutte kammaṃ ti saṅkaḍḍhitvā piṇḍaṃ katvāti attho nti sadukkhaṃ lokaṃ upapajjanti ti sadukkhā vipākaphassā phusanti nti nirantaradukkhaṃ ti hetvatthe nissakkavacanaṃ bhūtakammato bhūtassa sattassa uppatti hoti idaṃ vuttaṃ hoti  yathābhūtaṃ kammaṃ sattā karonti tathābhūtena kammena kammasabhāgavasena tesaṃ upapatti hoti tenevāha yaṃ karoti tena upapajjatīti ettha ca ti kammena viya vuttā upapatti ca nāma vipākena hoti yasmā pana vipākassa kammaṃ hetu tasmā tena mūlahetubhūtena kammena nibbattatīti ayamettha attho ti yena kammavipākena nibbatto taṃkammavipākaphassā phusanti ti kammadāyajjā kammameva nesaṃ dāyajjaṃ santakanti vadāmi
nti  niddukkhaṃ  imasmiṃ vāre kāyadvāre pavattā aṭṭha kāmāvacarakusalacetanā  nāma tāyeva vacīdvāre pavattā  nāma manodvāre pavattā tāyeva aṭṭha tisso ca heṭṭhimajhānacetanā  nāma jhānacetanā tāva hotu kāmāvacarā kinti abyābajjhamanosaṅkhāro nāma jātāti kasiṇasajjanakāle  ca kasiṇāsevanakāle ca labbhanti kāmāvacaracetanā paṭhamajjhānacetanāya ghaṭitā catutthajjhānacetanā tatiyajjhānacetanāya ghaṭitā iti tīsupi dvāresu kāyasucaritādibhedā kusalacetanāva saṅkhārāti veditabbo tatiyavāro ubhayamissakavasena veditabbā
tiādīsu manussānaṃ tāva kālena sukhaṃ kālena dukkhaṃ pākaṭameva devesu pana bhummadevatānaṃ vinipātikesu vemānikapetānaṃ kālena sukhaṃ kālena dukkhaṃ hotīti veditabbaṃ hatthiādīsu tiracchānesupi labbhatiyeva
ti tesu tīsu kammesu ti tassa pahānatthāya maggacetanā kammaṃ patvāva maggacetanāya añño paṇḍarataro dhammo nāma natthi idaṃ pana kammacatukkaṃ patvā dvādasa akusalacetanā kaṇhā nāma tebhūmakakusalacetanā sukkā nāma maggacetanā akaṇhā asukkāti āgatā
ti idaṃ so ciraṃ vata me aniyyānikapakkhe yojetvā attā kilamito sukkhanadītīre nhāyissāmīti samparivattentena viya thuse koṭṭentena viya ca na koci attho nipphādito handāhaṃ attānaṃ yoge yojemīti cintetvā āha atha  bhagavā yonena khandhake titthiyaparivāso paññatto yaṃ aññatitthiyapubbo sāmaṇerabhūmiyaṃ ṭhito  ahaṃ bhante itthannāmo aññatitthiyapubbo imasmiṃ dhammavinaye ākaṅkhāmi upasampadaṃ svāhaṃ bhante saṅghaṃ cattāro māse parivāsaṃ yācāmītiādinā  nayena samādiyitvā parivasati taṃ sandhāya yo kho seniya aññatitthiyapubbotiādimāha
tattha nti vacanasiliṭṭhatāvaseneva vuttaṃ aparivasitvāyeva hi pabbajjaṃ labhati upasampadatthikena pana nātikālena gāmappavesanādīni aṭṭha vattāni pūrentena parivasitabbaṃ  ti aṭṭhavattapūraṇena tuṭṭhacittā ayamettha saṅkhepo vitthārato panesa titthiyaparivāso  pabbajjakhandhakavaṇṇanāyaṃ  vuttanayeneva veditabbo  ti apica me ettha ti puggalanānattaṃ viditaṃ ayaṃ puggalo parivāsāraho ayaṃ na parivāsārahoti idaṃ mayhaṃ pākaṭanti dasseti
tato seniyo cintesi  aho acchariyaṃ buddhasāsanaṃ yattha evaṃ ghaṃsitvā koṭṭetvā yuttameva gaṇhanti ayuttaṃ chaḍḍentīti tato suṭṭhutaraṃ pabbajjāya sañjātussāho tiādimāha atha bhagavā tassa tibbacchandataṃ viditvā na seniyo parivāsaṃ arahatīti aññataraṃ bhikkhuṃ āmantesi  gaccha tvaṃ bhikkhu seniyaṃ nhāpetvā pabbājetvā ānehīti so tathā katvā taṃ pabbājetvā bhagavato santikaṃ ānayi bhagavā gaṇe nisīditvā upasampādesi tena vuttaṃ  alattha kho acelo seniyo bhagavato santike pabbajjaṃ alattha upasampadanti
ti  upasampanno hutvā nacirameva ti vatthukāmakilesakāmehi kāyena ca cittena ca vūpakaṭṭho ti kammaṭṭhāne satiṃ avijahanto ti kāyikacetasikasaṅkhātena vīriyātāpena ātāpī ti kāye ca jīvite ca anapekkhatāya pesitatto vissaṭṭhaattabhāvo ti yassa atthāya ti ācārakulaputtā ti hetunāva kāraṇeneva nti taṃ anuttaraṃ nti maggabrahmacariyapariyosānabhūtaṃ arahattaphalaṃ tassa hi atthāya kulaputtā pabbajanti ti imasmiṃyeva attabhāve ti attanāyeva paññāya paccakkhaṃ katvā aparappaccayaṃ ñatvāti attho ti pāpuṇitvā sampādetvā vihāsi evaṃ viharantova 
evamassa  paccavekkhaṇabhūmiṃ dassetvā arahattanikūṭeneva desanaṃ niṭṭhāpetuṃ aññataro kho panāyasmā seniyo arahataṃ ahosīti vuttaṃ tattha ti eko nti arahantānaṃ bhagavato sāvakānaṃ arahantānaṃ abbhantaro ahosīti ayamevattha adhippāyo sesaṃ sabbattha uttānamevāti



nti abhayasuttaṃ tattha ti tassa nāmaṃ ti bimbisārassa orasaputto ti dosaṃ āropehi ti niraye nibbattako ti kappaṭṭhitiko ti buddhasahassenāpi tikicchituṃ na sakkā nti dve ante mocetvā kathetuṃ asakkonto uggilituṃ bahi nīharituṃ na sakkhiti nti pucchāya dosaṃ datvā hāretuṃ asakkonto ogilituṃ anto pavesetuṃ na sakkhiti
ti nigaṇṭho kira cintesi  samaṇo gotamo mayhaṃ sāvake bhinditvā gaṇhāti handāhaṃ ekaṃ pañhaṃ abhisaṅkharomi yaṃ puṭṭho samaṇo gotamo ukkuṭiko hutvā nisinno uṭṭhātuṃ na sakkhissatīti so abhayassa gehā nīhaṭabhatto siniddhabhojanaṃ bhuñjanto bahū pañhe abhisaṅkharitvā  ettha samaṇo gotamo imaṃ nāma dosaṃ dassessati ettha imaṃ nāmāti sabbe pahāya cātumāsamatthake imaṃ pañhaṃ addasa athassa etadahosi  imassa pañhassa pucchāya vā vissajjane vā na sakkā doso dātuṃ ovaṭṭikasāro ayaṃ ko nu kho imaṃ gahetvā samaṇassa gotamassa vādaṃ āropessatīti tato abhayo rājakumāro paṇḍito so sakkhissatīti taṃ uggaṇhāpemīti niṭṭhaṃ gantvā uggaṇhāpesi so vādajjhāsayatāya tassa vacanaṃ sampaṭicchanto evaṃ bhanteti āha
ti ayaṃ pañho catūhi māsehi abhisaṅkhato tattha idaṃ gahetvā idaṃ vissajjiyamāne divasabhāgo nappahossatīti maññanto evaṃ cintesi ti sve dāni ti kasmā bahūhi saddhiṃ na nimantesi evaṃ kirassa ahosi  bahūsu nisinnesu thokaṃ datvā vadantassa aññaṃ suttaṃ aññaṃ kāraṇaṃ aññaṃ tathārūpaṃ vatthuṃ āharitvā dassessati evaṃ sante kalaho vā kolāhalameva vā bhavissati athāpi ekakaṃyeva nimantessāmi evampi me garahā uppajjissati yāvamaccharī vāyaṃ abhayo bhagavantaṃ divase divase bhikkhūnaṃ satenapi sahassenapi saddhiṃ carantaṃ disvāpi ekakaṃyeva  nimantesīti evaṃ pana doso na bhavissatīti aparehi tīhi saddhiṃ attacatutthaṃ nimantesi
ti na kho rājakumāra ettha pañhe ekaṃsena vissajjanaṃ hoti evarūpañhi vācaṃ tathāgato bhāseyyāpi na bhāseyyāpi bhāsitapaccayena atthaṃ passanto bhāseyya apassanto na bhāseyyāti attho iti bhagavā mahānigaṇṭhena catūhi māsehi abhisaṅkhataṃ pañhaṃ asanipātena pabbatakūṭaṃ viya ekavacaneneva saṃcuṇṇesi ti naṭṭhā nigaṇṭhā
ti ūrūsu nisinno hoti lesavādino hi vādaṃ paṭṭhapentā kiñcideva phalaṃ vā pupphaṃ vā potthakaṃ vā gahetvā nisīdanti te attano jaye sati paraṃ ajjhottharanti parassa jaye sati phalaṃ khādantā viya pupphaṃ  ghāyantā viya potthakaṃ vācentā viya vikkhepaṃ dassenti ayaṃ pana cintesi  sammāsambuddho esa osaṭasaṅgāmo paravādamaddano sace me jayo bhavissati iccetaṃ kusalaṃ no ce bhavissati dārakaṃ vijjhitvā rodāpessāmi tato passatha bho ayaṃ dārako rodati uṭṭhahatha tāva pacchāpi jānissāmāti tasmā dārakaṃ gahetvā nisīdi bhagavā pana rājakumārato sahassaguṇenapi satasahassaguṇenapi vādīvarataro imamevassa dārakaṃ upamaṃ katvā vādaṃ bhindissāmīti cintetvā taṃ kiṃ maññasi rājakumārātiādimāha
tattha ti mukhe ṭhapeyya nti apaneyyaṃ assa ahaṃ ti paṭhamapayogeneva nti abhūtatthaṃ nti na tacchaṃ nti na atthasaṃhitaṃ na vaḍḍhinissitaṃ ti neva piyā na manāpā iminā nayeneva sabbattha attho daṭṭhabbo
tattha appiyapakkhe  acoraṃyeva coroti adāsaṃyeva dāsoti aduppayuttaṃyeva duppayuttoti pavattā na taṃ tathāgato bhāsati  coraṃyeva coro ayantiādivasena pavattā tampi  tathāgato na bhāsati  idāni akatapuññatāya duggato dubbaṇṇo appesakkho  idha ṭhatvāpi puna puññaṃ na karosi dutiyacittavāre kathaṃ catūhi apāyehi na muccissasīti evaṃ mahājanassa atthapurekkhārena  dhammapurekkhārena anusāsanīpurekkhārena ca vattabbavācā ti tasmiṃ tatiyabyākaraṇe tassā vācāya byākaraṇatthāya tathāgato kālaññū hoti mahājanassa ādānakālaṃ gahaṇakālaṃ jānitvāva byākarotīti attho
piyapakkhe paṭhamavācā aṭṭhāniyakathā nāma sā evaṃ veditabbā  evaṃ kira gāmavāsimahallakaṃ nagaraṃ āgantvā pānāgāre pivantaṃ vañcetukāmā sambahulā dhuttā pītaṭṭhāne ṭhatvā tena saddhiṃ suraṃ pivantā imassa nivāsanapāvuraṇampi hatthe bhaṇḍakampi sabbaṃ gaṇhissāmāti cintetvā katikaṃ akaṃsu  ekekaṃ attapaccakkhakathaṃ kathema yo abhūtanti kathesi kathitaṃ vā na saddahati taṃ dāsaṃ katvā gaṇhissāmāti tampi mahallakaṃ pucchiṃsu tumhākampi tāta ruccatīti evaṃ hotu tātāti
eko dhutto āha  mayhaṃ bho mātu mayi kucchigate kapiṭṭhaphaladohalo ahosi sā aññaṃ kapiṭṭhahārakaṃ alabbhamānā maṃyeva pesesi ahaṃ gantvā rukkhaṃ abhiruhituṃ asakkonto attanāva attānaṃ pāde gahetvā muggaraṃ viya rukkhassa upari khipiṃ atha sākhato sākhaṃ vicaranto phalāni gahetvā otarituṃ asakkonto gharaṃ gantvā nisseṇiṃ āharitvā oruyha mātu santikaṃ gantvā phalāni mātuyā adāsiṃ tāni pana mahantāni honti cāṭippamāṇāni tato me mātarā ekāsane nisinnāya samasaṭṭhiphalāni  khāditāni mayā ekucchaṅgena ānītaphalesu sesakāni kulasantake gāme khuddakamahallakānaṃ ahesuṃ amhākaṃ gharaṃ soḷasahatthaṃ sesaparikkhārabhaṇḍakaṃ apanetvā kapiṭṭhaphaleheva yāva chadanaṃ pūritaṃ tato atirekāni gahetvā gehadvāre rāsiṃ akaṃsu so asītihatthubbedho pabbato viya ahosi kiṃ īdisaṃ bho sakkā saddahitunti
gāmikamahallako  tuṇhī nisīditvā sabbesaṃ kathāpariyosāne pucchito āha  evaṃ bhavissati tātā mahantaṃ raṭṭhaṃ raṭṭhamahantatāya sakkā saddahitunti yathā ca tena evaṃ sesehipi tathārūpāsu nikkāraṇakathāsu kathitāsu āha  mayhampi tātā suṇātha na tumhākaṃyeva kulāni amhākampi kulaṃ mahākulaṃ amhākaṃ pana avasesakhettehi kappāsakhettaṃ mahantataraṃ  tassa anekakarīsasatassa kappāsakhettassa majjhe eko kappāsarukkho mahā asītihatthubbedho ahosi tassa pañca sākhā tāsu avasesasākhā phalaṃ na gaṇhiṃsu pācīnasākhāya ekameva mahācāṭimattaṃ phalaṃ ahosi tassa cha aṃsiyo chasu aṃsīsu cha kappāsapiṇḍiyo pupphitā ahaṃ massuṃ kāretvā nhātavilitto khettaṃ gantvā tā kappāsapiṇḍiyo pupphitā disvā ṭhitakova hatthaṃ pasāretvā gaṇhiṃ tā kappāsapiṇḍiyo thāmasampannā cha dāsā ahesuṃ te sabbe maṃ ekakaṃ ohāya palātā ettake addhāne te na passāmi ajja diṭṭhā tumhe te cha janā tvaṃ nando nāma tvaṃ puṇṇo nāma tvaṃ vaḍḍhamāno nāma tvaṃ citto nāma tvaṃ maṅgalo nāma tvaṃ poṭṭhiyo nāmāti vatvā uṭṭhāya nisinnakeyeva cūḷāsu gahetvā  aṭṭhāsi te na mayaṃ dāsātipi vattuṃ nāsakkhiṃsu atha ne kaḍḍhanto vinicchayaṃ netvā lakkhaṇaṃ āropetvā yāvajīvaṃ dāse katvā paribhuñji evarūpiṃ kathaṃ tathāgato na bhāsati
 āmisahetucāṭukamyatādivasena nānappakārā paresaṃ thomanavācā ceva corakathaṃ rājakathanti ādinayappavattā tiracchānakathā ca tampi tathāgato na bhāsati  ariyasaccasannissitakathā yaṃ vassasatampi suṇantā paṇḍitā neva tittiṃ gacchanti iti tathāgato neva sabbampi appiyavācaṃ bhāsati na piyavācaṃ tatiyaṃ tatiyameva pana bhāsitabbakālaṃ anatikkamitvā bhāsati tattha tatiyaṃ appiyavācaṃ sandhāya heṭṭhā daharakumāraupamā āgatāti veditabbaṃ
nti udāhu ṭhānuppattikañāṇena taṅkhaṇaṃyeva taṃ tathāgatassa upaṭṭhātīti pucchati ti ñāto paññāto pākaṭo ti dhammasabhāvo sabbaññutaññāṇassetaṃ adhivacanaṃ  taṃ bhagavatā suppaṭividdhaṃ hatthagataṃ bhagavato tasmā so yaṃ yaṃ icchati taṃ taṃ sabbaṃ ṭhānasova paṭibhātīti sesaṃ sabbattha uttānameva ayaṃ pana dhammadesanā neyyapuggalavasena pariniṭṭhitāti



nti bahuvedanīyasuttaṃ tattha ti pañcakaṅgoti tassa nāmaṃ vāsipharasunikhādanadaṇḍamuggarakāḷasuttanāḷisaṅkhātehi vā aṅgehi samannāgatattā so pañcaṅgoti paññāto ti vaḍḍhakījeṭṭhako ti paṇḍitaudāyitthero
nti kāraṇaṃ ti dvepi ānanda ti kāraṇena ettha ca kāyikacetasikavasena  veditabbā sukhādivasena  indriyavasena sukhindriyādikā  dvāravasena cakkhusamphassajādikā  upavicāravasena cakkhunā rūpaṃ disvā somanassaṭṭhāniyaṃ rūpaṃ upavicaratītiādikā  cha gehassitāni somanassāni cha nekkhammasitāni somanassāni cha gehassitāni domanassāni cha nekkhammasitāni domanassāni cha gehassitā upekkhā cha nekkhammasitāti evaṃ  tā atīte chattiṃsa anāgate chattiṃsa paccuppanne chattiṃsāti evaṃ  veditabbaṃ
ti ayaṃ pāṭiekko anusandhi na kevalampi dve ādiṃ katvā vedanā bhagavatā paññattā pariyāyena ekāpi vedanā kathitā taṃ dassento pañcakaṅgassa  thapatino vādaṃ upatthambhetuṃ imaṃ desanaṃ ārabhi
nti sundarataraṃ nti atappakataraṃ ettha ca catutthajjhānato paṭṭhāya adukkhamasukhā vedanā sāpi santaṭṭhena paṇītaṭṭhena ca sukhanti vuttā cha gehassitāni sukhanti vuttāni nirodho avedayitasukhavasena  sukhaṃ nāma jāto pañcakāmaguṇavasena hi aṭṭhasamāpattivasena ca uppannaṃ vedayitasukhaṃ nāma nirodho avedayitasukhaṃ nāma iti vedayitasukhaṃ vā hotu avedayitasukhaṃ vā taṃ niddukkhabhāvasaṅkhātena sukhaṭṭhena ekantasukhameva jātaṃ
ti yasmiṃ yasmiṃ ṭhāne ti vedayitasukhaṃ vā avedayitasukhaṃ vā upalabbhati ti taṃ sabbaṃ tathāgato niddukkhabhāvaṃ sukhasmiṃyeva paññapetīti idha bhagavā nirodhasamāpattiṃ sīsaṃ katvā neyyapuggalavasena arahattanikūṭeneva desanaṃ niṭṭhāpesīti



nti apaṇṇakasuttaṃ tattha nti aturitacārikaṃ
ti kasmā āha so kira gāmo aṭavidvāre niviṭṭho nānāvidhā samaṇabrāhmaṇā divasaṃ maggaṃ  gantvā sāyaṃ taṃ gāmaṃ vāsatthāya upenti tesaṃ te manussā mañcapīṭhāni pattharitvā pāde dhovitvā pāde makkhetvā kappiyapānakāni datvā punadivase nimantetvā dānaṃ denti te pasannacittā tehi saddhiṃ sammantayamānā evaṃ vadanti atthi pana vo gahapatayo kiñci dassanaṃ gahitanti natthi bhanteti gahapatayo vinā dassanena loko na niyyāti ekaṃ dassanaṃ ruccitvā khamāpetvā gahetuṃ vaṭṭati sassato lokoti dassanaṃ gaṇhathāti vatvā pakkantā aparadivase aññe āgatā tepi tatheva pucchiṃsu te tesaṃ āma bhante purimesu divasesu tumhādisā samaṇabrāhmaṇā āgantvā sassato lokoti amhe idaṃ dassanaṃ gāhāpetvā gatāti ārocesuṃ te bālā kiṃ jānanti ucchijjati ayaṃ lokoti ucchedadassanaṃ gaṇhathāti evaṃ tepi ucchedadassanaṃ gaṇhāpetvā pakkantā etenupāyena aññe ekaccasassataṃ aññe antānantaṃ  aññe amarāvikkhepanti evaṃ dvāsaṭṭhi diṭṭhiyo uggaṇhāpesuṃ te pana ekadiṭṭhiyampi patiṭṭhātuṃ nāsakkhiṃsu sabbapacchā bhagavā agamāsi so tesaṃ hitatthāya pucchanto atthi pana vo gahapatayotiādimāha tattha ti kāraṇavatī sahetukā ti aviraddho advejjhagāmī ekaṃsagāhiko
ntiādi dasavatthukā micchādiṭṭhi heṭṭhā sāleyyakasutte vitthāritā tathā tabbipaccanīkabhūtā sammādiṭṭhi
nti yo nesaṃ akusalato nikkhantabhāve ānisaṃso yo ca vodānapakkho visuddhipakkho taṃ na passantīti attho ti  abhūtadhammasaññāpanā  ti ṭhapetvā maṃ ko añño attano dassanaṃ pare gaṇhāpetuṃ sakkotīti attānaṃ ukkhipati ti ettakesu janesu ekopi attano dassanaṃ pare gaṇhāpetuṃ na sakkotīti evaṃ paraṃ heṭṭhā khipati ti pubbe micchādassanaṃ gaṇhantasseva susīlyaṃ pahīnaṃ hoti dussīlabhāvo paccupaṭṭhito ti evaṃ assa ime micchādiṭṭhiādayo satta aparāparaṃ uppajjanavasena pana teyeva micchādiṭṭhipaccayā aneke pāpakā akusalā dhammā uppajjanti nāma
ti tāsu tesaṃ samaṇabrāhmaṇānaṃ laddhīsu ti parājayaggāho ti duggahito dupparāmaṭṭho ti ekantaṃ ekakoṭṭhāsaṃ sakavādameva pharitvā adhimuccitvā tiṭṭhati sace kho natthi paro lokoti evaṃ santeyeva sotthibhāvāvaho hoti ti vajjeti
ti bhūtadhammasaññāpanā
ti jayaggāho ti suggahito suparāmaṭṭho ti ubhayantaṃ ubhayakoṭṭhāsaṃ sakavādaṃ paravādañca pharitvā adhimuccitvā tiṭṭhati sace kho atthi paro lokoti evaṃ santepi sace kho natthi paro lokoti evaṃ santepi sotthibhāvāvaho hoti paratopi ekaṃsaubhayaṃsesu imināva nayena attho veditabbo
ti  sahatthā karontassa ti āṇattiyā kārentassa ti paresaṃ hatthādīni chindantassa ti daṇḍena pīḷentassa vā tajjentassa vā ti parassa bhaṇḍaharaṇādīhi sokaṃ sayaṃ karontassapi parehi kārentassapi ti āhārūpaccheda-bandhanāgārappavesanādīhi sayaṃ kilamantassāpi parehi kilamāpentassāpi ti paraṃ phandantaṃ phandanakāle sayampi phandato parampi phandāpayato ti pāṇaṃ hanantassapi hanāpentassapi evaṃ sabbattha karaṇakārāpanavaseneva attho veditabbo
nti  gharasandhiṃ nti mahāvilopaṃ nti ekameva gharaṃ parivāretvā vilumpanaṃ ti āgatāgatānaṃ acchindanatthaṃ magge tiṭṭhato nti yaṃkiñci pāpaṃ karomīti saññāya karotopi pāpaṃ na karīyati natthi pāpaṃ sattā pana karomāti evaṃsaññino hontīti attho ti khuraneminā khuradhārasadisapariyantena vā nti ekaṃ maṃsarāsiṃ nti tasseva vevacanaṃ nti ekamaṃsakhalakaraṇanidānaṃ dakkhiṇatīre manussā kakkhaḷā dāruṇā te sandhāya tiādi vuttaṃ uttaratīre saddhā honti pasannā buddhamāmakā dhammamāmakā saṅghamāmakā te sandhāya tiādi vuttaṃ
tattha ti mahāyāgaṃ karonto ti indriyadamena uposathakammena ti sīlasaṃyamena ti saccavacanena ti āgamanaṃ pavattīti attho sabbathāpi pāpapuññānaṃ kiriyameva paṭikkhipanti sukkapakkhopi vuttanayeneva veditabbo sesamettha purimavāre vuttasadisameva
ti ettha paccayo hetuvevacanaṃ ubhayenāpi vijjamānakameva kāyaduccaritādisaṃkilesapaccayaṃ kāyasucaritādivisuddhipaccayaṃ paṭikkhipanti ti sattānaṃ saṃkilesituṃ vā visujjhituṃ vā  balaṃ vā vīriyaṃ vā purisena kātabbo nāma purisathāmo vā purisaparakkamo vā natthi
ti oṭṭhagoṇagadrabhādayo anavasese nidassenti ti ekindriyo pāṇo dvindriyo pāṇoti ādivasena vadanti ti aṇḍakosavatthikosesu bhūte sandhāya vadanti ti sāliyavagodhumādayo sandhāya vadanti tesu hete viruhanabhāvena jīvasaññino ti tesaṃ attano vaso vā balaṃ vā vīriyaṃ vā natthi ti ettha ti niyatatā ti channaṃ abhijātīnaṃ tattha tattha gamanaṃ ti sabhāvoyeva evaṃ niyatiyā ca saṅgatiyā ca bhāvena ca pariṇatā nānappakārataṃ pattā yena hi yathā bhavitabbaṃ so tatheva bhavati yena no  bhavitabbaṃ so na bhavatīti dassenti ti chasu eva abhijātīsu ṭhatvā sukhañca dukkhañca paṭisaṃvedenti aññā sukhadukkhabhūmi natthīti dassenti
tattha cha abhijātiyo  nāma kaṇhābhijāti nīlābhijāti lohitābhijāti haliddābhijāti sukkābhijāti paramasukkābhijātīti tattha sākuṇiko sūkariko luddo macchaghātako coro coraghātako ye vā panaññepi keci kurūrakammantā ayaṃ kaṇhābhijāti nāma bhikkhū nīlābhijātīti vadanti te kira catūsu paccayesu kaṇṭake pakkhipitvā khādanti bhikkhū ca kaṇṭakavuttinoti ayañhi nesaṃ pāḷiyeva atha vā kaṇṭakavuttikā evaṃ nāma eke pabbajitāti vadanti samaṇakaṇṭakavuttikātipi hi nesaṃ pāḷi lohitābhijāti nāma nigaṇṭhā ekasāṭakāti vadanti ime kira purimehi dvīhi paṇḍaratarā gihī acelakasāvakā haliddābhijātīti vadanti iti attano paccayadāyake nigaṇṭhehipi jeṭṭhakatare karonti nando vaccho saṅkicco ayaṃ sukkābhijātīti vadanti te kira purimehi catūhi paṇḍaratarā ājīvake pana paramasukkābhijātīti vadanti te kira sabbehi paṇḍaratarā
tattha  sabbe sattā paṭhamaṃ sākuṇikādayova honti tato visujjhamānā sakyasamaṇā honti tato visujjhamānā nigaṇṭhā tato ājīvakasāvakā tato nandādayo tato ājīvakāti ayametesaṃ laddhi sukkapakkho vuttapaccanīkena veditabbo sesamidhāpi purimavāre vuttasadisameva
imāsu pana tīsu diṭṭhīsu natthikadiṭṭhi vipākaṃ paṭibāhati akiriyadiṭṭhi kammaṃ paṭibāhati ahetukadiṭṭhi ubhayampi paṭibāhati tattha kammaṃ paṭibāhantenāpi vipāko paṭibāhito hoti vipākaṃ paṭibāhantenāpi kammaṃ paṭibāhitaṃ iti sabbepete  atthato ubhayapaṭibāhakā natthikavādā ceva ahetukavādā akiriyavādā ca honti ye pana tesaṃ laddhiṃ gahetvā rattiṭṭhāne divāṭṭhāne nisinnā sajjhāyanti vīmaṃsanti tesaṃ  natthi dinnaṃ natthi yiṭṭhaṃ karoto na kariyati pāpaṃ natthi hetu natthi paccayoti tasmiṃ ārammaṇe micchāsati santiṭṭhati  cittaṃ ekaggaṃ hoti javanāni javanti paṭhamajavane satekicchā honti tathā dutiyādīsu sattame buddhānampi atekicchā anivattino ariṭṭhakaṇṭakasadisā
tattha koci ekaṃ dassanaṃ okkamati koci dve koci tīṇipi ekasmiṃ okkantepi dvīsu tīsu okkantesupi niyatamicchādiṭṭhikova hoti patto saggamaggāvaraṇañceva mokkhamaggāvaraṇañca abhabbo tassa attabhāvassa anantaraṃ saggampi gantuṃ pageva mokkhaṃ vaṭṭakhāṇu nāmesa satto pathavīgopako kiṃ panesa ekasmiṃyeva attabhāve niyato hoti udāhu aññasmimpīti ekasmiññeva niyato āsevanavasena pana bhavantarepi taṃ taṃ diṭṭhiṃ rocetiyeva evarūpassa hi yebhuyyena bhavato vuṭṭhānaṃ nāma natthi
tasmā akalyāṇajanaṃ āsīvisamivoragaṃ
ārakā parivajjeyya bhūtikāmo vicakkhaṇoti
ti arūpabrahmaloko nāma sabbākārena natthi ti jhānacittamayā ti arūpajjhānasaññāya saññāmayā ti ayaṃ lābhī vā hoti takkī vā lābhī nāma rūpāvacarajjhānalābhī tassa rūpāvacare kaṅkhā natthi arūpāvacaraloke atthi  so  ahaṃ āruppā atthīti vadantānampi  natthīti vadantānampi suṇāmi atthi natthīti pana na jānāmi catutthajjhānaṃ padaṭṭhānaṃ katvā arūpāvacarajjhānaṃ nibbattessāmi sace āruppā atthi tattha nibbattissāmi sace natthi rūpāvacarabrahmaloke nibbattissāmi evaṃ me apaṇṇako dhammo apaṇṇakova aviraddhova bhavissatīti tathā paṭipajjati takkī pana appaṭiladdhajjhāno tassāpi rūpajjhāne kaṅkhā natthi arūpaloke pana atthi so  ahaṃ āruppā atthīti vadantānampi natthīti vadantānampi suṇāmi atthi natthīti pana na jānāmi kasiṇaparikammaṃ katvā catutthajjhānaṃ nibbattetvā taṃ padaṭṭhānaṃ katvā arūpāvacarajjhānaṃ nibbattessāmi sace āruppā atthi tattha nibbattissāmi sace natthi rūpāvacarabrahmaloke nibbattissāmi evaṃ me apaṇṇako dhammo apaṇṇakova aviraddhova bhavissatīti tathā paṭipajjati
ti  nibbānaṃ ti rāgavasena vaṭṭe rajjanassa santike ti taṇhāvasena saṃyojanatthāya ti taṇhādiṭṭhivasena abhinandanāya ti ayampi lābhī vā hoti takkī vā lābhī nāma aṭṭhasamāpattilābhī tassa āruppe kaṅkhā natthi nibbāne atthi so  ahaṃ nirodho atthītipi natthītipi suṇāmi sayaṃ na jānāmi samāpattiṃ pādakaṃ katvā vipassanaṃ vaḍḍhessāmi sace nirodho bhavissati arahattaṃ patvā parinibbāyissāmi no ce bhavissati āruppe nibbattissāmīti evaṃ paṭipajjati takkī pana ekasamāpattiyāpi na lābhī āruppe panassa kaṅkhā natthi bhavanirodhe atthi so  ahaṃ nirodho atthītipi natthītipi suṇāmi sayaṃ na jānāmi kasiṇaparikammaṃ katvā aṭṭhasamāpattiyo nibbattetvā samāpattipadaṭṭhānaṃ vipassanaṃ vaḍḍhessāmi sace nirodho bhavissati arahattaṃ patvā parinibbāyissāmi no ce bhavissati āruppe nibbattissāmīti evaṃ paṭipajjati etthāha   atthi dinnantiādīni tāva apaṇṇakāni bhavantu natthi dinnantiādīni pana kathaṃ apaṇṇakānīti gahaṇavasena tāni hi apaṇṇakaṃ apaṇṇakanti evaṃ gahitattā apaṇṇakāni nāma jātāni
ti  ayaṃ pāṭiekko anusandhi natthikavādo ahetukavādo akiriyavādo āruppā natthi nirodho natthīti evaṃvādino ca dveti ime pañca puggalā heṭṭhā tayo puggalāva honti atthikavādādayo pañca eko catutthapuggalova hoti etamatthaṃ dassetuṃ bhagavā imaṃ desanaṃ ārabhi tattha sabbaṃ atthato uttānamevāti



