21. Ekavīsatimo paricchedo
Paṭipadāñāṇadassanavisuddhiniddesavaṇṇanā
1299.Upallesavimuttaṃsuvisadaṃ ñāṇanti aṭṭhavidhañāṇaṃ sandhāyāha.
1302. Saccānulomañāṇanti ayameva pavuccati.
1306. Ayaṃ sikhāpattā vipassanā eva saccānulomañāṇaṃ nāma pavuccati.
1309.Bhavaṅgānantaraṃ saṅkhāru-pekkhāgatanayenāti bhavaṅgānantaraṃ saṅkhārupekkhāsaṅkhātena ñāṇena katanayena.
1314-6.Bodhipakkhiyadhammānaṃ, uddhañca anulomatoti uddhaṃ vattamānānaṃ bodhipakkhiyadhammānaṃ anulomato, idaṃ anulomañāṇaṃ vuṭṭhānagāminiyā pariyosānaṃ nāma bhāsitaṃ mahesinā kathitaṃ. Saccānulomañāṇaṃ āhacca uppannā, sabbappakārena gotrabhupariyosānaṃ.
1318.Tatthāti vipassanāya.
Iti abhidhammāvatāraṭīkāya
Paṭipadāñāṇadassanavisuddhiniddesavaṇṇanā niṭṭhitā.
Ekavīsatimo paricchedo.
