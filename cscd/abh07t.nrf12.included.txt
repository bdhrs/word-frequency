
 yathāvuttanayena  catunnaṃ khandhānaṃ  vedanāsaṅgahādivibhāgato uttamaṃ pabhedasaṅgahaṃ katvā puna kāmāvacarādīnaṃ tiṇṇaṃ bhūmīnaṃ dvihetukādipuggalānañca bhedena lakkhitaṃ idaṃ ettakehi paraṃ imassa anantaraṃ ettakāni cittānīti evaṃ pubbāparacittehi niyāmitaṃ paṭisandhipavattīsu cittuppādānaṃ  tannāmakaṃ saṅgahaṃ yathāsambhavato samāsena pavakkhāmīti yojanā
 vatthudvārārammaṇasaṅgahā heṭṭhā kathitāpi paripuṇṇaṃ katvā pavattisaṅgahaṃ dassetuṃ puna nikkhittā
 visayānaṃ dvāresu visayesu ca cittānaṃ pavatti 
ti tesu chasu chakkesu

 cakkhudvāre  pavattā vīthi cittaparamparā cakkhudvāravīthītyādinā dvāravasena cakkhuviññāṇasambandhinī vīthi tena saha ekārammaṇaekadvārikatāya sahacaraṇabhāvato cakkhuviññāṇavīthītyādinā viññāṇavasena vā vīthīnaṃ nāma yojanā kātabbāti dassetuṃ tyādi vuttaṃ


ntyādīsu  ekacittakkhaṇātītaṃ hutvā āpāthāgataṃ soḷasacittakkhaṇāyukaṃ  nāma dviticittakkhaṇātītaṃ hutvā pannarasacuddasacittakkhaṇāyukaṃ  nāma catucittakkhaṇato paṭṭhāya yāva navacittakkhaṇātītaṃ hutvā terasacittakkhaṇato paṭṭhāya yāva aṭṭhacittakkhaṇāyutaṃ  nāma dasacittakkhaṇato paṭṭhāya yāva pannarasacittakkhaṇātītaṃ hutvā sattacittakkhaṇato paṭṭhāya yāva dvicittakkhaṇāyukaṃ  nāma evañca katvā vakkhati ekacittakkhaṇātītānītyādi  pākaṭaṃ  apākaṭaṃ


nti kena pakārena atimahantādivasena visayavavatthānanti pucchitvā cittakkhaṇavasena taṃ pakāsetuṃ tyādi āraddhaṃ uppajjanaṃ  attapaṭilābho bhañjanaṃ  sarūpavināso ubhinnaṃ vemajjhe bhaṅgābhimukhappavatti  nāma keci pana cittassa ṭhitikkhaṇaṃ paṭisedhenti ayañhi nesaṃ adhippāyo    uppannaṃ uppajjamānanti evamādipadānaṃ vibhaṅge bhaṅgakkhaṇe uppannaṃ  no ca uppajjamānaṃ uppādakkhaṇe uppannañceva uppajjamānañcātyādinā  bhaṅguppādāva kathitā na ṭhitikkhaṇo yadi ca cittassa ṭhitikkhaṇopi atthi ṭhitikkhaṇe bhaṅgakkhaṇe cāti vattabbaṃ siyā atha mataṃ uppādo paññāyati vayo paññāyati ṭhitassa aññathattaṃ paññāyatīti  suttantapāṭhato ṭhitikkhaṇo atthīti tatthapi ekasmiṃ dhamme aññathattassa anuppajjanato paññāṇavacanato ca pabandhaṭhitiyeva adhippetā na ca khaṇaṭhiti na ca abhidhamme labbhamānassa avacane kāraṇaṃ atthi tasmā yathādhammasāsane avacanampi abhāvameva dīpetīti tattha vuccate yatheva hi ekadhammādhārabhāvepi uppādabhaṅgānaṃ añño uppādakkhaṇo añño bhaṅgakkhaṇoti uppādāvatthāya bhinnā bhaṅgāvatthā icchitā itarathā hi aññoyeva dhammo uppajjati añño nirujjhatīti āpajjeyya evameva uppādabhaṅgāvatthāhi bhinnā  bhaṅgābhimukhāvatthāpi icchitabbā sā ṭhiti nāma  pana veneyyajjhāsayānurodhato nayadassanavasena sā na vuttā abhidhammadesanāpi hi kadāci veneyyajjhāsayānurodhena pavattati yathā rūpassa uppādo upacayo santatīti dvidhā bhinditvā desito  tīṇimāni bhikkhave saṅkhatassa saṅkhatalakkhaṇāni katamāni tīṇi uppādo paññāyati vayo paññāyati ṭhitassa aññathattaṃ paññāyatīti evaṃ saṅkhatadhammasseva lakkhaṇadassanatthaṃ uppādādīnaṃ vuttattā na sakkā pabandhassa paññattisabhāvassa asaṅkhatassa ṭhiti tattha vuttāti viññātuṃ upasaggassa ca dhātvattheyeva pavattanato paññāyatīti etassa viññāyatīti attho tasmā na ettāvatā cittassa ṭhitikkhaṇo paṭibāhituṃ yuttoti suvuttametaṃ uppādaṭhitibhaṅgavasenāti evañca katvā vuttaṃ mpi ekekassa  uppādaṭhitibhaṅgavasena tayo tayo khaṇāti 
 arūpaṃ lahupariṇāmaṃ rūpaṃ garupariṇāmaṃ gāhakagāhetabbabhāvassa taṃtaṃkhaṇavasena uppajjanatoti āha tyādi ti tādisāni sattarasannaṃ cittānaṃ khaṇāni viya khaṇāni  tāni cittakkhaṇāni sattarasāti vā sambandho visuṃ visuṃ pana ekapaññāsa cittakkhaṇāni honti nti viññattilakkhaṇarūpavajjānaṃ rūpadhammānaṃ viññattidvayañhi ekacittakkhaṇāyukaṃ tathā hi taṃ cittānuparivattidhammesu vuttaṃ lakkhaṇarūpesu ca jāti ceva aniccatā ca cittassa uppādabhaṅgakkhaṇehi samānāyukā jaratā pana ekūnapaññāsacittakkhaṇāyukā evañca katvā vadanti 
taṃ sattarasacittāyu vinā viññattilakkhaṇanti 
keci  pana  ettāvatā ekādasa cittakkhaṇā atītā honti athāvasesapañcacittakkhaṇāyuketi  vacanato soḷasacittakkhaṇāni rūpadhammānamāyū uppajjamānameva hi rūpaṃ bhavaṅgacalanassa paccayo hotīti vadanti tayidamasāraṃ paṭisandhicittena sahuppannaṃ kammajarūpaṃ tato paṭṭhāya sattarasamena saddhiṃ nirujjhati paṭisandhicittassa ṭhitikkhaṇe uppannaṃ aṭṭhārasamassa uppādakkhaṇe nirujjhatītyādinā  meva sattarasacittakkhaṇassa āgatattā yattha pana soḷasacittakkhaṇāneva paññāyanti tattha cittappavattiyā  paccayabhāvayogyakkhaṇavasena nayo nīto heṭṭhimakoṭiyā hi ekacittakkhaṇampi  atikkantasseva rūpassa āpāthāgamanasāmatthiyanti alamativitthārena
 ekacittassa khaṇaṃ viya khaṇaṃ ekacittakkhaṇaṃ taṃ atītaṃ etesaṃ etāni vā taṃ atītānīti ti rūpasaddārammaṇāni sakasakaṭṭhāne ṭhatvāva gocarabhāvaṃ gacchantīti ābhogānurūpaṃ anekakalāpagatāni āpāthaṃ āgacchanti sesāni pana ghānādinissayesu allīnāneva viññāṇuppattikāraṇānīti ekekakalāpagatānipi ekekakalāpagatāpi hi pasādā viññāṇassa ādhārabhāvaṃ gacchanti te pana bhavaṅgacalanassa anantarapaccayabhūtena bhavaṅgena saddhiṃ uppannā āvajjanena saddhiṃ uppannāti apare
ti visadisaviññāṇuppattihetubhāvasaṅkhātabhavaṅgacalanavasena purimaggahitārammaṇasmiṃyeva dvikkhattuṃ bhavaṅge pavatte pañcasu hi pasādesu yogyadesāvatthānavasena ārammaṇe ghaṭṭite pasādaghaṭṭanānubhāvena bhavaṅgasantati vocchijjamānā sahasā anocchijjitvā yathā vegena dhāvanto ṭhātukāmopi puriso ekadvipadavāre atikkamitvāva tiṭṭhati evaṃ dvikkhattuṃ uppajjitvāva occhijjati tattha paṭhamacittaṃ bhavaṅgasantatiṃ cālentaṃ viya uppajjatīti  dutiyaṃ tassa occhijjanākārena uppajjanato ti voharanti idha pana avisesena vuttaṃ dvikkhattuṃ bhavaṅge caliteti
nanu ca rūpādinā pasāde ghaṭṭite tannissitasseva calanaṃ yuttaṃ kathaṃ pana hadayavatthunissitassa bhavaṅgassāti santativasena ekābaddhattā yathā hi bheriyā ekasmiṃ tale ṭhitasakkharāya makkhikāya nisinnāya aparasmiṃ tale daṇḍādinā pahaṭe anukkamena bhericammavarattādīnaṃ calanena sakkharāya  calitāya makkhikāya uppatitvā gamanaṃ hoti evameva rūpādinā pasāde ghaṭṭite tannissayesu mahābhūtesu calitesu anukkamena taṃsambandhānaṃ sesarūpānampi calanena hadayavatthumhi calite tannissitassa bhavaṅgassa calanākārena pavatti hoti vuttañca 
ghaṭṭite  aññavatthumhi aññanissitakampanaṃ
ekābaddhena hotīti sakkharopamayā vadeti 
nti bhavaṅgappavāhaṃ nti kiṃ nāmetanti vadantaṃ viya ābhogaṃ kurumānaṃ nti paccakkhato pekkhantaṃ nanu ca cakkhunā rūpaṃ disvāti  vacanato cakkhundriyameva dassanakiccaṃ sādeti na viññāṇanti nayidamevaṃ rūpassa andhabhāvena rūpadassane asamatthabhāvato yadi ca taṃ rūpaṃ passati tathā sati aññaviññāṇasamaṅginopi rūpadassanappasaṅgo siyā yadi evaṃ viññāṇassa taṃ kiccaṃ sādheti viññāṇassa appaṭibandhattā antaritarūpassapi dassanaṃ siyā hotu antaritassapi dassanaṃ yassa phalikāditirohitassa ālokapaṭibandho natthi yassa pana kuṭṭādiantaritassa alokapaṭibandho atthi tattha paccayābhāvato viññāṇaṃ nuppajjatīti na tassa cakkhuviññāṇena gahaṇaṃ hoti cakkhunāti panettha tena dvārena karaṇabhūtenāti adhippāyo atha vā nissitakiriyā nissayappaṭibaddhā vuttā yathā mañcā ukkuṭṭhiṃ karontīti
nti tameva rūpaṃ paṭiggaṇhantaṃ viya nti tameva rūpaṃ vīmaṃsantaṃ viya nti tameva rūpaṃ suṭṭhu sallakkhentaṃ viya yonisomanasikārādivasena laddho paccayo etenāti  yaṃ kiñci javananti sambandho mucchāmaraṇāsannakālesu ca chappañcapi javanāni pavattantīti āha ti ti paṭisotagāmināvaṃ nadīsoto viya kiñci kālaṃ javanaṃ anugatāni tassa javanassa ārammaṇaṃ ārammaṇametesanti tadārammaṇāni brahmassarotyādīsu viya majjhepadalopavasena tadārammaṇāni ca tāni pākāni cāti nti ārammaṇajavanasattānurūpaṃ tathā pavattiṃ pana sayameva pakāsayissati ti vīthicittavasena appavattitvā cittassa bhavaṅgapāto viya bhavaṅgavasena uppattīti vuttaṃ hoti ettha ca vīthicittappavattiyā sukhaggahaṇatthaṃ ambopamādikaṃ āharanti tatridaṃ ambopamāmattaṃ   eko kira puriso phalitambarukkhamūle sasīsaṃ pārupitvā niddāyanto āsanne patitassa ekassa ambaphalassa saddena pabujjhitvā sīsato vatthaṃ apanetvā cakkhuṃ ummīletvā disvā ca taṃ gahetvā madditvā upasiṅghitvā pakkabhāvaṃ ñatvā  paribhuñjitvā mukhagataṃ saha semhena ajjhoharitvā puna tattheva niddāyati tattha purisassa niddāyanakālo viya bhavaṅgakālo phalassa patitakālo viya ārammaṇassa pasādaghaṭṭanakālo tassa saddena pabuddhakālo viya āvajjanakālo ummīletvā olokitakālo viya cakkhuviññāṇappavattikālo gahitakālo viya sampaṭicchanakālo maddanakālo viya santīraṇakālo upasiṅghanakālo viya voṭṭhabbanakālo paribhogakālo viya javanakālo mukhagataṃ saha semhena ajjhoharaṇakālo viya tadārammaṇakālo puna niddāyanakālo viya puna bhavaṅgakālo
imāya ca upamāya kiṃ dīpitaṃ hoti ārammaṇassa pasādaghaṭṭanameva kiccaṃ āvajjanassa visayābhujanameva cakkhuviññāṇassa dassanamattameva sampaṭicchanādīnañca paṭiggaṇhanādimattameva  javanasseva pana ārammaṇarasānubhavanaṃ tadārammaṇassa ca tena anubhūtasseva anubhavananti evaṃ kiccavasena dhammānaṃ aññamaññaṃ asaṃkiṇṇatā dīpitā hoti evaṃ pavattamānaṃ pana cittaṃ āvajjanaṃ nāma hutvā bhavaṅgānantaraṃ hoti tvaṃ dassanādīsu aññataraṃ hutvā āvajjanānantarantyādinā niyuñjake kārake asatipi utubījaniyāmādi  viya cittaniyāmavaseneva pavattatīti veditabbaṃ
 ettāvatā sattarasa cittakkhaṇāni paripūrentīti sambandho
nti appahontaṃ hutvā atītaṃ ti cuddasacittakkhaṇāyuke tāva ārammaṇassa niruddhattāva tadārammaṇaṃ nuppajjati na hi ekavīthiyaṃ kesuci paccuppannārammaṇesu kānici atītārammaṇāni honti pannarasacittakkhaṇāyukesupi javanuppattito paraṃ ekameva cittakkhaṇaṃ avasiṭṭhanti dvikkhattuṃ tadārammaṇuppattiyā appahonakabhāvato natthi dutiyatadārammaṇassa uppattīti paṭhamampi nuppajjati dvikkhattumeva hi tadārammaṇuppatti  niyamitā cittappavattigaṇanāyaṃ sabbavāresu tadārammaṇāni dveti  dvinnameva cittavārānaṃ āgatattā yaṃ pana  vuttaṃ 
sakiṃ  dve vā tadālambaṃ sakimāvajjanādayoti  taṃ majjhimabhāṇakamatānusārena vuttanti daṭṭhabbaṃ yasmā pana majjhimabhāṇakānaṃ vādo heṭṭhā vuttapāḷiyā asaṃsandanato   paṭikkhittova tasmā ācariyenapi attanā anadhippetattāyeva idha ceva nāmarūpaparicchede ca sakiṃ tadārammaṇuppatti na vuttā
 voṭṭhabbanuppādato  paraṃ chacittakkhaṇāvasiṭṭhāyukampi ārammaṇaṃ appāyukabhāvena paridubbalattā javanuppattiyā paccayo na hoti javanañhi uppajjamānaṃ niyamena sattacittakkhaṇāyukeyeva uppajjatīti adhippāyenāha ti hetumhi cāyaṃ tvāpaccayo javanassapi anuppattiyāti attho itarathā hi aparakālakiriyāya samānakattukatā na labbhatīti nti dvikkhattuṃ vā tikkhattuṃ vā keci pana tikkhattunti idaṃ vacanasiliṭṭhatāmattappayojananti vadanti taṃ pana tesaṃ abhinivesamattaṃ na hi dvikkhattuṃ voṭṭhabbanameva parivattatīti vuttepi vacanassa asiliṭṭhabhāvo atthi na ca tikkhattuṃ pavattiyā bādhakaṃ kiñci vacanaṃ aṭṭhakathādīsu atthi evañca katvā tattha tattha sīhaḷasaṃvaṇṇanākārāpi dvikkhattuṃ vā tikkhattuṃ vāicceva vaṇṇenti ti voṭṭhabbanameva punappunaṃ uppajjati taṃ pana appatvā antarā cakkhuviññāṇādīsu ṭhatvā cittappavattiyā nivattanaṃ natthi
ānandācariyo panettha  āvajjanā kusalākusalānaṃ khandhānaṃ anantarapaccayena paccayoti  āvajjanāya kusalākusalānaṃ anantarapaccayabhāvassa vuttattā voṭṭhabbanāvajjanānañca atthantarābhāvato sati uppattiyaṃ voṭṭhabbanaṃ kāmāvacarakusalākusalakiriyajavanānaṃ ekantato anantarapaccayabhāveneva pavatteyya no aññathāti mucchākālādīsu mandībhūtavegatāya javanapāripūriyā parittārammaṇaṃ niyamitabbaṃ na voṭṭhabbanassa dvattikkhattuṃ pavattiyāti dīpeti kiñcāpi evaṃ dīpeti tihetukavipākāni pana anantarapaccayabhāvena vuttāneva khīṇāsavānaṃ cutivasena pavattāni na kassaci anantarapaccayabhāvaṃ gacchantīti tāni viya voṭṭhabbanampi paccayavekallato kusalākusalādīnaṃ anantarapaccayo  na hotīti na na sakkā vattuṃ tasmā  āgatanayenevettha parittārammaṇaṃ niyamitanti
 uparimakoṭiyā sattacittakkhaṇāyukassapi dvattikkhattuṃ voṭṭhabbanuppattiyā appahonakabhāvato vīthicittānaṃ uppādo natthi bhavaṅgapātova hotīti adhippāyo bhavaṅgacalanamevāti avadhāraṇaphalaṃ dassetuṃ natthi vīthicittuppādoti vuttaṃ apare pana natthi bhavaṅgupacchedoti avadhāraṇaphalaṃ dassenti taṃ pana vīthicittuppādābhāvavacaneneva siddhaṃ sati hi vīthicittuppāde bhavaṅgaṃ upacchijjati bhavaṅgupacchedanāmena pana heṭṭhāpi visuṃ avuttattā idha avisesena vuttaṃ
 sabbaso vīthicittuppattiyā abhāvato pacchimavārovidhamoghavāravasena vutto aññattha  pana dutiyatatiyavārāpi tadārammaṇajavanehi suññattā moghavārāti vuttā ti visayabhūtā paccayabhūtā ca paccayopi hi ārammaṇanti vuccati na lacchati māro otāraṃ na lacchati māro ārammaṇantyādīsu  viya tenevettha moghavārassapi ārammaṇabhūtā visayappavattīti siddhaṃ atiparittārammaṇañhi moghavārapaññāpanassa paccayo hoti itarathā hi bhavaṅgacalanassa sakasakagocareyeva pavattanato pacchimavārassa atiparittārammaṇe pavatti natthīti catunnaṃ vārānaṃ ārammaṇabhūtāti vacanaṃ durupapādanaṃ siyāti
 pañcadvāre  taṃtaṃdvārānurūpaṃ taṃtaṃpaccayānurūpaṃ taṃtaṃārammaṇādianurūpañca uppajjamānāni vīthicittāni āvajjanadassanādisampaṭicchanasantīraṇavoṭṭhabbanajavanatadārammaṇavasena avisesato  honti  cittānaṃ  visuṃ visuṃ uppattivasena uppajjamānacittāniyeva vā  āvajjanādipañcakasattajavanatadārammaṇadvayavasena vitthārā pana  sabbesameva kāmāvacarānaṃ yathāsambhavaṃ tattha uppajjanato
ti visayappavattisaṅgahe



 manodvārikacittānaṃ  atītānāgatampi ārammaṇaṃ hotīti tesaṃ atimahantādivasena visayavavatthānaṃ kātuṃ na sakkāti vibhūtāvibhūtavasenevetaṃ niyametuṃ ntyādi vuttaṃ
ti manodvāre  pañcadvārāveṇikānaṃ dvipañcaviññāṇamanodhātuttayavasena terasacittānaṃ tattha appavattanato


 ārammaṇassa vibhūtakāleyeva appanāsambhavato
 tattha hi chabbīsatimahaggatalokuttarajavanesu yaṃ kiñci javanaṃ appanāvīthimotaratīti sambandho parikammopacārānulomagotrabhunāmena yathākkamaṃ uppajjitvā niruddeti  yojanā paṭhamacittañhi appanāya parikammattā paṭisaṅkhārakabhūtattā  dutiyaṃ samīpacārittā  nāccāsannopi hi nātidūrappavatti samīpacārī nāma hoti appanaṃ upecca caratīti vā  tatiyaṃ pubbabhāge parikammānaṃ upariappanāya ca anukūlattā  catutthaṃ parittagottassa puthujjanagottassa ca abhibhavanato mahaggatagottassa lokuttaragottassa ca bhāvanato vaḍḍhanato  imāni cattāri nāmāni catukkhattuṃ pavattiyaṃ anavasesato labbhanti tikkhattuṃ pavattiyaṃ pana upacārānulomagotrabhunāmeneva labbhanti   pana purimānaṃ tiṇṇaṃ  dvinnaṃ vā avisesenapi parikammādināmaṃ vuttaṃ catukkhattuṃ tikkhattumeva vā pañcamaṃ catutthaṃ vā uppajjitabbaappanānurūpatoti adhippāyo parikammādināmānaṃ anavasesato labbhamānavāradassanatthaṃ nti ādito vuttaṃ gaṇanapaṭipāṭivasena pana ti osāne vuttaṃ
nti khippābhiññadandhābhiññānurūpaṃ khippābhiññassa hi tikkhattuṃ pavattakāmāvacarajavanānantaraṃ catutthaṃ appanācittamuppajjati dandhābhiññassa catukkhattuṃ pavattajavanānantaraṃ pañcamaṃ appanā uppajjati yasmā pana aladdhāsevanaṃ anulomaṃ gotrabhuṃ uppādetuṃ na sakkoti laddhāsevanampi ca chaṭṭhaṃ sattamaṃ bhavaṅgassa āsannabhāvena papātāsannapuriso viya appanāvasena patiṭṭhātuṃ na sakkoti tasmā catutthato oraṃ pañcamato paraṃ vā appanā na hotīti daṭṭhabbaṃ ti rūpārūpalokuttaramaggaphalānurūpasamathavipassanābhāvanācittābhinīharaṇānurūpato appanāya vīthi  tato paraṃ bhavaṅgapātova hotīti ettakeyeva vutte catutthaṃ pañcamaṃ vā otiṇṇaappanāto  paraṃ bhavaṅgapātova hoti na maggānantaraṃ phalacittaṃ samāpattivīthiyañca jhānaphalacittāni punappunanti gaṇheyyunti puna ti vuttaṃ nikāyantariyā kira lokiyappanāsu paṭhamakappanāto paraṃ sattamajavanapūraṇatthaṃ dvattikkhattuṃ kāmāvacarajavanānampi pavattiṃ vaṇṇentīti tesaṃ matinisedhanatthaṃ ti sāvadhāraṇaṃ vuttaṃ
ti tesu aṭṭhañāṇasampayuttakāmāvacarajavanesu tesu ca chabbīsatimahaggatalokuttarajavanesu ti vā tasmiṃ appanāvāre nti somanassasahagatānaṃ catunnaṃ kusalakiriyajavanānaṃ anantaraṃ ti catukkajjhānassa sukkhavipassakādīnaṃ maggaphalassa ca vasena somanassasahagatāva na pana upekkhāsahagatā bhinnavedanānaṃ aññamaññaṃ āsevanapaccayabhāvassa anuddhaṭattā ti pasaṃsitabbā icchitabbāti vuttaṃ hoti ti tasmiṃ ekavedanajavanavārepi nti catubbidhañāṇasampayuttakusalajavanānantaraṃ kusalajavanamappeti na kiriyajavanaṃ bhinnasantāne nibbattanato heṭṭhimañca phalattayamappeti samāpattivīthiyantyadhippāyo
 somanassasahagatatihetukakusaladvayato paraṃ aggaphalavipākakiriyavajjitalokiyalokuttaracatukkajjhānajavanavasena  tihetukakusaladvayato paraṃ tatheva pañcamajjhānāni  tihetukadvayato paraṃ kiriyajjhānacatukkassa aggaphalacatukkassa ca vasena  tihetukadvayato paraṃ upekkhāsahagatarūpārūpakiriyapañcakassa aggaphalassa ca vasena  appanā sambhonti
ti vīthisaṅgahādhikāre




ti  pañcadvāramanodvārepi
ti iṭṭhamajjhatte atiiṭṭhārammaṇañhi visuṃ vakkhati kusalavipākāni pañcaviññāṇasampaṭicchanasantīraṇatadārammaṇānīti sambandho iṭṭhamajjhatte santīraṇatadārammaṇāni upekkhāsahagatānevāti āha ti vipākassa hi kammānubhāvato pavattamānassa ādāse mukhanimittaṃ viya nibbikappatāya pakappetvā gahaṇābhāvato yathārammaṇameva vedanāyogo hoti kusalākusalānaṃ pana appahīnavipallāsesu santānesu pavattiyā atiiṭṭhepi iṭṭhamajjhattaaniṭṭhākārato aniṭṭhepi iṭṭhaiṭṭhamajjhattākārato gahaṇaṃ hoti tathā hi assaddhādīnaṃ buddhādīsu atiiṭṭhārammaṇesupi upekkhājavanaṃ hoti titthiyādīnañca domanassajavanaṃ gambhīrapakatikādīnañca paṭikkūlārammaṇe upekkhājavanaṃ sunakhādīnañca tattha somanassajavanaṃ purimapacchābhāgappavattāni pana vipākāni yathāvatthukāneva  apica asucidassane sumanāyamānānaṃ sunakhādīnanti cakkhuviññāṇādīnaṃ pana atiiṭṭhāniṭṭhesu pavattamānānampi upekkhāsahagatabhāve kāraṇaṃ heṭṭhā kathitameva
ti tadārammaṇesupi ti sahetukāhetukasukhasahagatakiriyapañcakāvasāne khīṇāsavānaṃ cittavipallāsābhāvena kiriyajavanānipi yathārammaṇameva pavattantīti vuttaṃ tyādi keci pana ācariyā   kusalākusale niruddhe vipāko  tadārammaṇatā uppajjatīti  kusalākusalānamevānantaraṃ tadārammaṇaṃ vuttanti natthi kiriyajavanānantaraṃ tadārammaṇuppādoti vadanti tattha vuccate  yadi abyākatānantarampi tadārammaṇaṃ vucceyya parittārammaṇe voṭṭhabbanānantarampi tassa pavattiṃ maññeyyunti kiriyajavanānantaraṃ tadārammaṇaṃ na vuttaṃ na pana alabbhanato labbhamānassapi hi kenaci adhippāyena katthaci avacanaṃ dissati yathā taṃ  labbhamānampi hadayavatthu desanābhedaparihāratthaṃ na vuttanti
 na somanassasahagatāni aññamaññaṃ viruddhasabhāvattā teneva hi  domanassānantaraṃ somanassaṃ tadanantarañca domanassaṃ anuddhaṭaṃ tathā hi sukhāya vedanāya sampayutto dhammo sukhāya vedanāya sampayuttassa dhammassa anantarapaccayena paccayotyādinā  sukhadukkhavedanāya sampayuttā dhammā attano attano samānavedanāsampayuttānaṃ adukkhamasukhavedanāya sampayuttakānañca anantarapaccayabhāvena dvīsu dvīsu vāresu vuttā adukkhamasukhavedanāya sampayuttakā pana samānavedanāsampayuttānaṃ itaravedanādvayasampayuttānañca dhammānaṃ anantarapaccayabhāvena tīsu vāresūti evaṃ vedanāttike satteva anantarapaccayavārā vuttā yadi ca domanassānantaraṃ somanassaṃ somanassānantaraṃ vā domanassaṃ uppajjeyya sukhadukkhavedanāsampayuttānampi aññamaññaṃ anantarapaccayavasena dve vāre vaḍḍhetvā nava vārā vattabbā siyuṃ na panevaṃ vuttā tasmā na tesaṃ tadanantaraṃ uppatti atthi ettha ca somanassasahagatakiriyajavanāvasānetyādinā ayampi niyamo anuññāto 
parittakusalādosapāpasātakriyājavā 
pañcasvekaṃ tadālambaṃ sukhitesu yathārahaṃ
pāpākāmasubhā  ceva sopekkhā ca kriyājavā
sopekkhesu tadālambaṃ chasvekamanurūpatoti
ayañhi javanena tadārammaṇaniyamo abyabhicārī ñāṇasampayuttajavanato ñāṇasampayuttatadārammaṇantyādinayappavatto pana anekantiko yebhuyyena hi akusalajavanesu paricitassa kadāci kusalajavanesu javitesu kusalajavanesu vā paricitassa kadāci akusalajavanesu javitesu akusalānantaraṃ pavattaparicayena tihetukajavanatopi paraṃ ahetukatadārammaṇaṃ hoti tathā kusalānantaraṃ pavattaparicayena akusalajavanato paraṃ tihetukatadārammaṇampi paṭisandhinibbattakakammato pana aññakammena tadārammaṇappavattiyaṃ vattabbameva natthi tathā ca vuttaṃ  ahetuke khandhe aniccato dukkhato anattato vipassanti kusalākusale niruddhe ahetuko vipāko tadārammaṇatā uppajjati kusalākusale niruddhe sahetuko vipāko tadārammaṇatā uppajjatīti 
ti yasmā domanassajavanāvasāne upekkhāsahagatāneva honti tasmā domanassasahagatajavanāvasāne upekkhāsahagatasantīraṇaṃ uppajjatīti sambandho somanassapaṭisandhikassāti imināva bhavaṅgapātābhāvo dīpitova hoti domanassānantaraṃ somanassābhāvatoti taṃ avatvā tadārammaṇābhāvameva parikappento āha ti somanassapaṭisandhikassa titthiyādino buddhādiatiiṭṭhārammaṇe pi paṭihatacittassa domanassajavane javite vuttanayena somanassatadārammaṇassa atiiṭṭhārammaṇe ca upekkhāsahagatatadārammaṇassa anuppajjanato kenaci vā asappāyena parihīnalokiyajjhānaṃ ārabbha paṇītadhammo me naṭṭhoti vippaṭisāraṃ  janentassa domanassajavane sati akāmāvacarārammaṇe tadārammaṇābhāvato yadi tadārammaṇassa uppattisambhavo natthīti adhippāyo
nti pubbe paricitaṃ tasmiṃ bhave yebhuyyena gahitapubbaṃ  nirāvajjanampi yathā taṃ nirodhā vuṭṭhahantassa phalacittantyadhippāyo yathāhu 
nirāvajjaṃ kathaṃ cittaṃ hoti netañhi sammataṃ
niyamo na vināvajjaṃ nirodhā phaladassanāti
kena pana kiccena idaṃ cittaṃ pavattatīti tadārammaṇakiccena tāva na pavattati javanārammaṇassa aggahaṇato nāpi santīraṇakiccena yathāsampaṭicchitassa santīraṇavasena appavattanato paṭisandhicutīsu vattabbameva natthi pārisesato pana bhavassa aṅgabhāvato bhavaṅgakiccenāti yuttaṃ siyā   hi ayamattho dassitova yaṃ pana paṭisandhibhavaṅgānaṃ dhammato ārammaṇato ca samānataṃ vakkhati taṃ yebhuyyatoti daṭṭhabbaṃ na hi idamekaṃ ṭhānaṃ vajjetvā paṭisandhibhavaṅgānaṃ visadisatā atthi ti taṃ attano anantaraṃ abyavahitaṃ katvā tadanantarantyattho
ti ettha kāmāvacarajavanāvasāneyeva tadārammaṇaṃ icchanti kāmataṇhānidānakammanibbattattā na hi taṃ kāmataṇhāhetukena kammunā janitaṃ ataṃsabhāvassa rūpārūpāvacaralokuttarajavanassa anantaraṃ uppajjati kiṃkāraṇā ajanakattā janakasamānattābhāvato ca yathā hi gehato bahi nikkhamitukāmo bālako janakaṃ taṃsadisaṃ vā aṅguliyaṃ gahetvā nikkhamati nāññaṃ rājapurisādiṃ evaṃ bhavaṅgavisayato  aññattha pavattamānaṃ tadārammaṇaṃ janakaṃ kāmāvacarakusalākusalaṃ taṃsadisaṃ vā kāmāvacarakiriyajavanaṃ anubandhati na pana tassa visadisāni mahaggatalokuttarajavanāni tathā kāmāvacarasattānameva tadārammaṇaṃ icchanti na brahmānaṃ tadārammaṇūpanissayassa kāmāvacarapaṭisandhibījassābhāvato tathā kāmāvacaradhammesveva ārammaṇabhūtesu icchanti na itaresu aparicitattā yathā hi so bālako janakaṃ taṃsadisaṃ vā anugacchantopi araññādiaparicitaṭṭhānaṃ gacchantaṃ ananubandhitvā pamukhaṅgaṇādimhi paricitaṭṭhāneyeva anubandhati evamidampi rūpāvacarādiaparicitārammaṇaṃ ārabbha pavattantaṃ nānubandhati apica kāmataṇhāyattakammajanitattāpi etaṃ kāmataṇhārammaṇesu parittadhammesveva pavattatīti vuttovāyamattho honti cettha 
janakaṃ  taṃsamānaṃ vā javanaṃ anubandhati
na tu aññaṃ tadālambaṃ bāladārakalīlayā
bījassābhāvato natthi brahmānampi imassa hi
paṭisandhimano bījaṃ kāmāvacarasaññitaṃ
ṭhāne pariciteyeva taṃ idaṃ bālako viya
anuyātīti nāññattha hoti taṇhāvasena vāti
nanu ca kāmāvacarapaṭisandhibījābhāvatoti vuttaṃ tathā ca cakkhuviññāṇādīnampi abhāvo āpajjatīti nāpajjati indriyappavattiānubhāvato dvāravīthibhede cittaniyamato ca


nti  maraṇāsannakāle vatthudubbalatāya mandībhūtavegattā mandaṃ hutvā pavattiyaṃ ti saddena mucchākālaṃ saṅgaṇhāti
ti bhagavato yamakapāṭihāriyakālādīsu udakakkhandhaaggikkhandhappavattanādiatthaṃ visuṃ visuṃ pādakajjhānaṃ samāpajjitvā tato vuṭṭhāya jhānadhamme visuṃ visuṃ āvajjentassa āvajjanavasitāya matthakappattiyā āvajjanatapparova cittābhinīhāro hotīti yathāvajjitajhānaṅgārammaṇāni cattāri pañcavā paccavekkhaṇajavanacittāni pavattantīti vadanti   bhagavatoti ca idaṃ nidassanamattaṃ aññesampi dhammasenāpatiādīnaṃ evarūpe accāyikakāle aparipuṇṇajavanānaṃ pavattanato tathā ca vuttaṃ  ayañca matthakappattā vasitā bhagavato yamakapāṭihāriyakāle  aññesaṃ vā evarūpe kāleti  ti ca panetaṃ tikkhindriyamudindriyavasena gahetabbanti   vuttaṃ tasmā bhagavato cattāri aññesaṃ pañcapīti yuttaṃ viya dissati
ti ādito katayogakammassa paṭhamaṃ nibbattā appanā  abhiññājavanānampi paṭhamakappanāyāti adhikāro siyāti āha ti paṭhamuppattikāle ciṇṇavasīkāle ca pañcābhiññājavanāni ekavārameva javantītyattho
 maggāyeva uppajjanato nti pañcamaṃ vā catutthaṃ vā uppannamaggānurūpaṃ sattajavanaparamattā hi ekāvajjanavīthiyā  catutthaṃ uppannamaggato paraṃ tīti phalacittāni pañcamaṃ uppannamaggato paraṃ dve vā honti
ti nirodhassa pubbabhāge nti kusalakiriyānaṃ aññataraṃ nevasaññānāsaññāyatanajavanaṃ anāgāmikhīṇāsavāyeva nirodhasamāpattiṃ samāpajjanti na sotāpannasakadāminoti vuttaṃ ti vibhattivipallāso cettha daṭṭhabbo anāgāmiphale vā arahattaphale vāti tenāha ti nti taṃtaṃpuggalānurūpaṃ
nti sakalāyapi jhānasamāpattivīthiyaṃ phalasamāpattivīthiyañca
 javanāni sattakkhattuṃ matāni ukkaṃsakoṭiyā maggābhiññā pana  ekavārameva matā  abhiññāmaggavajjitāni mahaggatalokuttarajavanāni bahūnipi labbhanti samāpattivīthiyaṃ ahorattampi pavattanato saddena lokiyajjhānāni paṭhamakappanāyaṃ antimaphaladvayañca nirodhānantaraṃ ekavāraṃ phalacittāni maggānantaraṃ dvattikkhattumpīti sampiṇḍeti


 idāni  duhetukāhetukāpāyikāhetukatihetukavasena catubbidhānaṃ puthujjanānaṃ maggaṭṭhaphalaṭṭhavasena aṭṭhavidhānaṃ ariyānanti dvādasannaṃ puggalānaṃ uppajjanakavīthicittaparicchedadassanatthaṃ paṭhamaṃ tāva tesaṃ vajjitabbacittāni dassetumāha tyādi paṭisandhiviññāṇasahagatālobhādosavasena dve hetū  imesanti  tādisānaṃ hetūnaṃ abhāvato  makāro padasandhikaro  vipākāvaraṇasabbhāvato dvihetukāhetukapaṭisandhi hi vipākāvaraṇanti vuccati appanājavanābhāvatoyeva arahattaṃ natthīti 
 sahetukaṃ  bhavaṅgaṃ ahetukassa bhavaṅgassa anantarapaccayena paccayoti pāṭhato ahetukānampi nānākammena dvihetukatadārammaṇaṃ sambhavati dvihetukānaṃ vattabbameva natthi mūlasandhiyā pana jaḷabhāvato ubhinnampi natthi tihetukatadārammaṇanti āha ti ācariya pana sahetukaṃ bhavaṅganti avisesena vuttattā ahetukānampi tihetukatadārammaṇaṃ vatvā idha ñāṇasampayuttavipākābhāvavacanassa parihāsavasena so eva pucchitabbo yo tassa kattāti vuttaṃ taṃ pana parihāsavasena vuttampi ācariyaṃ pucchitvāva vijānanatthaṃ vuttavacanaṃ viya ṭhitaṃ tathā hi ācariyenevettha kāraṇaṃ  vuttaṃ 
ñāṇapākā na vattanti jaḷattā mūlasandhiyāti 
apare pana yathā ahetukānaṃ sahetukatadārammaṇaṃ hoti evaṃ dvihetukānaṃ tihetukatadārammaṇampīti vaṇṇenti tesaṃ matānurodhena ca idhāpi ñāṇasampayuttavipākapaṭikkhepo ahetukeyeva sandhāyāti vadanti tattha pana pamāṇapāṭhābhāvato ācariyena ubhinnampi sādhāraṇavasena ñāṇasampayuttavipākābhāve kāraṇaṃ vatvā samakameva cittaparicchedassa dassitattā tesaṃ vacanaṃ vīmaṃsitvā sampaṭicchitabbaṃ ahetukāpekkhāya cettha  sugatiyanti vacanaṃ taṃ pana atthato anuññātadvihetukavipākānaṃ tattheva sambhavadassanaparaṃ tenāha tyādi
ti  paṭisandhiviññāṇasahagatālobhādosāmohavasena tihetukesu puthujjādīsū navavidhapuggalesu
nti sikkhāya aparipūrakāritāya sikkhanasīlatāya sekkhāti laddhanāmānaṃ sotāpannasakadāgāmīnaṃ puggalānaṃ paṭhamamaggeneva sakkāyadiṭṭhivicikicchānaṃ pahīnattā taṃsahagatajavanāni ceva saddena ākaḍḍhitāni khīṇāsavāveṇikāni kiriyajavanāni ca na labbhanti
ti domanassajavanāni ceva diṭṭhisampayuttavicikicchāsahagatakiriyajavanāni ca
ti catunnaṃ maggānaṃ ekacittakkhaṇikabhāvena puggalantaresu asambhavato heṭṭhimaheṭṭhimānañca uparūparisamāpattiyā anadhigatattā uparūparipuggalānañca asamugghāṭitakammakilesanirodhena puthujjanehi viya sotāpannānaṃ sotāpannādīhi puggalantarabhāvūpagamanena paṭippassaddhattā ca aṭṭhapi lokuttarajavanāni yathāsakaṃ maggaphalaṭṭhānaṃ ariyānameva samuppajjanti
 idāni tesaṃ tesaṃ puggalānaṃ yathāpaṭikkhittajavanāni vajjetvā pārisesato labbhamānajavanāni sampiṇḍetvā dassetuṃ ntyādi vuttaṃ tividhasikkhāya paripūrakāribhāvato  khīṇāsavānaṃ tettiṃsavidhakusalākusalassa heṭṭhimaphalattayassa vīthimuttānañca navamahaggatavipākānaṃ vasena pañcacattālīsavajjitāni sesāni  tevīsatikaāmāvacaravipākavīsatikiriyaarahattaphalavasena  vīthicittāni  yathālābhaṃ kāmabhave ṭhitānaṃ vasena uddise
 aṭṭhārasakiriyajavanadiṭṭhivicikicchāsahagatapañcakaaggaphalamahaggatavipākavasena tettiṃsa vajjetvā tevīsatikāmāvacaravipākaāvajjanadvayaekavīsatikusalasattākusalaheṭṭhimaphalattayavasena  vīthicittāni yathāsambhavaṃ uddise avisesato visesato pana sotāpannasakadāgāmīnaṃ ekapaññāsa anāgāmīnaṃ ekūnapaññāsa avasesānaṃ catunnaṃ puthujjanānaṃ  aṭṭhārasakiriyajavanasabbalokuttaramahaggatavipākavasena pañcatiṃsa vajjetvā avasesāni kāmāvacaravipākaāvajjanadvayalokiyakusalākusalavasena  vīthicittāni yathāsambhavato uddise avisesato visesato pana tihetukānaṃ catupaññāseva labbhanti dvihetukāhetukānaṃ ñāṇasampayuttavipākaappanājavanavajjitāni ekacattālīsa āpāyikānaṃ tāneva dvihetukavipākavajjitāni sattatiṃsa vīthicittānīti daṭṭhabbaṃ
puggalānaṃ vasena cittappavattibhedo 


 channaṃ dvārānaṃ sabbesañca puggalānaṃ tattha sambhavato nti taṃtaṃbhavānurūpaṃ taṃtaṃpuggalānurūpañca
 tyādinā  ghānaviññāṇādīnampi paṭikkhepo hessatīti rūpāvacarabhūmiyaṃ paṭighajavanatadārammaṇāneva paṭikkhittāni sabbatthāpīti kāmabhave rūpabhave arūpabhave ca
bhave yathārahaṃ vīthimuttavajjāni  rūpabhave paṭighadvayaaṭṭhatadārammaṇaghānādiviññāṇachakkavīthimuttakavasena pañcavīsati vajjetvā sesāni āvajjanadvayanavaahetukavipākatepaññāsajavanavasena  bhave tevīsatikāmāvacaravipākapaṭhamamaggapañcadasarūpāvacarapaṭighadvayaāruppavipākakiriyamanodhātuhasanavasena sattacattālīsa vajjetvā sesāni chabbīsati parittajavanaaṭṭhaāruppajavanasattalokuttarajavanamanodvārāvajjanavasena  cittāni  upalabbhanti
keci  pana rūpabhave aniṭṭhārammaṇābhāvato idhāgatānaṃyeva brahmānaṃ akusalavipākasambhavoti tāni parihāpetvā pañcaparittavipākehi saddhiṃ rūpabhave saṭṭhiyeva vīthicittānīti vadanti idha pana tattha ṭhatvāpi imaṃ lokaṃ passantānaṃ aniṭṭhārammaṇassa asambhavo na sakkā vattunti tehi saddhiṃyeva tattha catusaṭṭhi vuttāni evañca katvā vuttaṃ  yadā brahmāno kāmāvacaraṃ aniṭṭhārammaṇaṃ ālambanti tadā taṃ sugatiyampi akusalavipākacakkhusotaviññāṇamanodhātusantīraṇānaṃ uppatti sambhavatīti
bhūmivasena vibhāgo 

nti taṃtaṃdvāresu taṃtaṃbhavesu vā sambhavānurūpato nti paṭisandhito paraṃ bhavanikantivasena pavattamanodvārikacittavīthito paṭṭhāya cuticittāvasānaṃ  tato pubbe pavattabhavaṅgāvasānaṃ vā abbocchinnā asati nirodhasamāpattiyanti adhippāyo


