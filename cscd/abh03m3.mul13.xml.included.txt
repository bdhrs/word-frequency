

 niyāmo  asaṅkhatoti āmantā nibbānaṃ tāṇaṃ leṇaṃ saraṇaṃ parāyanaṃ accutaṃ amatanti na hevaṃ vattabbe
niyāmo asaṅkhato nibbānaṃ asaṅkhatanti āmantā dve asaṅkhatānīti na hevaṃ vattabbe
dve asaṅkhatānīti āmantā dve tāṇāni dve leṇāni dve saraṇāni dve parāyanāni dve accutāni dve amatāni dve nibbānānīti na hevaṃ vattabbe
dve nibbānānīti āmantā atthi dvinnaṃ nibbānānaṃ uccanīcatā hīnapaṇītatā ukkaṃsāvakaṃso sīmā vā bhedo vā rāji vā antarikā vāti na hevaṃ vattabbe
niyāmo asaṅkhatoti āmantā atthi keci niyāmaṃ okkamanti paṭilabhanti uppādenti samuppādenti uṭṭhāpenti samuṭṭhāpenti nibbattenti abhinibbattenti janenti sañjanentīti āmantā atthi keci asaṅkhataṃ okkamanti paṭilabhanti uppādenti samuppādenti uṭṭhāpenti samuṭṭhāpenti nibbattenti abhinibbattenti janenti  sañjanentīti na hevaṃ vattabbe
 niyāmo asaṅkhatoti āmantā maggo asaṅkhatoti na  hevaṃ vattabbe
maggo saṅkhatoti āmantā niyāmo saṅkhatoti na hevaṃ vattabbe
sotāpattiniyāmo  asaṅkhatoti āmantā sotāpattimaggo asaṅkhatoti na hevaṃ vattabbe
sotāpattimaggo saṅkhatoti āmantā sotāpattiniyāmo saṅkhatoti na hevaṃ vattabbe
sakadāgāminiyāmo anāgāminiyāmo arahattaniyāmo asaṅkhatoti āmantā arahattamaggo asaṅkhatoti na hevaṃ vattabbe   arahattamaggo saṅkhatoti āmantā arahattaniyāmo saṅkhatoti na hevaṃ vattabbe
sotāpattiniyāmo asaṅkhato arahattaniyāmo asaṅkhato nibbānaṃ asaṅkhatanti āmantā pañca asaṅkhatānīti na hevaṃ vattabbe pañca asaṅkhatānīti āmantā pañca tāṇāni antarikā vāti na hevaṃ vattabbe
niyāmo asaṅkhatoti āmantā micchattaniyāmo asaṅkhatoti na hevaṃ vattabbe micchattaniyāmo saṅkhatoti āmantā sammattaniyāmo saṅkhatoti na  hevaṃ vattabbe
 na vattabbaṃ  niyāmo asaṅkhatoti āmantā niyāme uppajja niruddhe aniyato hotīti na hevaṃ vattabbe tena  hi niyāmo asaṅkhatoti micchattaniyāme uppajja niruddhe aniyato hotīti na hevaṃ vattabbe tena hi micchattaniyāmo asaṅkhatoti



 paṭiccasamuppādo  asaṅkhatoti āmantā nibbānaṃ tāṇaṃ leṇaṃ saraṇaṃ parāyanaṃ accutaṃ amatanti na hevaṃ vattabbe paṭiccasamuppādo asaṅkhato nibbānaṃ asaṅkhatanti āmantā dve asaṅkhatānīti na hevaṃ vattabbe dve asaṅkhatānīti āmantā dve tāṇāni dve leṇāni dve saraṇāni dve parāyanāni dve accutāni dve amatāni dve nibbānānīti na hevaṃ vattabbe dve nibbānānīti āmantā atthi dvinnaṃ nibbānānaṃ uccanīcatā hīnapaṇītatā ukkaṃsāvakaṃso sīmā vā bhedo vā rāji vā antarikā vāti na hevaṃ vattabbe
 paṭiccasamuppādo  asaṅkhatoti āmantā avijjā asaṅkhatāti na hevaṃ vattabbe avijjā saṅkhatāti āmantā paṭiccasamuppādo saṅkhatoti  na hevaṃ vattabbe paṭiccasamuppādo  asaṅkhatoti āmantā avijjāpaccayā saṅkhārā asaṅkhatāti na hevaṃ vattabbe avijjāpaccayā saṅkhārā saṅkhatāti āmantā paṭiccasamuppādo saṅkhatoti na hevaṃ vattabbe paṭiccasamuppādo asaṅkhatoti āmantā saṅkhārapaccayā viññāṇaṃ asaṅkhatanti na hevaṃ vattabbe saṅkhārapaccayā viññāṇaṃ saṅkhatanti āmantā paṭiccasamuppādo saṅkhatoti na hevaṃ vattabbe paṭiccasamuppādo asaṅkhatoti āmantā viññāṇapaccayā nāmarūpaṃ asaṅkhatanti na hevaṃ vattabbe viññāṇapaccayā nāmarūpaṃ saṅkhatanti āmantā paṭiccasamuppādo saṅkhatoti na hevaṃ vattabbe paṭiccasamuppādo asaṅkhatoti āmantā jātipaccayā jarāmaraṇaṃ asaṅkhatanti na hevaṃ vattabbe jātipaccayā jarāmaraṇaṃ saṅkhatanti āmantā paṭiccasamuppādo  saṅkhatoti na hevaṃ vattabbe
 na vattabbaṃ  paṭiccasamuppādo asaṅkhatoti āmantā nanu vuttaṃ bhagavatā  jātipaccayā bhikkhave jarāmaraṇaṃ uppādā vā tathāgatānaṃ anuppādā vā tathāgatānaṃ ṭhitāva sā dhātu dhammaṭṭhitatā dhammaniyāmatā idappaccayatā taṃ tathāgato abhisambujjhati  abhisameti abhisambujjhitvā abhisametvā ācikkhati deseti paññāpeti paṭṭhapeti vivarati vibhajati uttāniṃ karoti passathāti cāha  jātipaccayā bhikkhave jarāmaraṇaṃ  bhavapaccayā bhikkhave jāti avijjāpaccayā bhikkhave saṅkhārā uppādā vā tathāgatānaṃ anuppādā vā tathāgatānaṃ ṭhitāva sā dhātu passathāti cāha  avijjāpaccayā bhikkhave saṅkhārā iti kho bhikkhave yā tatra tathatā avitathatā anaññathatā idappaccayatā  ayaṃ vuccati bhikkhave paṭiccasamuppādoti  attheva suttantoti āmantā tena hi paṭiccasamuppādo asaṅkhatoti
 avijjāpaccayā saṅkhārāti yā tattha dhammaṭṭhitatā dhammaniyāmatā asaṅkhatā nibbānaṃ asaṅkhatanti āmantā dve asaṅkhatānīti na hevaṃ vattabbe dve asaṅkhatānīti āmantā dve tāṇāni antarikā vāti na hevaṃ vattabbe
avijjāpaccayā  saṅkhārāti yā tattha dhammaṭṭhitatā dhammaniyāmatā asaṅkhatā saṅkhārapaccayā viññāṇanti yā tattha dhammaṭṭhitatā dhammaniyāmatā asaṅkhatā nibbānaṃ asaṅkhatanti āmantā tīṇi asaṅkhatānīti na  hevaṃ vattabbe tīṇi asaṅkhatānīti āmantā tīṇi tāṇāni antarikā vāti na hevaṃ vattabbe
avijjāpaccayā saṅkhārāti yā tattha dhammaṭṭhitatā dhammaniyāmatā asaṅkhatā saṅkhārapaccayā viññāṇanti yā tattha dhammaṭṭhitatā dhammaniyāmatā asaṅkhatā jātipaccayā jarāmaraṇanti yā  tattha dhammaṭṭhitatā dhammaniyāmatā asaṅkhatā nibbānaṃ asaṅkhatanti āmantā dvādasa asaṅkhatānīti na hevaṃ vattabbe dvādasa asaṅkhatānīti āmantā dvādasa tāṇāni dvādasa leṇāni antarikā vāti na hevaṃ vattabbe



 cattāri  saccāni asaṅkhatānīti āmantā cattāri tāṇāni cattāri leṇāni cattāri saraṇāni cattāri parāyanāni cattāri accutāni cattāri amatāni cattāri nibbānānīti na hevaṃ vattabbe cattāri nibbānānīti āmantā atthi catunnaṃ nibbānānaṃ uccanīcatā hīnapaṇītatā ukkaṃsāvakaṃso sīmā vā bhedo vā rāji vā antarikā vāti na hevaṃ vattabbe
dukkhasaccaṃ asaṅkhatanti āmantā  dukkhaṃ asaṅkhatanti na hevaṃ vattabbe dukkhasaccaṃ asaṅkhatanti āmantā kāyikaṃ dukkhaṃ cetasikaṃ dukkhaṃ sokaparidevadukkhadomanassaupāyāsā asaṅkhatāti na hevaṃ vattabbe samudayasaccaṃ asaṅkhatanti āmantā samudayo asaṅkhatoti na hevaṃ vattabbe samudayasaccaṃ asaṅkhatanti āmantā kāmataṇhā bhavataṇhā vibhavataṇhā  asaṅkhatāti na hevaṃ vattabbe maggasaccaṃ asaṅkhatanti āmantā maggo asaṅkhatoti na hevaṃ vattabbe maggasaccaṃ asaṅkhatanti āmantā sammādiṭṭhi sammāsamādhi asaṅkhatoti na hevaṃ vattabbe
dukkhaṃ  saṅkhatanti āmantā dukkhasaccaṃ saṅkhatanti na hevaṃ vattabbe kāyikaṃ dukkhaṃ cetasikaṃ dukkhaṃ sokaparidevadukkhadomanassaupāyāsā saṅkhatāti āmantā dukkhasaccaṃ saṅkhatanti na hevaṃ vattabbe samudayo saṅkhatoti āmantā samudayasaccaṃ saṅkhatanti na hevaṃ vattabbe kāmataṇhā bhavataṇhā vibhavataṇhā saṅkhatāti āmantā  samudayasaccaṃ saṅkhatanti na hevaṃ vattabbe maggo saṅkhatoti āmantā maggasaccaṃ saṅkhatanti na hevaṃ vattabbe sammādiṭṭhi sammāsamādhi saṅkhatoti āmantā maggasaccaṃ saṅkhatanti na hevaṃ vattabbe
 nirodhasaccaṃ asaṅkhataṃ nirodho asaṅkhatoti āmantā dukkhasaccaṃ asaṅkhataṃ dukkhaṃ  asaṅkhatanti na hevaṃ vattabbe nirodhasaccaṃ asaṅkhataṃ nirodho asaṅkhatoti āmantā samudayasaccaṃ asaṅkhataṃ samudayo asaṅkhatoti na hevaṃ vattabbe nirodhasaccaṃ asaṅkhataṃ nirodho asaṅkhatoti āmantā maggasaccaṃ asaṅkhataṃ maggo asaṅkhatoti na hevaṃ vattabbe
dukkhasaccaṃ  asaṅkhataṃ dukkhaṃ saṅkhatanti āmantā nirodhasaccaṃ asaṅkhataṃ nirodho saṅkhatoti na hevaṃ vattabbe samudayasaccaṃ asaṅkhataṃ samudayo saṅkhatoti āmantā nirodhasaccaṃ asaṅkhataṃ nirodho saṅkhatoti na hevaṃ vattabbe maggasaccaṃ asaṅkhataṃ maggo saṅkhatoti āmantā nirodhasaccaṃ asaṅkhataṃ nirodho saṅkhatoti na hevaṃ vattabbe
 na vattabbaṃ  cattāri saccāni asaṅkhatānīti āmantā  nanu vuttaṃ bhagavatā  cattārimāni bhikkhave tathāni avitathāni anaññathāni! katamāni cattāri idaṃ dukkhanti bhikkhave tathametaṃ avitathametaṃ anaññathametaṃ ayaṃ dukkhasamudayoti ayaṃ dukkhanirodhoti ayaṃ dukkhanirodhagāminī paṭipadāti tathametaṃ avitathametaṃ anaññathametaṃ imāni kho bhikkhave cattāri tathāni avitathāni anaññathānīti  attheva suttantoti āmantā tena hi cattāri saccāni asaṅkhatānīti



 ākāsānañcāyatanaṃ  asaṅkhatanti āmantā nibbānaṃ tāṇaṃ  leṇaṃ saraṇaṃ parāyanaṃ accutaṃ amatanti na hevaṃ vattabbe ākāsānañcāyatanaṃ asaṅkhataṃ nibbānaṃ  asaṅkhatanti āmantā dve asaṅkhatānīti na hevaṃ vattabbe dve asaṅkhatānīti āmantā dve tāṇāni antarikā vāti na hevaṃ vattabbe
ākāsānañcāyatanaṃ asaṅkhatanti āmantā ākāsānañcāyatanaṃ bhavo gati sattāvāso saṃsāro yoni viññāṇaṭṭhiti attabhāvapaṭilābhoti āmantā asaṅkhataṃ  bhavo gati sattāvāso saṃsāro yoni viññāṇaṭṭhiti attabhāvapaṭilābhoti na hevaṃ vattabbe
atthi ākāsānañcāyatanūpagaṃ kammanti āmantā atthi asaṅkhatūpagaṃ kammanti na hevaṃ vattabbe atthi ākāsānañcāyatanūpagā sattāti āmantā atthi asaṅkhatūpagā sattāti na hevaṃ vattabbe
ākāsānañcāyatane sattā jāyanti jīyanti mīyanti cavanti upapajjantīti āmantā asaṅkhate sattā jāyanti jīyanti mīyanti cavanti upapajjantīti na hevaṃ vattabbe ākāsānañcāyatane atthi vedanā saññā saṅkhārā viññāṇanti āmantā asaṅkhate atthi vedanā saññā saṅkhārā viññāṇanti na hevaṃ vattabbe ākāsānañcāyatanaṃ catuvokārabhavoti āmantā asaṅkhataṃ catuvokārabhavoti na hevaṃ vattabbe
 na  vattabbaṃ  cattāro āruppā asaṅkhatāti āmantā nanu cattāro āruppā anejā vuttā bhagavatāti āmantā hañci cattāro āruppā anejā vuttā bhagavatā tena vata re vattabbe cattāro āruppā asaṅkhatāti



 nirodhasamāpatti  asaṅkhatāti āmantā nibbānaṃ tāṇaṃ leṇaṃ saraṇaṃ parāyanaṃ accutaṃ amatanti na hevaṃ vattabbe nirodhasamāpatti asaṅkhatā nibbānaṃ asaṅkhatanti āmantā dve asaṅkhatānīti na hevaṃ vattabbe dve asaṅkhatānīti āmantā dve tāṇāni antarikā vāti na hevaṃ vattabbe
nirodhasamāpatti asaṅkhatāti āmantā atthi keci nirodhaṃ samāpajjanti paṭilabhanti uppādenti samuppādenti uṭṭhapenti samuṭṭhapenti nibbattenti abhinibbattenti janenti sañjanentīti āmantā atthi keci asaṅkhataṃ samāpajjanti paṭilabhanti uppādenti samuppādenti uṭṭhapenti samuṭṭhapenti nibbattenti abhinibbattenti janenti sañjanentīti na hevaṃ vattabbe
 nirodhā vodānaṃ vuṭṭhānaṃ paññāyatīti āmantā asaṅkhatā vodānaṃ vuṭṭhānaṃ paññāyatīti  na hevaṃ vattabbe nirodhaṃ samāpajjantassa paṭhamaṃ nirujjhati vacīsaṅkhāro tato kāyasaṅkhāro tato cittasaṅkhāroti āmantā asaṅkhataṃ samāpajjantassa paṭhamaṃ nirujjhati vacīsaṅkhāro tato kāyasaṅkhāro tato cittasaṅkhāroti na hevaṃ vattabbe nirodhā vuṭṭhahantassa paṭhamaṃ uppajjati cittasaṅkhāro tato kāyasaṅkhāro tato vacīsaṅkhāroti āmantā  asaṅkhatā vuṭṭhahantassa paṭhamaṃ uppajjati cittasaṅkhāro tato kāyasaṅkhāro tato vacīsaṅkhāroti na hevaṃ vattabbe
nirodhā vuṭṭhitaṃ tayo phassā phusanti  suññato phasso animitto phasso appaṇihito phassoti āmantā asaṅkhatā vuṭṭhitaṃ tayo phassā phusanti  suññato phasso animitto phasso appaṇihito phassoti na hevaṃ vattabbe
nirodhā vuṭṭhitassa vivekaninnaṃ cittaṃ hoti vivekapoṇaṃ vivekapabbhāranti āmantā asaṅkhatā  vuṭṭhitassa vivekaninnaṃ cittaṃ hoti vivekapoṇaṃ vivekapabbhāranti na hevaṃ vattabbe
 na  vattabbaṃ  nirodhasamāpatti asaṅkhatāti āmantā saṅkhatāti na hevaṃ vattabbe tena hi nirodhasamāpatti asaṅkhatāti



 ākāso  asaṅkhatoti āmantā nibbānaṃ tāṇaṃ leṇaṃ saraṇaṃ parāyanaṃ accutaṃ amatanti na hevaṃ vattabbe ākāso asaṅkhato nibbānaṃ asaṅkhatanti āmantā dve asaṅkhatānīti na hevaṃ vattabbe dve asaṅkhatānīti āmantā  dve tāṇāni antarikā vāti na hevaṃ vattabbe
ākāso asaṅkhatoti āmantā atthi keci anākāsaṃ ākāsaṃ karontīti āmantā atthi keci saṅkhataṃ asaṅkhataṃ karontīti na hevaṃ vattabbe atthi keci ākāsaṃ anākāsaṃ karontīti āmantā atthi keci asaṅkhataṃ saṅkhataṃ karontīti na hevaṃ vattabbe
ākāse pakkhino gacchanti candimasūriyā gacchanti tārakarūpāni gacchanti iddhiṃ vikubbanti bāhuṃ cālenti pāṇiṃ cālenti leḍḍuṃ khipanti laguḷaṃ khipanti iddhiṃ  khipanti usuṃ khipantīti āmantā asaṅkhate pakkhino gacchanti candimasūriyā gacchanti tārakarūpāni  gacchanti iddhiṃ vikubbanti bāhuṃ cālenti pāṇiṃ cālenti leḍḍuṃ khipanti laguḷaṃ khipanti iddhiṃ khipanti usuṃ khipantīti na hevaṃ vattabbe
 ākāsaṃ  parivāretvā gharāni karonti koṭṭhāni karontīti āmantā asaṅkhataṃ parivāretvā gharāni karonti koṭṭhāni karontīti na hevaṃ vattabbe
udapāne  khaññamāne anākāso ākāso hotīti āmantā saṅkhataṃ asaṅkhataṃ hotīti na hevaṃ vattabbe
tucchaudapāne pūriyamāne tucchakoṭṭhe pūriyamāne tucchakumbhiyā pūriyamānāya ākāso antaradhāyatīti āmantā asaṅkhataṃ  antaradhāyatīti na hevaṃ vattabbe
 na vattabbaṃ  ākāso asaṅkhatoti āmantā ākāso saṅkhatoti na hevaṃ vattabbe tena hi ākāso asaṅkhatoti



 ākāso sanidassanoti āmantā rūpaṃ rūpāyatanaṃ rūpadhātu nīlaṃ pītakaṃ lohitakaṃ odātaṃ cakkhuviññeyyaṃ cakkhusmiṃ paṭihaññati cakkhussa āpāthaṃ āgacchatīti na hevaṃ vattabbe
ākāso  sanidassanoti āmantā cakkhuñca paṭicca ākāsañca uppajjati cakkhuviññāṇanti na hevaṃ vattabbe  
cakkhuñca paṭicca ākāsañca uppajjati cakkhuviññāṇanti āmantā cakkhuñca paṭicca ākāsañca uppajjati cakkhuviññāṇanti  attheva  suttantoti natthi cakkhuñca paṭicca rūpe ca uppajjati cakkhuviññāṇanti   attheva suttantoti āmantā hañci cakkhuñca paṭicca rūpe ca uppajjati cakkhuviññāṇanti  attheva suttanto no ca vata re vattabbe  cakkhuñca  paṭicca ākāsañca uppajjati cakkhuviññāṇanti
 na vattabbaṃ  ākāso sanidassanoti āmantā nanu passati dvinnaṃ rukkhānaṃ antaraṃ dvinnaṃ thambhānaṃ antaraṃ tāḷacchiddaṃ vātapānacchiddanti āmantā  hañci passati dvinnaṃ rukkhānaṃ antaraṃ dvinnaṃ thambhānaṃ antaraṃ tāḷacchiddaṃ vātapānacchiddaṃ tena vata re vattabbe  ākāso sanidassanoti



 pathavīdhātu sanidassanāti āmantā rūpaṃ rūpāyatanaṃ rūpadhātu nīlaṃ pītakaṃ lohitakaṃ odātaṃ cakkhuviññeyyaṃ cakkhusmiṃ paṭihaññati cakkhussa  āpāthaṃ āgacchatīti na hevaṃ vattabbe
pathavīdhātu sanidassanāti āmantā cakkhuñca paṭicca pathavīdhātuñca uppajjati cakkhuviññāṇanti na hevaṃ vattabbe
cakkhuñca  paṭicca pathavīdhātuñca uppajjati cakkhuviññāṇanti āmantā cakkhuñca paṭicca pathavīdhātuñca uppajjati cakkhuviññāṇanti  attheva suttantoti natthi cakkhuñca paṭicca rūpe ca uppajjati cakkhuviññāṇanti  attheva suttantoti āmantā hañci  cakkhuñca paṭicca rūpe ca uppajjati cakkhuviññāṇanti  attheva suttanto no ca vata re vattabbe  cakkhuñca paṭicca pathavīdhātuñca uppajjati cakkhuviññāṇanti
 na vattabbaṃ  pathavīdhātu sanidassanāti āmantā nanu passati bhūmiṃ pāsāṇaṃ pabbatanti āmantā hañci passati  bhūmiṃ pāsāṇaṃ pabbataṃ tena vata re vattabbe  pathavīdhātu sanidassanāti
na vattabbaṃ  āpodhātu sanidassanāti āmantā nanu passati udakanti āmantā hañci passati udakaṃ tena vata re vattabbe  āpodhātu sanidassanāti
na vattabbaṃ  tejodhātu sanidassanāti āmantā nanu passati aggiṃ jalantanti āmantā hañci passati aggiṃ jalantaṃ tena vata re vattabbe  tejodhātu sanidassanāti
na  vattabbaṃ  vāyodhātu  sanidassanāti āmantā nanu passati vātena rukkhe sañcāliyamāneti āmantā hañci passati vātena rukkhe sañcāliyamāne tena vata re vattabbe  vāyodhātu sanidassanāti



 cakkhundriyaṃ  sanidassananti āmantā rūpaṃ rūpāyatanaṃ rūpadhātu cakkhussa āpāthaṃ āgacchatīti na hevaṃ vattabbe
cakkhundriyaṃ sanidassananti āmantā cakkhuñca paṭicca cakkhundriyañca uppajjati cakkhuviññāṇanti na  hevaṃ vattabbe
cakkhuñca paṭicca cakkhundriyañca uppajjati cakkhuviññāṇanti āmantā cakkhuñca paṭicca cakkhundriyañca uppajjati cakkhuviññāṇanti  attheva suttantoti natthi cakkhuñca paṭicca rūpe ca uppajjati cakkhuviññāṇanti  attheva suttantoti āmantā hañci cakkhuñca paṭicca rūpe ca uppajjati cakkhuviññāṇanti  attheva suttanto no ca vata re vattabbe  cakkhuñca paṭicca cakkhundriyañca uppajjati cakkhuviññāṇanti
 na  vattabbaṃ  pañcindriyāni sanidassanānīti āmantā nanu passati cakkhuṃ sotaṃ ghānaṃ jivhaṃ kāyanti āmantā hañci passati cakkhuṃ sotaṃ ghānaṃ jivhaṃ kāyaṃ tena vata re vattabbe  pañcindriyāni sanidassanānīti



 kāyakammaṃ sanidassananti āmantā rūpaṃ rūpāyatanaṃ rūpadhātu nīlaṃ pītakaṃ lohitakaṃ  odātaṃ cakkhuviññeyyaṃ cakkhusmiṃ paṭihaññati cakkhussa āpāthaṃ āgacchatīti na hevaṃ vattabbe
kāyakammaṃ  sanidassananti āmantā cakkhuñca paṭicca kāyakammañca uppajjati cakkhuviññāṇanti na hevaṃ vattabbe
cakkhuñca paṭicca kāyakammañca uppajjati cakkhuviññāṇanti āmantā cakkhuñca paṭicca kāyakammañca uppajjati cakkhuviññāṇanti  attheva suttantoti natthi cakkhuñca  paṭicca rūpe ca uppajjati cakkhuviññāṇanti  attheva suttantoti āmantā hañci cakkhuñca paṭicca rūpe ca uppajjati cakkhuviññāṇanti  attheva suttanto no ca vata re vattabbe  cakkhuñca paṭicca kāyakammañca uppajjati cakkhuviññāṇanti
 na  vattabbaṃ  kāyakammaṃ sanidassananti āmantā nanu passati abhikkamantaṃ paṭikkamantaṃ ālokentaṃ vilokentaṃ samiñjentaṃ pasārentanti āmantā hañci passati abhikkamantaṃ paṭikkamantaṃ ālokentaṃ vilokentaṃ samiñjentaṃ pasārentaṃ tena vata re vattabbe  kāyakammaṃ sanidassananti


tassuddānaṃ 
niyamo asaṅkhato paṭiccasamuppādo asaṅkhato cattāri saccāni asaṅkhatāni cattāro āruppā asaṅkhatā nirodhasamāpatti asaṅkhatā ākāso asaṅkhato ākāso sanidassano cattāro mahābhūtā pañcindriyāni tatheva kāyakammanti
