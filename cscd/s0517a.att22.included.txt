

 idāni  vipassanāpaṭisaṃyuttāya satipaṭṭhānakathāya anantaraṃ vipassanāpabhedaṃ dassentena kathitāya suttantapubbaṅgamāya vipassanākathāya apubbatthānuvaṇṇanā tattha suttante tāva iti sabbanāmattā yo  vā so vā sabbopi saṅgahito hoti ti ekaṃsatthe nipāto nti appamattakampi saṅkhāraṃ ti ettha vipassanāñāṇameva lokuttaramaggaṃ anulometīti anulomikaṃ tadeva khantimapekkhitvā anulomikā sabbasaṅkhārā tassa aniccato dukkhato anattato khamanti ruccantīti khanti sā mudukā majjhimā tikkhāti tividhā kalāpasammasanādikā udayabbayañāṇapariyosānā mudukānulomikā khanti bhaṅgānupassanādikā saṅkhārupekkhāñāṇapariyosānā majjhimānulomikā khanti anulomañāṇaṃ tikkhānulomikā khanti ti upeto ti yathāvuttaṃ etaṃ ṭhānaṃ etaṃ kāraṇaṃ na vijjati nti ettha hitasukhāvaho me bhavissatīti evaṃ āsīsato tatheva sambhavato  asubhādīsu ca asubhantiādiaviparītappavattisabbhāvato ca sammā sabhāvoti sammatto anantaraphaladānāya arahattuppattiyā ca niyāmabhūtattā niyāmo nicchayoti attho sammatto ca so niyāmo cāti sammattaniyāmo ko so lokuttaramaggo visesato pana sotāpattimaggo tena hi magganiyāmena niyatattā niyato sambodhiparāyaṇoti  vuttaṃ taṃ sammattaniyāmaṃ okkamissati pavisissatīti etaṃ aṭṭhānanti attho gotrabhuno pana maggassa āvajjanaṭṭhāniyattā taṃ anādiyitvā anulomikakhantiyā anantaraṃ sammattaniyāmokkamanaṃ vuttanti veditabbaṃ atha vā aṭṭhārasasu mahāvipassanāsu gotrabhu vivaṭṭanānupassanā hotīti anulomikakhantiyā eva saṅgahitā hoti catūsupi suttantesu imināva nayena attho veditabbo etehi anulomikakhantisammattaniyāmacatuariyaphalavasena ca cha dhammāti chakkanipāte   cattāro suttantā vuttā kaṇhapakkhasukkapakkhadvayavasena hi cattāro suttantāva hontīti
tiādike pucchāpubbaṅgame suttantaniddese tiādīsu nāmarūpañca nāmarūpassa paccaye ca pariggahetvā kalāpasammasanavasena āraddhavipassako yogāvacaro pañcasu khandhesu ekekaṃ khandhaṃ aniccantikatāya ādiantavatāya ca  passati  uppādavayapaṭipīḷanatāya dukkhavatthutāya ca  paccayayāpanīyatāya rogamūlatāya ca  dukkhatāsūlayogitāya kilesāsucipaggharaṇatāya uppādajarābhaṅgehi uddhumātaparipakkapabhinnatāya ca  pīḷājanakatāya antotudanatāya dunnīharaṇīyatāya ca  vigarahaṇīyatāya avaḍḍhiāvahanatāya aghavatthutāya ca  aseribhāvajanakatāya ābādhapadaṭṭhānatāya ca  avasatāya avidheyyatāya ca  byādhijarāmaraṇehi lujjanapalujjanatāya  anekabyasanāvahanatāya  aviditānaṃyeva vipulānaṃ anatthānaṃ āvahanato sabbūpaddavavatthutāya ca  sabbabhayānaṃ ākaratāya ca dukkhavūpasamasaṅkhātassa paramassāsassa paṭipakkhabhūtatāya ca  anekehi anatthehi anubaddhatāya dosūpasaṭṭhatāya upasaggo viya anadhivāsanārahatāya ca  byādhijarāmaraṇehi ceva lobhādīhi ca lokadhammehi pacalitatāya  upakkamena ceva sarasena ca pabhaṅgupagamanasīlatāya  sabbāvatthanipātitāya thirabhāvassa ca abhāvatāya  atāyanatāya ceva alabbhaneyyakhematāya ca  allīyituṃ anarahatāya allīnānampi ca leṇakiccākāritāya  nissitānaṃ bhayasārakattābhāvena  yathāparikappitehi dhuvasubhasukhattabhāvehi rittatāya  rittatāyeva  appakattā vā appakampi hi loke tucchanti vuccati sāminivāsivedakakārakādhiṭṭhāyakavirahitatāya  sayañca asāmikabhāvāditāya  pavattidukkhatāya dukkhassa ca ādīnavatāya  atha vā ādīnaṃ vāti gacchati pavattatīti ādīnavo kapaṇamanussassetaṃ adhivacanaṃ khandhāpi ca kapaṇāyevāti ādīnavasadisatāya ādīnavato jarāya ceva maraṇena cāti dvedhā pariṇāmapakatitāya  dubbalatāya pheggu viya sukhabhañjanīyatāya ca  aghahetutāya  mittamukhasapatto viya vissāsaghātitāya  vigatabhavatāya vibhavasambhūtatāya ca  āsavapadaṭṭhānatāya  hetupaccayehi  abhisaṅkhatatāya  maccumārakilesamārānaṃ āmisabhūtatāya  jātijarābyādhimaraṇapakatitāya  sokaparidevaupāyāsahetutāya  taṇhādiṭṭhiduccaritasaṃkilesānaṃ visayadhammatāya  passati sabbesu ca imesu passatīti pāṭhaseso daṭṭhabbo
ti samūhato vuttepi ekekakhandhavasena atthavaṇṇanā kalāpasammasanañāṇaniddese visuṃ visuṃ āgatattā pariyosāne ca visuṃ visuṃ khandhānaṃ vasena anupassanānaṃ gaṇitattā samūhe pavattavacanānaṃ avayavepi pavattisambhavato ca katāti veditabbā visuṃ visuṃ pavattasammasanānaṃ ekato saṅkhipitvā vacanavasena vā pañcakkhandheti vuttanti veditabbaṃ ekappahārena pañcahi khandhehi vuṭṭhātīti  aṭṭhakathāvacanasabbhāvato vā pañcannaṃ khandhānaṃ ekato sammasanaṃ vā yujjatiyevāti tiādīnavañāṇaniddese vuttanayena vipassanākāle santipadañāṇavasena niccaṃ nibbānanti passanto ti maggakkhaṇe okkamati phalakkhaṇe pana okkanto nāma hoti eseva nayo sabbesupi niyāmokkamanapariyāyesu nti ārogyabhūtaṃ nti sallavirahitaṃ eseva nayo īdisesu nti ābādhavirahitaṃ ābādhapaṭipakkhabhūtaṃ vā esa nayo īdisesu nti aññapaccayavirahitaṃ ti ca nti ca keci saṃyogaṃ katvā paṭhanti nti sabbasaṅkhārasuññattā uttamattā ca paramasuññaṃ nti saṅkhatāsaṅkhatānaṃ aggabhūtattā uttamatthaṃ  liṅgavipallāsavasena napuṃsakavacanaṃ nibbānassa ca suññattā anattattā ca imasmiṃ dvaye paṭilomapariyāyo na vutto nti āsavavirahitaṃ nti āmisavirahitaṃ nti jātivirahitattā anuppannaṃ nti bhaṅgābhāvato maraṇavirahitaṃ maraṇampi hi napuṃsakabhāvavacanavasena matanti vuccati
 evamimāya paṭipāṭiyā vuttāsu ākārabhedabhinnāsu cattālīsāya anupassanāsu sabhāvasaṅgahavasena tīsuyeva anupassanāsu ekasaṅgahaṃ  karonto tiādimāha tāsu yathānurūpaṃ aniccadukkhānattatte yojanā kātabbā avasāne panetā visuṃ visuṃ gaṇanavasena dassitā gaṇanāsu ca gaṇanapaṭipāṭivasena paṭhamaṃ anattānupassanā gaṇitā tattha ti parato rittato tucchato suññato anattatoti ekekasmiṃ khandhe pañca pañca katvā pañcasu khandhesu pañcavīsati  ti aniccato palokato calato pabhaṅguto addhuvato vipariṇāmadhammato asārakato vibhavato saṅkhatato maraṇadhammatoti ekekasmiṃ khandhe dasa dasa katvā pañcasu khandhesu paññāsaṃ ti sesā dukkhato rogatotiādayo  ekekasmiṃ khandhe pañcavīsati pañcavīsati katvā pañcasu khandhesu pañcavīsatisataṃ ti yā anupassanā dukkhe khandhapañcake gaṇanavasena pavuccanti tā sataṃ pañcavīsati cevāti sambandho veditabbo yānīti cettha liṅgavipallāso daṭṭhabboti

