Tudādayo avuddhikā
84.
 Tuda byathāyaṃ (tu) nuda kkhepaṇe likha lekhaṇe,
Kuca saṅkocane rica kkharaṇe khaca bandhane;
85.
 Uca sadde samavāye vijī bhayacalesu (ca),
(Vattate) bhuja koṭille valañjo (tu) valañjane;
86.
 Bhaja sevāputhakkāre ruja roge aṭā’ṭane,
Kuṭacchede (ca) koṭille agā sajjhāyanā’disu;
87.
 Puṇo subha kiraye vatta vattane cata yācane,
Putha pāke pūtibhāve kuthasaṃklesane’(pi ca;)
88.
 (Ubho dhātu) putha-patha vitthāre vida jānane,
Hada uccāra ussagge-cintāyaṃ mida hiṃsane;
89.
 Nandha vinandhane thīna-puna saṅghātavācino,
Kapa acchādane vappa vāraṇe khipa peraṇe;
90.
 Supo saye chupo phasse (vattate) capa sāntvane,
Nabha (dhātu) vihiṃsāyaṃ rumbha uppīḷanādisu;
91.
 Sumbha saṃsumbhane jambha jambhane jubha nicchubhe,
Ṭhubha niṭṭhubhane camu adane chamu hīḷane;
92.
 Jhamu dāhe chamu adane irīya vattane’(pi ca),
Kira (dhātu) vikiraṇe giro nigiraṇā’disu;
93.
 Phura sañcalanādīsu kura saddā’danesu (ca),
Khuracchede vilikhaṇe ghura bhīme gilā’dane;
94.
 Tila snehe cila vāse hila hāve silu’ñchane,
Bila bhede thūla caye kusacchedana pūraṇe;
95.
 Visappavese pharaṇe disā’tisajjanā’disu
Phula phasse musa theyye thusa appikirayāya (tu)
Guḷa mokkhe guḷa parivattanamhi (tudādayo;)
Hū  bhuvādayo luttavikaraṇā
96.
 Hū-bhū sattāya (mu’ccanti) i ajjhāne gatimhi (ca,)
Khā-khyā (dvayaṃ) pakathane ji jaye ñā’vabodhane;
97.
 Sī-ḷī vehāsagamane ṭhā gatīvinivuttiyaṃ,
Nī pāpaṇe muna ñāṇe hana hiṃsāgatīsu (’pi)
98.
 Pārakkhaṇamhi pā pāne brū vācāyaṃ viyattiyaṃ,
Bhā dittiyaṃ mā pamāṇe (atho) yā pāpuṇe (siyā;)
99.
 (Duvepi) rā-lā ādāne vā gatīgandhanesu (pi,)
Asa (dhātu) bhuvi (khyāto) si saye sā samatthiye;
