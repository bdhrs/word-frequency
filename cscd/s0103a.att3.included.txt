

nti aggaññasuttaṃ tatrāyamanuttānapadavaṇṇanā  ti ettha ayaṃ anupubbikathā atīte satasahassakappamatthake ekā upāsikā padumuttaraṃ bhagavantaṃ nimantetvā buddhappamukhassa bhikkhusatasahassassa dānaṃ datvā bhagavato pādamūle nipajjitvā anāgate tumhādisassa buddhassa aggupaṭṭhāyikā homīti patthanaṃ akāsi sā kappasatasahassaṃ devesu ceva manussesu ca saṃsaritvā amhākaṃ bhagavato kāle bhaddiyanagare meṇḍakaseṭṭhiputtassa dhanañcayaseṭṭhino gehe sumanadeviyā kucchimhi paṭisandhiṃ gaṇhi jātakāle tassā visākhāti nāmaṃ akaṃsu sā yadā bhagavā bhaddiyanagaraṃ āgamāsi tadā pañcadāsisatehi saddhiṃ bhagavato paccuggamanaṃ katvā paṭhamadassanamhiyeva sotāpannā ahosi
aparabhāge sāvatthiyaṃ migāraseṭṭhiputtassa puṇṇavaḍḍhanakumārassa gehaṃ gatā tattha naṃ migāraseṭṭhi mātuṭṭhāne ṭhapesi tasmā migāramātāti vuccati patikulaṃ gacchantiyā cassā pitā mahālatāpiḷandhanaṃ nāma kārāpesi tasmiṃ piḷandhane catasso vajiranāḷiyo upayogaṃ agamaṃsu muttānaṃ ekādasa nāḷiyo pavāḷassa dvāvīsati nāḷiyo maṇīnaṃ tettiṃsa nāḷiyo iti etehi ca aññehi ca sattahi ratanehi niṭṭhānaṃ agamāsi taṃ sīse paṭimukkaṃ yāva pādapiṭṭhiyā bhassati pañcannaṃ hatthīnaṃ balaṃ dhārayamānāva naṃ itthī dhāretuṃ sakkoti sā aparabhāge dasabalassa aggupaṭṭhāyikā hutvā taṃ pasādhanaṃ vissajjetvā navahi koṭīhi bhagavato vihāraṃ kārayamānā karīsamatte bhūmibhāge pāsādaṃ kāresi  tassa uparibhūmiyaṃ pañca gabbhasatāni honti heṭṭhimabhūmiyaṃ pañcāti gabbhasahassappaṭimaṇḍito ahosi sā suddhapāsādova na sobhatīti taṃ parivāretvā pañca duvaḍḍhagehasatāni pañca cūḷapāsādasatāni  pañca dīghasālasatāni ca kārāpesi vihāramaho catūhi māsehi niṭṭhānaṃ agamāsi
mātugāmattabhāve  ṭhitāya visākhāya viya aññissā buddhasāsane dhanapariccāgo nāma natthi purisattabhāve ṭhitassa anāthapiṇḍikassa viya aññassāti so hi catupaṇṇāsakoṭiyo vissajjetvā sāvatthiyā dakkhiṇabhāge anurādhapurassa mahāvihārasadise ṭhāne jetavanamahāvihāraṃ nāma kāresi visākhā sāvatthiyā pācīnabhāge uttaradeviyā vihārasadise ṭhāne pubbārāmaṃ nāma kāresi bhagavā imesaṃ dvinnaṃ kulānaṃ anukampāya sāvatthiṃ nissāya viharanto imesu dvīsu vihāresu nibaddhavāsaṃ vasi ekaṃ antovassaṃ jetavane vasati ekaṃ pubbārāme tasmiṃ samaye pana bhagavā pubbārāme viharati tena vuttaṃ pubbārāme migāramātupāsādeti
ti vāseṭṭho ca sāmaṇero bhāradvājo ca ti te neva titthiyaparivāsaṃ vasanti na āpattiparivāsaṃ aparipuṇṇavassattā pana bhikkhubhāvaṃ patthayamānā vasanti tenevāha bhikkhubhāvaṃ ākaṅkhamānāti ubhopi hete udiccabrāhmaṇamahāsālakule nibbattā cattālīsa cattālīsa koṭivibhavā tiṇṇaṃ vedānaṃ pāragū majjhimanikāye  sutvā saraṇaṃ gatā  sutvā pabbajitvā imasmiṃ kāle bhikkhubhāvaṃ ākaṅkhamānā parivasanti ti uttaradakkhiṇena āyatassa pāsādassa puratthimadisābhāge pāsādacchāyāyaṃ yantarajjūhi ākaḍḍhiyamānaṃ ratanasatubbedhaṃ suvaṇṇaagghikaṃ viya anilapathe vidhāvantīhi chabbaṇṇāhi buddharasmīhi sobhamāno aparāparaṃ caṅkamati
ti añjaliṃ paggayha onatasarīrā hutvā anuvattamānā caṅkamiṃsu ti so tesaṃ paṇḍitataro gahetabbaṃ vissajjetabbañca jānāti tasmā taṃ āmantesi ti tumhe kho attha ti brāhmaṇajātikā ti brāhmaṇesu kulīnā kulasampannā ti  brāhmaṇakulato bhogādisampannaṃ brāhmaṇakulaṃ pahāyāti attho ti dasavidhena akkosavatthunā na akkosanti ti nānāvidhāya paribhavakathāya na paribhāsantīti attho iti  bhagavā brāhmaṇā ime sāmaṇere akkosanti paribhāsantīti jānamānova pucchati kasmā ime mayā apucchitā paṭhamataraṃ na kathessanti akathite kathā na samuṭṭhātīti kathāsamuṭṭhāpanatthāya ti  ekaṃsavacane nipāto ekaṃseneva no bhante brāhmaṇā akkosanti paribhāsantīti vuttaṃ hoti ti attano anurūpāya ti yathāruci padabyañjanāni āropetvā āropetvā paripūritāya ti antarā aṭṭhapitāya nirantaraṃ pavattāya
kasmā pana brāhmaṇā ime sāmaṇere akkosantīti appatiṭṭhatāya ime hi sāmaṇerā aggabrāhmaṇānaṃ puttā tiṇṇaṃ vedānaṃ pāragū jambudīpe brāhmaṇānaṃ antare pākaṭā sambhāvitā tesaṃ pabbajitattā aññe brāhmaṇaputtā pabbajiṃsu atha kho brāhmaṇā apatiṭṭhā mayaṃ jātāti imāya appatiṭṭhatāya gāmadvārepi antogāmepi te disvā tumhehi brāhmaṇasamayo bhinno muṇḍasamaṇakassa pacchato pacchato rasagiddhā hutvā vicarathātiādīni ceva pāḷiyaṃ āgatāni brāhmaṇova seṭṭho vaṇṇotiādīni ca vatvā akkosanti sāmaṇerā tesu akkosantesupi kopaṃ vā āghātaṃ vā akatvā kevalaṃ bhagavatā puṭṭhā taggha no bhante brāhmaṇā akkosanti paribhāsantīti ārocesuṃ atha ne bhagavā akkosanākāraṃ pucchanto ti pucchati te ācikkhantā tiādimāhaṃsu
tattha ti jātigottādīnaṃ paññāpanaṭṭhāne brāhmaṇova seṭṭhoti dassenti ti itare tayo vaṇṇā hīnā lāmakāti vadanti ti paṇḍaro ti kāḷako ti jātigottādīnaṃ paññāpanaṭṭhāne sujjhanti ti mahābrahmuno puttā ti ure vasitvā mukhato nikkhantā ure katvā saṃvaḍḍhitāti vā orasā ti  brahmato nibbattā ti brahmunā nimmitā ti brahmuno dāyādā ti hīnaṃ vaṇṇaṃ ajjhupagatā attha ti nindantā jigucchantā vadanti na muṇḍakamattañceva samaṇamattañca sandhāya ti gahapatike ti kāḷake ti mārassa bandhubhūte mārapakkhike ti mahābrahmuno pādānaṃ apaccabhūte pādato jāteti adhippāyo
 taggha vo vāseṭṭha brāhmaṇā porāṇaṃ assarantā evamāhaṃsūti ettha ti nipātamattaṃ sāmivacanaṃ vā tumhākaṃ brāhmaṇāti attho nti porāṇakaṃ aggaññaṃ lokuppatticariyavaṃsaṃ ti assaramānā idaṃ vuttaṃ hoti ekaṃsena vo vāseṭṭha brāhmaṇā porāṇaṃ lokuppattiṃ ananussarantā ajānantā evaṃ vadantīti dissanti kho panāti evamādi tesaṃ laddhibhindanatthāya vuttaṃ tattha ti brāhmaṇānaṃ puttappaṭilābhatthāya  āvāhavivāhavasena kulaṃ ānītā brāhmaṇiyo dissanti tā kho panetā aparena samayena utuniyopi honti sañjātapupphāti attho ti sañjātagabbhā ti puttadhītaro janayamānā ti dārake thaññaṃ pāyantiyo ti brāhmaṇīnaṃ passāvamaggena jātā samānā ti evaṃ vadanti kathaṃ brāhmaṇova seṭṭho vaṇṇo brahmadāyādāti yadi pana nesaṃ taṃ saccavacanaṃ siyā brāhmaṇīnaṃ kucchi mahābrahmassa uro bhaveyya brāhmaṇīnaṃ passāvamaggo mahābrahmuno mukhaṃ bhaveyya na kho panetaṃ evaṃ daṭṭhabbaṃ tenāha te ca brahmūnañceva abbhācikkhantītiādi

ettāvatā mayaṃ mahābrahmuno ure vasitvā mukhato nikkhantāti vattuṃ mā labhantūti imaṃ mukhacchedakavādaṃ vatvā puna cattāropi vaṇṇā kusale dhamme samādāya vattantāva  sujjhantīti dassanatthaṃ tiādimāha ti akusalāti saṅkhātā akusalakoṭṭhāsabhūtā vā esa nayo sabbattha ti ariyabhāve asamatthā ti pakatikāḷakā ti vipākopi  nesaṃ kaṇho dukkhoti attho ti khattiyamhipi te ti ekasmiṃ esa nayo sabbattha
ti nikkilesabhāvena paṇḍarā ti vipākopi nesaṃ sukko sukhoti attho
ti ubhayesu vokiṇṇesu missībhūtesu hutvā vattamānesu katamesu ubhayesūti kaṇhasukkesu dhammesu viññugarahitesu ceva viññuppasatthesu ca ti ettha etesu kaṇhasukkadhammesu vattamānāpi brāhmaṇā yadetaṃ evaṃ vadanti brāhmaṇova seṭṭho vaṇṇotiādi ti ye loke paṇḍitā te nānumodanti na pasaṃsantīti attho tiādimhi ayaṃ saṅkhepattho yaṃ vuttaṃ nānujānantīti taṃ kasmāti ce yasmā imesaṃ catunnaṃ vaṇṇānaṃ yo bhikkhu arahaṃ sammadaññā vimutto so tesaṃ aggamakkhāyati te ca na evarūpā tasmā nesaṃ viññū nānujānanti
ntiādipadesu cettha kilesānaṃ ārakattādīhi kāraṇehi  āsavānaṃ khīṇattā  satta sekkhā puthujjanakalyāṇakā ca brahmacariyavāsaṃ vasanti nāma ayaṃ pana vutthavāsoti  catūhi maggehi catūsu saccesu parijānanādikaraṇīyaṃ kataṃ assāti  kilesabhāro ca khandhabhāro ca ohito assāti  ohitoti ohārito sundaro attho sako vā attho sadattho anuppatto sadattho etenāti  bhavasaṃyojanaṃ vuccati taṇhā sā parikkhīṇā assāti ti sammā hetunā kāraṇena jānitvā vimutto nti  jane etasmiṃ imasmiṃ loketi attho ti idhattabhāve ca parattabhāve
ti  antaravirahitā attano kulena sadisāti attho ti vasavattino nti mahallakatarā nipaccakāraṃ dassenti daharatarā abhivādanādīni karonti tattha nti taṃtaṃvattakaraṇādi anucchavikakammaṃ
ti abhiniviṭṭhā acalaṭṭhitā kassa pana evarūpā saddhā hotīti sotāpannassa so hi niviṭṭhasaddho asinā sīse chejjamānepi buddho abuddhoti vā dhammo adhammoti vā saṅgho asaṅghoti vā na vadati patiṭṭhitasaddho hoti sūrambaṭṭho viya
so kira satthu dhammadesanaṃ sutvā sotāpanno hutvā gehaṃ agamāsi atha māro dvattiṃsavaralakkhaṇappaṭimaṇḍitaṃ buddharūpaṃ māpetvā tassa gharadvāre ṭhatvā satthā āgatoti sāsanaṃ pahiṇi sūrambaṭṭho cintesi ahaṃ idāneva satthu santike dhammaṃ sutvā āgato kiṃ nu kho bhavissatīti upasaṅkamitvā satthusaññāya vanditvā aṭṭhāsi māro āha  ambaṭṭha yaṃ te mayā rūpaṃ aniccaṃ viññāṇaṃ aniccanti kathitaṃ taṃ dukkathitaṃ anupadhāretvāva hi mayā evaṃ vuttaṃ tasmā tvaṃ rūpaṃ niccaṃ viññāṇaṃ niccanti gaṇhāhīti so cintesi  aṭṭhānametaṃ yaṃ buddhā anupadhāretvā apaccakkhaṃ katvā kiñci katheyyuṃ addhā ayaṃ mayhaṃ vicchindajananatthaṃ māro āgatoti tato naṃ tvaṃ mārosīti āha so musāvādaṃ kātuṃ nāsakkhi āma mārosmīti paṭijānāti kasmā āgatosīti tava saddhācālanatthanti āha kaṇha pāpima tvaṃ tāva eko tiṭṭha tādisānaṃ mārānaṃ satampi sahassampi satasahassampi mama saddhaṃ cāletuṃ asamatthaṃ maggena āgatasaddhā nāma thirā silāpathaviyaṃ patiṭṭhitasineru viya acalā hoti kiṃ tvaṃ etthāti accharaṃ pahari so ṭhātuṃ asakkonto tattheva antaradhāyi evarūpaṃ saddhaṃ sandhāyetaṃ vuttaṃ niviṭṭhāti
ti maggamūlassa sañjātattā tena maggamūlena patiṭṭhitā ti thirā ti  sunikhātaindakhīlo viya kenaci cāletuṃ asakkuṇeyyā ti tassa ariyasāvakassa yuttametaṃ vattuṃ kinti bhagavatomhi putto orasoti  evamādi so hi bhagavantaṃ nissāya ariyabhūmiyaṃ jātoti  ure vasitvā mukhato nikkhantadhammaghosavasena maggaphalesu patiṭṭhitattā  ariyadhammato jātattā ariyadhammena ca nimmitattā  navalokuttaradhammadāyajjaṃ arahatīti ti yadetaṃ bhagavatomhi puttoti vatvā dhammajo dhammanimmitoti vuttaṃ taṃ kasmāti ce idānissa atthaṃ dassento ntiādimāha tattha dhammakāyo itipīti kasmā tathāgato dhammakāyoti vutto tathāgato hi tepiṭakaṃ buddhavacanaṃ hadayena cintetvā vācāya abhinīhari tenassa kāyo dhammamayattā dhammova iti dhammo kāyo assāti  dhammakāyattā eva  dhammo hi seṭṭhatthena brahmāti vuccati ti dhammasabhāvo dhammabhūtattā eva 
 ettāvatā bhagavā seṭṭhacchedakavādaṃ dassetvā idāni aparenapi nayena seṭṭhacchedakavādameva dassetuṃ tiādimāha tattha saṃvaṭṭavivaṭṭakathā  vitthāritāva ti itthabhāvaṃ manussattaṃ āgacchanti ti te idha manussaloke nibbattamānāpi opapātikā hutvā maneneva nibbattāti manomayā brahmaloke viya idhāpi nesaṃ pītiyeva āhārakiccaṃ sādhetīti  eteneva nayena dīnipi veditabbānīti

nti sabbaṃ cakkavāḷaṃ ekodakameva bhūtaṃ ti tamo ti cakkhuviññāṇuppattinivāraṇena andhabhāvakaraṇaṃ bahalatamaṃ ti patiṭṭhahi samantato patthari ti tattassa khīrassa ti vaṇṇena sampannā kaṇikārapupphasadiso hissā vaṇṇo ahosi ti gandhena sampannā  dibbagandhaṃ vāyati ti rasena sampannā pakkhittadibbojā viya hoti nti khuddakamakkhikāhi katamadhuṃ nti niddosaṃ makkhikaṇḍakavirahitaṃ ti lolasabhāvo atītānantarepi kappe loloyeva ti acchariyajāto āha ti  vaṇṇopissā manāpo gandhopi raso panassā kīdiso bhavissatīti attho yo tattha uppannalobho so rasapathaviṃ aṅguliyā sāyi aṅguliyā gahetvā jivhagge ṭhapesi
ti jivhagge ṭhapitamattā satta rasaharaṇīsahassāni pharitvā manāpā hutvā tiṭṭhati ti tattha cassa taṇhā uppajji

nti ālopaṃ katvā piṇḍe piṇḍe chinditvā paribhuñjituṃ ārabhiṃsu ti candimā ca sūriyo ca nti pātubhaviṃsu
ko pana tesaṃ paṭhamaṃ pātubhavi ko kasmiṃ vasati kassa kiṃ pamāṇaṃ ko upari ko sīghaṃ gacchati kati nesaṃ vīthiyo kathaṃ caranti kittake ṭhāne ālokaṃ karontīti ubho ekato pātubhavanti sūriyo paṭhamataraṃ paññāyati tesañhi sattānaṃ sayaṃpabhāya antarahitāya andhakāro ahosi te bhītatasitā bhaddakaṃ vatassa sace āloko pātubhaveyyāti cintayiṃsu tato mahājanassa sūrabhāvaṃ janayamānaṃ sūriyamaṇḍalaṃ uṭṭhahi tenevassa sūriyoti nāmaṃ ahosi tasmiṃ divasaṃ ālokaṃ katvā atthaṅgate puna andhakāro ahosi te bhaddakaṃ vatassa sace añño āloko uppajjeyyāti cintayiṃsu atha nesaṃ chandaṃ ñatvāva candamaṇḍalaṃ uṭṭhahi tenevassa candoti nāmaṃ ahosi
tesu cando antomaṇivimāne vasati taṃ bahi rajatena parikkhittaṃ  ubhayampi sītalameva ahosi sūriyo antokanakavimāne vasati taṃ bāhiraṃ phalikaparikkhittaṃ hoti ubhayampi uṇhameva
pamāṇato  cando ujukaṃ ekūnapaññāsayojano parimaṇḍalato tīhi yojanehi ūnadiyaḍḍhasatayojano sūriyo ujukaṃ paññāsayojano parimaṇḍalato diyaḍḍhasatayojano
cando heṭṭhā sūriyo upari antarā nesaṃ yojanaṃ hoti candassa heṭṭhimantato sūriyassa uparimantato yojanasataṃ hoti
cando  ujukaṃ saṇikaṃ gacchati tiriyaṃ sīghaṃ dvīsu passesu nakkhattatārakā gacchanti cando dhenu viya vacchaṃ taṃ taṃ nakkhattaṃ upasaṅkamati nakkhattāni pana attano ṭhānaṃ na vijahanti sūriyassa ujukaṃ gamanaṃ sīghaṃ tiriyaṃ gamanaṃ dandhaṃ so kāḷapakkhauposathato pāṭipadadivase yojanānaṃ satasahassaṃ candamaṇḍalaṃ ohāya gacchati atha cando lekhā viya paññāyati pakkhassa dutiyāya satasahassanti evaṃ yāva uposathadivasā satasahassaṃ satasahassaṃ ohāya gacchati atha cando anukkamena vaḍḍhitvā uposathadivase paripuṇṇo hoti puna pāṭipadadivase yojanānaṃ satasahassaṃ dhāvitvā gaṇhāti dutiyāya satasahassanti evaṃ yāva uposathadivasā satasahassaṃ satasahassaṃ dhāvitvā gaṇhāti atha cando anukkamena hāyitvā uposathadivase sabbaso na paññāyati candaṃ heṭṭhā katvā sūriyo upari hoti mahatiyā pātiyā khuddakabhājanaṃ viya candamaṇḍalaṃ pidhīyati majjhanhike gehacchāyā viya candassa chāyā na paññāyati so chāyāya apaññāyamānāya dūre ṭhitānaṃ divā padīpo viya sayampi na paññāyati
kati nesaṃ vīthiyoti ettha pana ajavīthi nāgavīthi govīthīti tisso vīthiyo honti tattha ajānaṃ udakaṃ paṭikūlaṃ hoti hatthināgānaṃ manāpaṃ gunnaṃ sītuṇhasamatāya phāsu hoti tasmā yaṃ kālaṃ candimasūriyā ajavīthiṃ āruhanti tadā devo ekabindumpi na vassati yadā nāgavīthiṃ ārohanti tadā bhinnaṃ viya nabhaṃ paggharati yadā govīthiṃ ārohanti tadā utusamatā sampajjati candimasūriyā chamāse sineruto bahi nikkhamanti chamāse anto vicaranti te hi āsāḷhamāse sinerusamīpena vicaranti tato pare dve māse nikkhamitvā bahi vicarantā paṭhamakattikamāse majjhena gacchanti tato cakkavāḷābhimukhā gantvā tayo māse cakkavāḷasamīpena  caritvā puna nikkhamitvā  citramāse majjhena gantvā tato dve māse sinerubhimukhā pakkhanditvā puna āsāḷhe sinerusamīpena caranti
kittake ṭhāne ālokaṃ karontīti ekappahārena tīsu dīpesu ālokaṃ karonti kathaṃ imasmiñhi dīpe sūriyuggamanakālo pubbavidehe majjhanhiko hoti uttarakurūsu atthaṅgamanakālo aparagoyāne majjhimayāmo pubbavidehamhi uggamanakālo uttarakurūsu majjhanhiko aparagoyāne atthaṅgamanakālo idha majjhimayāmo uttarakurūsu uggamanakālo aparagoyāne majjhanhiko idha atthaṅgamanakālo pubbavidehe majjhimayāmo aparagoyānadīpe uggamanakālo idha majjhanhiko pubbavidehe atthaṅgamanakālo uttarakurūsu majjhimayāmoti
ti kattikādinakkhattāni ceva sesatārakarūpāni ca candimasūriyehi saddhiṃyeva pāturahesuṃ ti tato sūriyatthaṅgamanato yāva aruṇuggamanā ratti aruṇuggamanato yāva sūriyatthaṅgamanā divāti evaṃ rattindivā paññāyiṃsu atha pañcadasa rattiyo aḍḍhamāso dve aḍḍhamāsā māsoti evaṃ māsaḍḍhamāsā paññāyiṃsu atha cattāro māsā utu tayo utū saṃvaccharoti evaṃ utusaṃvaccharā paññāyiṃsu
ti vaṇṇassa vivaṇṇabhāvo ti tesaṃ vaṇṇaṃ ārabbha uppannaatimānapaccayā nti punappunaṃ uppajjamānātimānasabhāvānaṃ ti sampannarasattā rasāti laddhanāmāya pathaviyā ti anubhāsiṃsu nti aho amhākaṃ madhurarasaṃ antarahitaṃ nti lokuppattivaṃsakathaṃ ti anugacchanti

ti ediso hutvā uṭṭhahi antovāpiyaṃ udake chinne sukkhakalalapaṭalaṃ viya ca uṭṭhahi
ti ekā madhurarasā bhaddālatā ti  nāḷikā ti madhurarasā vata no padālatā ahosi ti sā no etarahi antarahitāti
ti  akaṭṭheyeva bhūmibhāge uppanno ti nikkuṇḍako ti nitthuso ti dibbagandhaṃ vāyati ti suparisuddhaṃ paṇḍaraṃ taṇḍulameva phalati nti sāyaṃ gahitaṭṭhānaṃ pāto pakkaṃ hoti puna virūḷhaṃ paṭipākatikameva gahitaṭṭhānaṃ na paññāyati ti alāyitaṃ hutvā anūnameva paññāyati

ti yā pubbe manussakāle itthī tassa itthiliṅgaṃ pātubhavati pubbe purisassa purisaliṅgaṃ mātugāmo nāma hi purisattabhāvaṃ labhanto anupubbena purisattapaccaye dhamme  pūretvā labhati puriso itthattabhāvaṃ labhanto kāmesumicchācāraṃ nissāya labhati tadā pana pakatiyā mātugāmassa itthiliṅgaṃ purisassa purisaliṅgaṃ pāturahosi nti upanijjhāyantānaṃ olokentānaṃ ti rāgapariḷāho nti chārikaṃ ti niyyamānāya
nti taṃ paṃsukhipanādi adhammoti sammataṃ nti taṃ idāni dhammoti sammataṃ dhammoti taṃ gahetvā vicaranti tathā hi ekaccesu jānapadesu kalahaṃ kurumānā itthiyo tvaṃ kasmā kathesi yā gomayapiṇḍamattampi nālatthāti vadanti nti sevitabbataṃ nti sannidhiṃ katvā ti chinnaṭṭhānaṃ ūnameva hutvā paññāyittha ti ekekasmiṃ ṭhāne kalāpabandhā viya gumbagumbā hutvā
ti sīmaṃ ṭhapeyyāma ti yo hi nāma ti tayo vāre vacanaṃ agaṇhantaṃ pāṇinā pahariṃsu ti taṃ aggaṃ katvā

ti pakāsetabbaṃ pakāseyya khipitabbaṃ khipeyya hāretabbaṃ hāreyyāti vuttaṃ hoti ti yo  tesaṃ satto ko pana soti amhākaṃ bodhisatto ti mayaṃ ekekassa khettato ambaṇambaṇaṃ āharitvā tuyhaṃ sālibhāgaṃ dassāma tayā kiñci kammaṃ na kātabbaṃ tvaṃ amhākaṃ jeṭṭhakaṭṭhāne tiṭṭhāti
nti saṅkhā samaññā paññatti vohāro uppanno nti na kevalaṃ akkharameva te panassa khettasāmino tīhi saṅkhehi abhisekampi akaṃsu ti sukheti pineti ti agganti ñātena agge vā ñātena lokuppattisamaye uppannena abhinibbatti ahosīti

ti pacitvā khāditabbābhāvato vigatadhūmaṅgārā ti koṭṭetvā pacitabbābhāvato patitamusalā ti bhikkhācariyavasena yāgubhattaṃ pariyesantā ti te ete manussā passitvā ti asahamānā asakkontā ti tayo vede abhisaṅkharontā ceva vācentā ca ti vasanti acchentītipi pāṭho esevattho nti mante dhārenti mante vācentīti kho vāseṭṭha idaṃ tena samayena hīnasammataṃ nti taṃ idāni ettake mante dhārenti ettake mante vācentīti seṭṭhasammataṃ jātaṃ ti brāhmaṇagaṇassa
ti methunadhammaṃ samādiyitvā nti gorakkha vāṇijakammādike vissute uggate kammante payojesuṃ
ti tena luddācārakammakhuddācārakammunā suddaṃ suddaṃ lahuṃ lahuṃ kucchitaṃ gacchanti vinassantīti attho ti hoti kho
ti na setacchattaṃ ussāpanamattena sujjhituṃ sakkāti evaṃ attano khattiyadhammaṃ nindamāno esa nayo sabbattha imehi kho vāseṭṭha catūhi maṇḍalehīti iminā imaṃ dasseti samaṇamaṇḍalaṃ nāma visuṃ natthi yasmā pana na sakkā jātiyā sujjhituṃ attano attano sammāpaṭipattiyā visuddhi hoti tasmā imehi catūhi maṇḍalehi samaṇamaṇḍalassa abhinibbatti hoti imāni maṇḍalāni samaṇamaṇḍalaṃ anuvattanti anuvattantāni ca dhammeneva anuvattanti no adhammena samaṇamaṇḍalañhi āgamma sammāpaṭipattiṃ pūretvā suddhiṃ pāpuṇantīti

 idāni yathājātiyā na sakkā sujjhituṃ sammāpaṭipattiyāva sujjhanti tamatthaṃ pākaṭaṃ karonto ti desanaṃ ārabhi tattha ti micchādiṭṭhivasena samādinnakammahetu micchādiṭṭhikammassa vā samādānahetu
ti  kālena kusalaṃ karoti kālena akusalanti evaṃ ubhayakārī ti ekakkhaṇe ubhayavipākadānaṭṭhānaṃ nāma natthi yena pana akusalaṃ bahuṃ kataṃ hoti kusalaṃ mandaṃ so taṃ kusalaṃ nissāya khattiyakule vā brāhmaṇakule vā nibbattati atha naṃ akusalakammaṃ kāṇampi karoti khujjampi pīṭhasappimpi so rajjassa vā anaraho hoti abhisittakāle vā evaṃbhūto bhoge paribhuñjituṃ na sakkoti aparassa maraṇakāle dve balavamallā viya te dvepi kusalākusalakammāni upaṭṭhahanti tesu akusalaṃ balavataraṃ hoti taṃ kusalaṃ paṭibāhitvā tiracchānayoniyaṃ nibbattāpeti kusalakammampi pavattivedanīyaṃ hoti tamenaṃ maṅgalahatthiṃ vā karonti maṅgalaassaṃ vā maṅgalausabhaṃ vā so sampattiṃ anubhavati  idaṃ sandhāya vuttaṃ sukhadukkhappaṭisaṃvedī hotīti

nti cattāro satipaṭṭhānāti ādikoṭṭhāsavasena sattannaṃ paṭipāṭiyā pana sattatiṃsāya bodhipakkhiyānaṃ dhammānaṃ  ti bhāvanaṃ anugantvā paṭipajjitvāti attho ti kilesaparinibbānena parinibbāyati iti bhagavā cattāro vaṇṇe dassetvā vinivattetvā paṭividdhacatusaccaṃ khīṇāsavameva devamanussesu seṭṭhaṃ katvā dassesi
 idāni tamevatthaṃ lokasammatassa brahmunopi vacanadassanānusārena daḷhaṃ katvā dassento ntiādimāha brahmunāpesātiādi ambaṭṭhasutte vitthāritaṃ iti bhagavā ettakena iminā kathāmaggena seṭṭhacchedakavādameva dassetvā suttantaṃ vinivattetvā arahattanikūṭena desanaṃ niṭṭhāpesi ti vāseṭṭhabhāradvāja sāmaṇerāpi hi sakamanā tuṭṭhamanā sādhu sādhūti bhagavato bhāsitaṃ abhinandiṃsu idameva suttantaṃ āvajjantā anumajjantā saha paṭisambhidāhi arahattaṃ pāpuṇiṃsūti


