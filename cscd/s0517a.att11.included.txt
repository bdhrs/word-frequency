
maṇḍapeyyakathāvaṇṇanā
 idāni  tassa maggassa maṇḍapeyyattaṃ dassentena kathitāya bhagavato vacanekadesapubbaṅgamāya maṇḍapeyyakathāya apubbatthānuvaṇṇanā tattha nti yathā sampannaṃ nimmalaṃ vippasannaṃ sappi sappimaṇḍoti vuccati evaṃ vippasannaṭṭhena maṇḍo pātabbaṭṭhena peyyaṃ yañhi pivitvā antaravīthiyaṃ patitā visaññino attano sāṭakādīnampi assāmikā honti taṃ pasannampi na pātabbaṃ mayhaṃ pana idaṃ sikkhattayasaṅgahitaṃ sāsanabrahmacariyaṃ sampannattā nimmalattā vippasannattā maṇḍañca hitasukhāvahattā peyyañcāti maṇḍapeyyanti dīpeti maṇḍo peyyo etthāti maṇḍapeyyaṃ kiṃ taṃ sāsana kasmā sikkhattayaṃ brahmacariyaṃ nāma uttamaṭṭhena nibbānaṃ brahmaṃ nāma sikkhattayaṃ nibbānatthāya pavattanato brahmatthāya cariyāti brahmacariyanti vuccati sāsanabrahmacariyanti taṃyeva ti idamettha kāraṇavacanaṃ yasmā pana satthā sammukhībhūto tasmā vīriyapayogaṃ katvā pivathetaṃ maṇḍaṃ bāhirakañhi bhesajjamaṇḍaṃ vejjassa asammukhā pivantānaṃ pamāṇaṃ vā uggamananiggamanaṃ vā na jānāmāti āsaṅkā hoti vejjassa sammukhā pana vejjo jānissatīti nirāsaṅkā pivanti evamevaṃ amhākañca dhammassāmī satthā sammukhībhūtoti vīriyaṃ katvā pivathāti maṇḍapāne sanniyojeti diṭṭhadhammikasamparāyikaparamatthehi yathārahaṃ anusāsatīti satthā apica satthā bhagavā satthavāhotiādinā (mahāni 190) niddesanayenapettha attho veditabbo sandissamāno mukho bhūtoti sammukhībhūto
maṇḍapeyyaniddese ti tidhābhāvo tidhattaṃ tidhattena maṇḍo tidhattamaṇḍo tividhena maṇḍoti attho ti idaṃ sabbākāraparipuṇṇamaṇḍattayadassanatthaṃ vuttaṃ parinibbutepi pana  satthari ekadesena maṇḍattayaṃ pavattatiyeva teneva cassa niddese satthari sammukhībhūteti avatvā tiādi vuttanti veditabbaṃ
ti  dhammadesanā eva maṇḍo ti desanāpaṭiggāhako eva maṇḍo ti maggabrahmacariyameva maṇḍo
ti desetabbānaṃ saccādīnaṃ imāni nāmānīti nāmavasena kathanā ti dassanā ti jānāpanā ñāṇamukhe ṭhapanā vā āsanaṃ ṭhapento hi āsanaṃ paññāpetīti vuccati ti paññāpanā pavattanāti attho ñāṇamukhe ṭhapanā vā ti vivaṭakaraṇaṃ vivaritvā dassanāti attho ti vibhāgakiriyā vibhāgato dassanāti attho nti pākaṭabhāvakaraṇaṃ atha vā ti desanādīnaṃ channaṃ padānaṃ mūlapadaṃ desanādīni cha padāni tassa atthavivaraṇatthaṃ vuttāni tattha ti ugghaṭitaññūnaṃ vasena saṅkhepato paṭhamaṃ uddesavasena desanā ugghaṭitaññū hi saṅkhepena vuttaṃ paṭhamaṃ vuttañca paṭivijjhanti ti vipañcitaññūnaṃ vasena tesaṃ cittatosanena buddhinisānena ca paṭhamaṃ saṅkhittassa vitthārato niddesavasena paññāpanā ti tesaṃyeva niddiṭṭhassa niddesassa paṭiniddesavasena vitthārataravacanena paññāpanā ti niddiṭṭhassāpi punappunaṃ vacanena vivaraṇā ti  punappunaṃ vuttassāpi vibhāgakaraṇena vibhajanā nti vivaṭassa vitthārataravacanena vibhattassa ca nidassanavacanena uttānīkaraṇaṃ ayaṃ desanā neyyānampi paṭivedhāya hoti ti piyaṅkaramātādikā vinipātikā gahitā ti paṭivedhavasena lokuttaradhammaṃ viññātāro ete hi bhikkhuādayo paṭivedhavasena dhammadesanaṃ paṭiggaṇhantīti tiādīni paṭhamañāṇaniddese vuttatthāni ariyamaggo nibbānena saṃsandanato brahmatthāya cariyāti nti vuccati
 idāni tiādīhi tasmiṃ maggakkhaṇe vijjamānāni indriyabalabojjhaṅgamaggaṅgāni maṇḍapeyyavidhāne yojetvā dasseti tattha ti adhimokkhasaṅkhāto maṇḍo ti pasādavirahito āvilo ti samucchedavasena pahāya nti saddhindriyato adhimokkhamaṇḍassa anaññattepi sati aññaṃ viya katvā vohāravasena vuccati yathā loke nisadapotako nisadapotasarīrassa anaññattepi sati nisadapotassa sarīranti vuccati yathā ca pāḷiyaṃ phusitattantiādīsu dhammato anaññopi bhāvo añño viya vutto yathā ca aṭṭhakathāyaṃ phusanalakkhaṇo phassotiādīsu (dha sa aṭṭha 1 dhammuddesavāra phassapañcamakarāsivaṇṇanā) dhammato anaññampi lakkhaṇaṃ aññaṃ viya vuttaṃ evamidanti veditabbaṃ  ti cettha taṃsamaṅgipuggaloti vuttaṃ hoti taṃsamaṅgipuggalo taṃ maṇḍaṃ pivatīti katvā tena puggalena so maṇḍo pātabbato maṇḍapeyyaṃ nāma hotīti vuttaṃ hoti maṇḍapeyyoti ca vattabbe maṇḍapeyyanti liṅgavipallāso kato sesānampi iminā nayena attho veditabbo apubbesu pana ti pīṇanalakkhaṇāya pītiyā paṭipakkho kilesasantāpo nti upasamapaṭipakkho kilesavasena oḷārikabhāvo asantabhāvo ti paṭisaṅkhānapaṭipakkho kilesavasena asamavāhitabhāvo
 puna aññena pariyāyena maṇḍapeyyavidhiṃ niddisitukāmo tiādimāha tattha ti tasmiṃ saddhindriye tiādīsu saddhindriyassa adhimuccanaṃ attho saddhindriyaṃ dhammo tadeva nānākilesehi vimuttattā vimutti tassa atthassa sampatti  tassa dhammassa sampatti  tassā vimuttiyā sampatti  atha vā atthapaṭilābharati attharaso dhammapaṭilābharati dhammaraso vimuttipaṭilābharati vimuttiraso ti ca taṃsampayuttā tadārammaṇā vā pīti iminā nayena sesapadesupi attho veditabbo imasmiṃ pariyāye maṇḍassa  peyyaṃ maṇḍapeyyanti attho vutto hoti
evaṃ indriyādibodhipakkhiyadhammapaṭipāṭiyā indriyabalabojjhaṅgamaggaṅgānaṃ vasena maṇḍapeyyaṃ dassetvā puna ante ṭhitaṃ brahmacariyamaṇḍaṃ dassento maggassa padhānattā maggaṃ pubbaṅgamaṃ katvā uppaṭipāṭivasena maggaṅgabojjhaṅgabalaindriyāni dassesi  tiādayo yathāyogaṃ lokiyalokuttarā maṇḍā taṃ heṭṭhā vuttanayena veditabbaṃ ti ettha pana dukkhasamudayānaṃ maṇḍattābhāvā mahāhatthipadasutte (ma ni 1300) viya saccañāṇāni saccāti vuttanti veditabbaṃ



