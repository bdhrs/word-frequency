

 bhikkhunikkhandhake ti paṭhamagamanena gantvā viharati ti ettha ti gottaṃ nāmakaraṇadivase panassā laddhasakkārā brāhmaṇā lakkhaṇasampattiṃ disvā sace ayaṃ dhītaraṃ labhissati cakkavattirañño mahesī bhavissati sace puttaṃ labhissati cakkavattirājā bhavissatīti ubhayathāpi mahatīyevassā pajā bhavissatīti byākariṃsu tasmā puttapajāya ceva dhītupajāya ca mahantatāya mahāpajāpatīti nāmaṃ akaṃsu idha pana gottena saddhiṃ saṃsanditvā mahāpajāpati gotamīti vuttaṃ ti bhagavā kapilapuraṃ gantvā paṭhamameva nandaṃ pabbājesi sattame divase rāhulakumāraṃ  pana ubhayanagaravāsikesu yuddhatthāya nikkhantesu satthā gantvā te rājāno saññāpetvā   kathesi rājāno pasīditvā aḍḍhateyyasate aḍḍhateyyasate dārake adaṃsu tāni pañca kumārasatāni satthu santike pabbajiṃsu atha nesaṃ pajāpatiyo sāsanaṃ pesetvā anabhiratiṃ uppādayiṃsu satthā tesaṃ anabhiratiyā uppannabhāvaṃ ñatvā te pañcasate daharabhikkhū kuṇāladahaṃ netvā attano kuṇālakāle nisinnapubbe pāsāṇatale nisīditvā kathāya  tesaṃ anabhiratiṃ vinodetvā sabbepi te sotāpattiphale patiṭṭhāpesi puna mahāvanaṃ ānetvā arahattaphale tesaṃ cittajānanatthaṃ punapi pajāpatiyo sāsanaṃ pahiṇiṃsu te abhabbā mayaṃ gharāvāsassāti paṭisāsanaṃ pahiṇiṃsu tā na dāni amhākaṃ paragharaṃ gantuṃ yuttaṃ mahāpajāpatiyā santikaṃ gantvā pabbajjaṃ anujānāpetvā pabbajissāmāti pañcasatāpi mahāpajāpatiṃ upasaṅkamitvā ayye amhākaṃ pabbajjaṃ anujānāpethāti āhaṃsu mahāpajāpati ca tā itthiyo gahetvā yena bhagavā tenupasaṅkami setacchattassa heṭṭhā rañño parinibbutakāle upasaṅkamītipi vadantiyeva ti puna kapilapurameva pāvisi
ti bodhaneyyasattānaṃ upanissayaṃ olokento yathājjhāsayena viharitvā ti mahājanasaṅgahaṃ karonto uttamāya buddhasiriyā anopamena buddhavilāsena aturitacārikaṃ pakkāmi nti antonivesanasmiṃyeva dasabalaṃ uddissa pabbajjāvesaṃ gahetvā tāpi pañcasatā sākiyāniyo pabbajjāvesaṃyeva gāhāpetvā sabbāhipi tāhi sambahulāhi sākiyānīhi saddhiṃ ti gamanaṃ abhinīhari gamanābhinīharaṇakāle panassā sukumārā rājitthiyo padasā gantuṃ na sakkhissantīti sākiyakoliyarājāno suvaṇṇasivikāyo upaṭṭhāpayiṃsu tā pana yāne āruyha gacchantīhi satthari agāravo kato hotīti ekapaṇṇāsayojanikaṃ maggaṃ padasāva paṭipajjiṃsu rājānopi purato ca pacchato ca ārakkhaṃ saṃvidahāpetvā taṇḍulasappitelādīnaṃ sakaṭāni pūretvā gatagataṭṭhāne āhāraṃ paṭiyādethāti purise pesayiṃsu ti tāsañhi sukhumālattā pādesu eko phoṭo uṭṭheti eko bhijjati ubho pādā kaṭakaṭṭhisamparikiṇṇā viya hutvā uddhumātā tena vuttaṃ sūnehi pādehīti ti dvārakoṭṭhakassa bahi kasmā panevaṃ ṭhitāti evaṃ kirassā ahosi ahaṃ tathāgatena anuññātā sayameva pabbajjāvesaṃ aggahesiṃ evaṃ gahitabhāvo ca pana me sakalajambudīpe pākaṭo jāto sace satthā pabbajjaṃ anujānissati iccetaṃ kusalaṃ sace nānujānissati mahatī garahā bhavissatīti vihāraṃ pavisituṃ asakkontī rodamānā aṭṭhāsi ti kiṃ nu rājakulānaṃ vipatti uppannā kena nu tvaṃ kāraṇena evaṃ vivaṇṇabhāvaṃ pattā sūnehi pādehi ṭhitāti
ti aññenapi kāraṇena ti saṃvaḍḍhikā tumhākaṃ hatthapādesu hatthapādakiccaṃ asādhentesu hatthe ca pāde ca vaḍḍhetvā paṭijaggikāti attho ti divasassa dve tayo vāre nahāpetvā bhojetvā pāyetvā tumhe posesi ti nandakumāro kira bodhisattato katipāheneva daharataro tasmiṃ jāte mahāpajāpati attano puttaṃ dhātīnaṃ datvā  sayaṃ bodhisattassa dhātikiccaṃ sādhayamānā attano thaññaṃ pāyesi taṃ sandhāya thero evamāha ti bahukārātiādīhi tassā guṇaṃ kathetvā puna pabbajjaṃ yācanto evamāha


 satthāpi  itthiyo nāma parittasaddhā ekāyācitamatteyeva pabbajjāya anuññātāya na mama sāsanaṃ garuṃ katvā gaṇhissantīti tikkhattuṃ paṭikkhipitvā idāni garuṃ katvā gāhāpetukāmatāya tiādimāha tattha ti sā eva assā pabbajjāpi upasampadāpi hotu
ti taṃ divasampi upasampannassa nti mānātimānaṃ akatvā pañcapatiṭṭhitena abhivādanaṃ āsanā uṭṭhāya paccuggamanavasena paccuṭṭhānaṃ dasanakhe samodhānetvā añjalikammaṃ āsanapaññāpanabījanādikaṃ anucchavikakammasaṅkhātaṃ sāmīcikammañca kattabbaṃ ti yattha vasantiyā anantarāyena ovādatthāya upasaṅkamanārahe ṭhāne ovādadāyako ācariyo natthi ayaṃ abhikkhuko āvāso nāma evarūpe āvāse vassaṃ na upagantabbaṃ nti anuposathikaṃ nti ovādatthāya upasaṅkamanaṃ ti cakkhunā diṭṭhena ti sotena sutena ti diṭṭhasutavasena parisaṅkitena nti garukaṃ saṅghādisesāpattiṃ nti anūnāni pannarasa divasāni mānattaṃ ti vikālabhojanacchaṭṭhesu sikkhāpadesu ti ekasikkhampi akhaṇḍaṃ katvā pūritasikkhāya
ti dasannaṃ akkosavatthūnaṃ aññatarena akkosavatthunā na akkositabbo bhayupadaṃsanāya kāyaci  paribhāsāya na paribhāsitabbo ti ovādānusāsanidhammakathāsaṅkhāto vacanapatho bhikkhunīnaṃ bhikkhūsu ovaṭo pihito na bhikkhuniyā koci bhikkhu ovaditabbo vā anusāsitabbo vā bhante porāṇakattherā idañcidañca vattaṃ pūrayiṃsūti evaṃ pana paveṇivasena kathetuṃ vaṭṭati ti bhikkhūnaṃ pana bhikkhunīsu vacanapatho anivārito yathāruciyā ovadantu anusāsantu dhammakathaṃ kathentūti ayamettha saṅkhepo vitthārato panesā garudhammakathā mahāvibhaṅge vuttanayeneva veditabbā
ime pana aṭṭha garudhamme satthu santike uggahetvā therena attano ārociyamāne sutvā mahāpajāpatiyā  tāvamahantaṃ domanassaṃ khaṇena paṭippassambhi anotattadahato āhaṭena sītudakassa ghaṭasatena matthake parisittā viya vigatapariḷāhā attamanā hutvā garudhammapaṭiggahaṇena uppannapītipāmojjaṃ āvi karontī tiādikaṃ udānaṃ udānesi tattha ti taruṇo ti yobbaññabhāve ṭhito ti alaṅkārasabhāvo tattha koci taruṇopi yuvā na hoti yathā atitaruṇo koci yuvāpi maṇḍanakajātiko na hoti yathā upasantasabhāvo ālasiyabyasanādīhi vā abhibhūto idha pana daharo ceva yuvā ca maṇḍanakajātiko ca adhippeto tasmā evamāha uppalādīni lokasammatattā vuttāni ito paraṃ yaṃ yaṃ vattabbaṃ taṃ taṃ aṭṭhakathāyaṃ dassitameva
tattha ti idaṃ pañcavassasatato uddhaṃ aṭṭhatvā pañcasuyeva vassasatesu saddhammaṭṭhitiyā kāraṇanidassanaṃ nti ettha paṭisambhidāpattakhīṇāsavaggahaṇena jhānānipi gahitāneva honti na hi nijjhānakānaṃ sabbappakārasampatti ijjhatīti  vuttaṃ ntiādinā ca yaṃ vuttaṃ taṃ khandhakabhāṇakānaṃ matena vuttanti veditabbaṃ   pana evaṃ vuttaṃ 
paṭisambhidāpattehi  vassasahassaṃ aṭṭhāsi chaḷabhiññehi vassasahassaṃ tevijjehi vassasahassaṃ sukkhavipassakehi vassasahassaṃ pātimokkhena vassasahassaṃ aṭṭhāsīti
  
buddhānañhi parinibbānato vassasahassameva paṭisambhidā nibbattetuṃ sakkonti tato paraṃ cha abhiññā tato tāpi nibbattetuṃ asakkontā tisso vijjā nibbattenti gacchante gacchante kāle tāpi nibbattetuṃ asakkontā sukkhavipassakā honti eteneva upāyena anāgāmino sakadāgāmino sotāpannāti 
vuttaṃ
 pana  
paṭhamabodhiyañhi  bhikkhū paṭisambhidāpattā ahesuṃ atha kāle gacchante paṭisambhidā pāpuṇituṃ na sakkhiṃsu chaḷabhiññā ahesuṃ tato cha abhiññā pattuṃ asakkontā tisso vijjā pāpuṇiṃsu idāni kāle gacchante tisso vijjā pāpuṇituṃ asakkontā āsavakkhayamattaṃ pāpuṇissanti tampi asakkontā anāgāmiphalaṃ tampi asakkontā sakadāgāmiphalaṃ tampi asakkontā sotāpattiphalaṃ gacchante kāle sotāpattiphalampi pattuṃ na sakkhissantīti 
vuttaṃ
yasmā cetaṃ sabbaṃ aññamaññapaṭiviruddhaṃ tasmā tesaṃ tesaṃ bhāṇakānaṃ matameva ācariyena tattha tattha dassitanti gahetabbaṃ aññathā hi ācariyasseva pubbāparavirodhappasaṅgo siyāti
ti tāniyeva pañca vassasahassāni pariyattimūlakaṃ sāsananti āha tiādi pariyattiyā hi antarahitāya paṭipatti antaradhāyati paṭipattiyā antarahitāya adhigamo antaradhāyati kiṃkāraṇā ayañhi pariyatti  paṭipattiyā paccayo hoti paṭipatti adhigamassa iti paṭipattitopi pariyattiyeva pamāṇaṃ tattha paṭivedho ca paṭipatti ca hotipi na hotipi ekasmiñhi kāle paṭivedhakarā bhikkhū bahū honti esa bhikkhu puthujjanoti aṅguliṃ pasāretvā dassetabbo hoti imasmiṃyeva dīpe ekavāraṃ puthujjanabhikkhu nāma nāhosi paṭipattipūrakāpi kadāci bahū honti kadāci appā iti paṭivedho ca paṭipatti ca hotipi na hotipi sāsanaṭṭhitiyā pana pariyattiyeva pamāṇaṃ paṇḍito hi tepiṭakaṃ sutvā dvepi pūreti yathā amhākaṃ bodhisatto āḷārassa santike pañcābhiññā satta ca samāpattiyo nibbattetvā nevasaññānāsaññāyatanasamāpattiyā parikammaṃ pucchi so na jānāmīti āha tato udakassa santikaṃ gantvā adhigatavisesaṃ saṃsanditvā nevasaññānāsaññāyatanassa parikammaṃ pucchi so ācikkhi tassa vacanasamanantarameva mahāsatto taṃ sampādesi evameva paññavā bhikkhu pariyattiṃ sutvā dvepi pūreti tasmā pariyattiyā ṭhitāya sāsanaṃ ṭhitaṃ hoti yathāpi mahato taḷākassa pāḷiyā thirāya udakaṃ na ṭhassatīti na vattabbaṃ udake sati padumādīni pupphāni na pupphissantīti na vattabbaṃ evameva mahātaḷākassa thirapāḷisadise tepiṭake buddhavacane sati mahātaḷāke udakasadisā paṭipattipūrakā kulaputtā natthīti na vattabbaṃ tesu sati  mahātaḷāke padumādīni pupphāni viya sotāpannādayo ariyapuggalā natthīti na vattabbaṃ evaṃ ekantato pariyattiyeva pamāṇaṃ
ti ettha ti  tepiṭakaṃ buddhavacanaṃ sāṭṭhakathā pāḷi yāva sā tiṭṭhati tāva pariyatti paripuṇṇā nāma hoti gacchante gacchante kāle kaliyugarājāno adhammikā honti tesu adhammikesu tesampi amaccādayo adhammikā honti tato raṭṭhajanapadavāsinoti tesaṃ adhammikatāya na devo sammā vassati tato sassāni na sampajjanti tesu asampajjantesu paccayadāyakā bhikkhusaṅghassa paccaye dātuṃ na sakkonti bhikkhū paccayehi kilamantā antevāsike saṅgahetuṃ na sakkonti gacchante gacchante kāle pariyatti parihāyati atthavasena dhāretuṃ na sakkonti pāḷivaseneva  dhārenti tato kāle gacchante pāḷimpi sakalaṃ dhāretuṃ na sakkonti paṭhamaṃ abhidhammapiṭakaṃ parihāyati parihāyamānaṃ matthakato paṭṭhāya parihāyati paṭhamameva hi mahāpakaraṇaṃ parihāyati tasmiṃ parihīne yamakaṃ kathāvatthu puggalapaññatti dhātukathā vibhaṅgo dhammasaṅgahoti
evaṃ abhidhammapiṭake parihīne matthakato paṭṭhāya suttantapiṭakaṃ parihāyati paṭhamañhi aṅguttaranikāyo parihāyati tasmimpi paṭhamaṃ ekādasakanipāto tato ekakanipātoti evaṃ aṅguttaranikāye parihīne matthakato paṭṭhāya saṃyuttanikāyo parihāyati paṭhamañhi mahāvaggo parihāyati tato saḷāyatanavaggo khandhakavaggo nidānavaggo sagāthāvaggoti evaṃ saṃyuttanikāye parihīne matthakato paṭṭhāya majjhimanikāyo parihāyati paṭhamañhi uparipaṇṇāsako parihāyati tato majjhimapaṇṇāsako tato mūlapaṇṇāsakoti evaṃ majjhimanikāye parihīne matthakato paṭṭhāya dīghanikāyo parihāyati paṭhamañhi pāthikavaggo parihāyati tato mahāvaggo tato sīlakkhandhavaggoti evaṃ dīghanikāye parihīne suttantapiṭakaṃ parihīnaṃ nāma hoti vinayapiṭakena saddhiṃ jātakameva dhārenti vinayapiṭakañhi lajjino dhārenti lābhakāmā pana suttante kathitepi sallakkhentā natthīti jātakameva dhārenti gacchante kāle jātakampi dhāretuṃ na sakkonti atha nesaṃ paṭhamaṃ vessantarajātakaṃ parihāyati tato paṭilomakkamena puṇṇakajātakaṃ mahānāradajātakanti pariyosāne apaṇṇakajātakaṃ parihāyati vinayapiṭakameva dhārenti
gacchante kāle tampi matthakato paṭṭhāya parihāyati paṭhamañhi parivāro parihāyati tato  khandhako bhikkhunīvibhaṅgo mahāvibhaṅgoti anukkamena uposathakkhandhakamattameva dhārenti tadāpi pariyatti anantarahitāva hoti yāva pana manussesu catuppadikagāthāpi pavattati tāva pariyatti anantarahitāva hoti yadā saddho pasanno rājā hatthikkhandhe suvaṇṇacaṅkoṭakamhi sahassatthavikaṃ ṭhapāpetvā buddhehi kathitaṃ catuppadikaṃ gāthaṃ jānanto imaṃ sahassaṃ gaṇhatūti nagare bheriṃ carāpetvā gaṇhanakaṃ alabhitvā ekavāraṃ carāpite nāmaṃ suṇantāpi honti asuṇantāpīti yāvatatiyaṃ carāpetvā gaṇhanakaṃ alabhitvā rājapurisā  sahassatthavikaṃ puna rājakulaṃ pavesenti tadā pariyatti antarahitā nāma hoti
ti pariyattiyā antarahitāyapi liṅgamattaṃ addhānaṃ pavattissati kathaṃ gacchante gacchante hi kāle cīvaraggahaṇaṃ pattaggahaṇaṃ samiñjanapasāraṇaṃ ālokitavilokitaṃ na pāsādikaṃ hoti nigaṇṭhasamaṇā viya alābupattaṃ bhikkhū pattaṃ aggabāhāya parikkhipitvā ādāya vicaranti ettāvatāpi liṅgaṃ anantarahitameva hoti gacchante pana kāle aggabāhato otāretvā hatthena vā sikkāya vā olambetvā vicaranti cīvarampi rajanasāruppaṃ akatvā oṭṭhaṭṭhivaṇṇaṃ katvā rajanti gacchante kāle rajanampi na hoti dasacchindanaṃ ovaṭṭikāvijjhanaṃ kappamattañca katvā vaḷañjanti puna ovaṭṭikaṃ vijjhitvā kappaṃ na karonti tato ubhayampi akatvā dasā chetvā paribbājakā viya caranti gacchante kāle ko iminā amhākaṃ atthoti khuddakaṃ kāsāvakhaṇḍaṃ hatthe vā gīvāyaṃ vā bandhanti kesesu vā allīyāpenti dārabharaṇaṃ karontā kasitvā vapitvā jīvikaṃ kappetvā vicaranti tadā dakkhiṇaṃ dento jano saṅghaṃ uddissa etesampi deti idaṃ sandhāya bhagavatā vuttaṃ bhavissanti kho panānanda anāgatamaddhānaṃ gotrabhuno kāsāvakaṇṭhā dussīlā pāpadhammā tesu dussīlesu saṅghaṃ uddissa dānaṃ dassanti tadāpāhaṃ ānanda saṅghagataṃ dakkhiṇaṃ asaṅkhyeyyaṃ appameyyaṃ vadāmīti  tato gacchante kāle nānāvidhāni kammāni karontā papañco esa kiṃ iminā amhākanti kāsāvakhaṇḍaṃ chinditvā araññe khipanti tasmiṃ kāle liṅgaṃ antarahitaṃ nāma hoti kassapadasabalassa kira kālato paṭṭhāya yonakānaṃ setavatthāni pārupitvā caraṇacārittaṃ jātaṃ evaṃ pariyattiyā antarahitāyapi liṅgamattaṃ ciraṃ pavattissatīti veditabbaṃ


ti  yaṃ divasaṃ ādiṃ katvā ti tasmiññeva divase ti anuññāya ti evameva kho ahaṃ bhante ānanda ime aṭṭha garudhamme paṭiggaṇhāmi yāvajīvaṃ anatikkamanīyeti paṭijānitvā idāni kasmā varaṃ yācatīti ce parūpavādavivajjanatthaṃ evañhi keci vadeyyuṃ mahāpajāpatiyā paṭhamaṃ sampaṭicchitattā bhikkhūnaṃ bhikkhunīnañca yathāvuḍḍhaṃ abhivādanaṃ nāhosi sā ce varaṃ yāceyya bhagavā anujāneyyāti
ti sarāgabhāvāya kāmarāgabhavarāgaparibrūhanāya ti vaṭṭe saṃyojanatthāya ti vaṭṭassa vaḍḍhanatthāya ti mahicchabhāvāya ti asantuṭṭhibhāvāya ti kilesasaṅgaṇagaṇasaṅgaṇavihārāya ti kusītabhāvāya ti dupposatāya ti sakalavaṭṭato virajjanatthāya ti kāmarāgādīhi visaṃyujjanatthāya ti sabbassapi vaṭṭassa apacayatthāya nibbānāyāti attho ti paccayappicchatādivasena sabbaso icchāpagamāya ti dvādasavidhasantuṭṭhibhāvāya ti pavivittabhāvāya kāyavivekāditadaṅgavivekādivivekasiddhiyā ti kāyikassa ceva cetasikassa ca vīriyassa paggaṇhanatthāya ti sukhaposanatthāya evaṃ yo pariyattidhammo uggahaṇadhāraṇaparipucchāmanasikāravasena yoniso paṭipajjantassa sarāgādibhāvaparivajjanassa kāraṇaṃ hutvā virāgādibhāvāya saṃvattati ekaṃsato  sammadeva apāyādīsu apatanavasena dhāraṇato kilesānaṃ vinayanato satthu sammāsambuddhassa ovādānusiṭṭhibhāvato nti  jāneyyāsi avabujjheyyāsīti attho imasmiṃ sutte paṭhamavārena vaṭṭaṃ dutiyavārena vivaṭṭaṃ kathitaṃ
ti  aparajjhitvā ti kammārahāpi ti āpattiāpannāyopi ti tathākaraṇassa paṭikkhittattā dukkaṭena kāretabbataṃ āpajjanti
ti dvīhi tīhi bhikkhunīhi ti pātimokkhuddesakassa  na ārocenti ti bhikkhunīnaṃ na paccāharanti nti vattabhaṅgaṃ
ti sāmīcidassanametaṃ na pana animantiyā āpatti
ti senāsananissayaṃ apanetvā apare tayo nissaye rukkhamūlasenāsanañhi sā na labhati
ti issariyaṃ pavattenti
ti bhikkhuyeva dūto bhikkhudūto tena bhikkhudūtena bhikkhudūtaṃ katvā upasampādentīti attho
ti nappahoti nti navakammaṃ katvā ettakāni vassāni vasatūti apaloketvā saṅghikabhūmidānaṃ
ti patiṭṭhitagabbhā
ti titthāyatanasaṅkantāya abhabbabhāvūpagamanato na labhati ti ekato vā ubhato vā avassave satipi odissa anuññātattā vaṭṭati sesamettha pāḷito aṭṭhakathāto ca suviññeyyamevāti


