
 evaṃ nānāsuttavasena ekasuttavasena ca hāravicāraṃ dassetvā idāni nayavicāraṃ dassetuṃ ntiādi āraddhaṃ kasmā panettha yathā tattha katamo desanāhāro assādādīnavatāti gāthā ayaṃ desanāhāro kiṃ desayatītiādinā hāraniddeso āraddho evaṃ tattha katamo nandiyāvaṭṭo taṇhañca avijjampi cāti gāthā ayaṃ nandiyāvaṭṭo kiṃ nayatītiādinā anārabhitvā samuṭṭhānamukhena āraddhanti vuccate  hāranayānaṃ visayabhedato yathā hi hārā byañjanamukhena suttassa atthasaṃvaṇṇanā na evaṃ nayā nayā pana nānāsuttato niddhāritehi taṇhāvijjādīhi mūlapadehi catusaccayojanāya nayato anubujjhiyamāno dukkhādiattho so hi maggañāṇaṃ nayati sampāpetīti  paṭivijjhantānaṃ pana ugghaṭitaññuādīnaṃ tiṇṇaṃ veneyyānaṃ vasena mūlapadavibhāgato tidhā vibhattā ekameko cettha yato neti yañca neti tesaṃ saṃkilesavodānānaṃ vibhāgato dvisaṅgaho catuchaaṭṭhadiso cāti bhinno hāranayānaṃ visayo tathā hi vuttaṃ  hārā byañjanavicayo suttassa nayā tayo ca suttatthoti (netti saṅgahavāra) evaṃ visiṭṭhavisayattā hāranayānaṃ hārehi aññathā naye niddisanto tattha katamaṃ nayasamuṭṭhānantiādimāha
tatthāyaṃ  vacanattho  samuṭṭhahanti etenāti  ke samuṭṭhahanti nayā nayānaṃ samuṭṭhānaṃ  kiṃ pana taṃ taṃtaṃmūlapadehi catusaccayojanā sā hi nandiyāvaṭṭādīnaṃ nayānaṃ uppattiṭṭhānatāya samuṭṭhānaṃ bhūmīti ca vuccati tathā ca vakkhati  ayaṃ vuccati nandiyāvaṭṭassa nayassa bhūmīti (netti 81) tiādi nandiyāvaṭṭassa nayassa bhūmidassanaṃ tattha ti asukassa nāma buddhassa bhagavato asukassa vā cakkavattino kāle avijjā bhavataṇhā ca uppannā tato pubbe nāhosīti evaṃ avijjābhavataṇhānaṃ na kāci purimā mariyādā upalabbhati kasmā anamataggattā saṃsārassa vuttañhetaṃ  anamataggoyaṃ bhikkhave saṃsāro pubbā koṭi na paññāyatīti (saṃ ni 2124 kathā 75) vitthāro ti avijjābhavataṇhāsu yadipi avijjāya saṃyojanabhāvo taṇhāya ca nīvaraṇabhāvo  vutto tathāpi avijjāya paṭicchāditādīnavehi bhavehi taṇhā saṃyojetīti imassa atthassa dassanatthaṃ nti vuttaṃ
ti avijjāya missitā avijjāya vā abhinivesavatthūsu baddhā ti avijjāpakkhena avijjāsahāyena dvādasavidhena vipallāsena abhinivesavatthubhūte ārammaṇe pavattanti ti te avijjābhibhūtā rūpādīni niccādito abhinivisantā diṭṭhicaritāti vuccanti diṭṭhicaritā nāmāti attho ti aṭṭhasatataṇhāvicaritena diṭṭhivicarite taṇhāvicarite ca paṭipattiyā vibhajitvā dassetuṃ diṭṭhicaritātiādi vuttaṃ tattha nti attano kāyassa kilissanapayogaṃ attaparitāpanapaṭipattiṃ nti kāmasukhassa allīyanapayogaṃ kāmesu pātabyataṃ
yadipi bāhirakā dukkhaṃ taṇhāti ca jānanti idaṃ dukkhaṃ ettakaṃ dukkhanti ayaṃ taṇhā ayaṃ tassā virāgoti pariññeyyapahātabbabhāvena pana na jānanti iti pavattipavattihetumattampi na jānanti kā pana kathā nivattinivattihetūsūti āha  ntiādi tattha ti saccadesanā nti samathavipassanāsu bhāvanākosallaṃ tāsu uggahaparipucchāsavanamanasikārakosallaṃ vā vipassanādhiṭṭhānañcettha samathaṃ adhippetaṃ ti  kilesānaṃ vūpasamasukhādhigamo ti micchābhiniviṭṭhacetā nti yaṃ anavajjapaccayaparibhogasukhena kāyaṃ cittañca paṭippassaddhadarathaṃ katvā ariyehi pattabbaṃ upasamasukhaṃ taṃ paṭikkhipati ti kāyakhedanadukkhena
ti so kāme paṭisevento attabhāvasaṅkhātaṃ lokaṃ vaḍḍheti pīneti puttanattuparamparāya vā saṃsārassa anupacchedanato sattalokaṃ vaḍḍheti ti attano pañcahi kāmaguṇehi santappanena puttamukhadassanena ca bahuṃ puññaṃ uppādeti abhinivesassa nātidaḷhatāya  daḷhatāya ti yojetabbaṃ
ti tathāsaññino samānā ti attabhāvarogameva kilesarogameva vā aparāparaṃ vaḍḍhenti pi eseva nayo ti yathāvuttarogabyādhitā ti yathāvuttagaṇḍabādhitā ti yathāvuttasallena anupaviṭṭhā ti upapajjanacavanāni nti uccāvacabhāvaṃ nti yathāvuttarogāditikicchanaṃ samathavipassanaṃ sandhāya vadati tenevāha  nti tattha nti rogavūpasamanaṃ ntiādinā saccāni tesaṃ pariññeyyādibhāvena katheti
nti attakilamathānuyogakāmasukhallikānuyogasaṃkilesavanto tehi vā saṃkilissamāno rūpārūpakāyo dukkhaṃ ariyasaccaṃ ti tattha abhisaṅgo āsaṅgoti laddhanāmā taṇhā
 idāni diṭṭhicaritataṇhācaritānaṃ sakkāyadiṭṭhidassane pavattibhedaṃ dassetuṃ tiādi vuttaṃ tattha diṭṭhicaritā rūpaṃ attato upagacchantīti  diṭṭhābhinivesassa balavabhāvato rūpaṃ attāti gaṇhanti tesañhi attābhiniveso balavā na tathā attaniyābhiniveso esa nayo ntiādīsupi nti taṇhācaritā taṇhābhinivesassa balavabhāvato rūpaṃ attano kiñcanapalibodhabhāve ṭhapetvā avasesaṃ vedanādiṃ attāti gaṇhanti nti attādhāraṃ vā rūpaṃ nti rūpādhāraṃ vā attānaṃ ntiādīsupi eseva nayo etesañhi attaniyābhiniveso balavā na tathā attābhiniveso tasmā yathāladdhaṃ attaniyanti kappetvā tadaññaṃ attāti gaṇhanti ti ayaṃ pañcasu upādānakkhandhesu ekekasmiṃ catunnaṃ catunnaṃ gāhānaṃ vasena vīsativatthukā sati vijjamāne khandhapañcakasaṅkhāte kāye satī vā vijjamānā tattha diṭṭhīti sakkāyadiṭṭhi
ti paṭhamamaggasammādiṭṭhi ti sammādiṭṭhiyā anugāmino yadā sammādiṭṭhi sakkāyadiṭṭhiyā pajahanavasena pavattā tadā tassā anuguṇabhāvena pavattamānakāti attho ke pana teti āha tiādi tiādinā ariyamaggato khandhamukhena samathavipassanā niddhāreti tiādi catusaccaniddhāraṇaṃ taṃ sabbaṃ suviññeyyameva
puna tiādinā sakkāyadassanamukhena ucchedādiantadvayaṃ majjhimañca paṭipadaṃ niddhāreti tattha ti ime rūpādike pañcakkhandhe attato upagacchantā rūpādīnaṃ aniccabhāvato ucchijjati attā vinassati na hoti paraṃ maraṇāti evaṃ abhinivisanato ucchedavādinoti vuccanti ti ime rūpavantaṃ vā attānantiādinā rūpādivinimutto añño koci attāti upagacchantā so nicco dhuvo sassatoti abhinivisanato sassatavādinoti vuccanti tiādi saccaniddhāraṇaṃ taṃ suviññeyyaṃ
ti attā ucchijjati attā niccoti ca ādippavattanato ucchedasassatadassanaṃ saṅkhepato  vīsativatthukā sakkāyadiṭṭhi eva hoti sabbopi hi attavādo sakkāyadiṭṭhiantogadho evāti ti ucchedasassatadassanaṃ vitthārena  (dī ni 128 ādayo) āgatāni dvāsaṭṭhi diṭṭhigatāni nti evaṃ saṅkhepavitthāravantānaṃ ucchedasassatadassanānaṃ ti pahāyakapaṭipakkho ti aniccasaññā dukkhasaññā anattasaññā pahānasaññā virāgasaññā nirodhasaññā cattāro satipaṭṭhānā ariyo aṭṭhaṅgiko maggoti ete tecattālīsaṃ bodhipakkhiyā dhammā
evaṃ  vipassanāvasena paṭipakkhaṃ dassetvā puna samathavasena dassetuṃ ti vuttaṃ nti dvāsaṭṭhi diṭṭhigatāni mohajālahetukattā mohajālañca nti purimāya koṭiyā abhāvato anādi asati paṭipakkhādhigame santānavasena anupacchedena pavattanato anidhanappavattaṃ yasmā pana mohajālahetukāni diṭṭhigatāni mohajāle padālite padālitāni honti tasmā vuttaṃ  nti
tattha nti vajirūpamañāṇaṃ aṭṭha samāpattiyo samāpajjitvā tejetvā tikkhasabhāvaṃ āpāditaṃ vipassanāñāṇaṃ maggañāṇañca ñāṇavajiraṃ idameva hi ñāṇaṃ bhagavato pavattaṃ mahāvajirañāṇanti vuccati taṃ pana sasambhāraṃ katvā dassento tecattālīsaṃ bodhipakkhiyā dhammāti āha nti pubbabhāge vikkhambhanavasena maggakkhaṇe samucchedavasena avijjābhavataṇhānaṃ padālanaṃ atītādibhedabhinnesu rūpādīsu sakaattabhāvādīsu ca saṃsibbanavasena pavattanato jālaṃ bhavataṇhā tassā hi taṇhā jālinī sibbinī jālanti ca adhivacananti evaṃ attakilamathānuyogakāmasukhallikānuyogadiṭṭhitaṇhābhinivesasassatucchedānaṃ niddhāraṇavasena mohajālapariyāyavisesato avijjātaṇhā vibhajitvā yathānusandhinā saṃkilesapakkhaṃ nigamento ti āha
tiādinā vodānapakkhaṃ dasseti tattha ti anupaddutasallekhavutti kasmā yasmā  diṭṭhicarito hi tapojigucchādinā anupāyenapi yebhuyyena kilesānaṃ sallekhanādhippāyena carati tasmā so sāsane pabbajito dhutadhammavasena sallekhapaṭipadaṃ pūreti ti acchiddacatupārisuddhisīlavutti diṭṭhiyā savisaye paññāsadisī pavattīti so visujjhamāno paññādhiko hotīti āha  ti taṇhāvasena micchāvimokkho hotīti taṇhācarito visujjhamāno saddhādhikova hoti tasmā vuttaṃ  ti tiādi paṭipadāniddeso heṭṭhā  (netti 5 ādayo) āgato eva atthopi tattha sabbappakārato vutto eva
apubbapadesu  pana ti vimociyamāno ti niyyāti vimuccatīti attho ti taṇhācaritassa mandapaññassa vasena vuttaṃ tikkhapañño pana khippaṃ dhammaṃ ājānātīti tiādinā indriyavibhāgena puna paṭipadāvibhāgaṃ dasseti taṃ suviññeyyaṃ
tiādinā tāsaṃ paṭipadānaṃ niyyāne tīsupi kālesu ekantikabhāvaṃ dasseti tattha ti imāhi eva catūhi paṭipadāhi tabbinimuttāya aññāya paṭipadāya abhāvato nti paṭipadācatukkaṃ paṭipadā hi maggoti atha vā nti nandiyāvaṭṭassa catuddisāsaṅkhātaṃ maggaṃ tā pana catasso disā disālocananaye āgamissanti kimatthaṃ pana catukkamaggaṃ paññapentīti āha tiādi tattha ti apaṇḍitajanasevitāya ti bālajanakāmitāya ti rattesu rāgābhibhūtesu vasatīti rattavāsinī tassā ti tatra tatrābhinandanaṭṭhena nandīsaṅkhātāya nti samucchindanatthaṃ ti ayaṃ taṇhāvijjānaṃ vasena saṃkilesapakkhe dve disā samathavipassanānaṃ vasena  vodānapakkhepi dve disā catusaccayojanā nandiyāvaṭṭassa nayassa samuṭṭhānatāya bhūmīti
 evaṃ nandiyāvaṭṭassa nayassa bhūmiṃ niddisitvā idāni tassa disābhūtadhamme niddisantena yasmā cassa disābhūtadhammesu vuttesu disālocananayo vuttoyeva hoti tasmā ti disālocanalakkhaṇaṃ ekadesena paccāmasitvā tiādi āraddhaṃ tattha ti disābhūtadhammā ti ime saṃkilesadhammā ime vodānadhammāti evaṃ duvidhena ti upapattito parito ikkhitabbā dhammayuttito taṃtaṃdisābhāvena pekkhitabbā ālocitabbāti attho
yaṃ pakāraṃ sandhāya duvidhā upaparikkhitabbāti vuttaṃ taṃ dasseti ti tassattho  loko eva vaṭṭaṃ lokavaṭṭaṃ lokavaṭṭabhāvena anusarati pavattatīti lokavaṭṭānusārī saṃkilesadhammoti attho lokassa lokato vā vivaṭṭaṃ lokavivaṭṭaṃ nibbānaṃ taṃ anusarati anulomanavasena gacchatīti lokavivaṭṭānusārī vodānadhammoti attho tenevāha  nti
nti taṃ kathaṃ kena pakārena daṭṭhabbanti ce  yathā kataṃ kammaṃ phaladānasamatthaṃ hoti tathā kataṃ upacitanti vuccati evaṃ upacitabhāve kammaṃ nāma hoti vipākavaṭṭassa kāraṇaṃ hotīti attho sabbepi kilesā catūhi vipallāsehi niddisitabbā dasannampi kilesānaṃ vipallāsahetubhāvato ti te pana vipallāsā kattha passitabbāti āha  ti dasavidhakāraṇe kilesasamūheti attho tattha kilesāpi kilesavatthu kilesānaṃ paccayadhammāpi kilesavatthu tesu kāraṇabhāvena purimasiddhā kilesā parato paresaṃ kilesānaṃ paccayabhāvato kilesāpi kilesavatthu ayonisomanasikāro ayonisomanasikāraparikkhatā ca dhammā kilesuppattihetubhāvato kilesappaccayāpi kilesavatthūti daṭṭhabbaṃ
ti ettha āhārasīsena tabbisayā kilesāpi adhippetā ti etthāpi eseva nayo tiādinā dasavatthuke kilesapuñje purimaṃ purimaṃ pacchimassa pacchimassa kāraṇanti dasseti tattha ti visayabhūte paṭhame āhāre paṭhamo vipallāso pavattatīti attho sesāhāresupi eseva nayo ti paṭhame vipallāse appahīne sati  pavattatīti attho sesapadesupi eseva nayo yaṃ panettha vattabbaṃ taṃ niddeseyeva kathayissāma
 idāni dasavatthukaṃ kilesapuñjaṃ taṇhāvijjāvasena dve koṭṭhāse karonto tiādimāha tattha kabaḷīkārāhāraṃ phassāhārañca aparijānantassa taṇhācaritassa yathākkamaṃ kāyavedanāsu tibbo chandarāgo hoti iti upakkilesassa chandarāgassa hetubhāvato yo ca kabaḷīkāro āhāro yo ca phasso āhāro ti vuttā tathā manosañcetanāhāraṃ viññāṇāhārañca aparijānanto diṭṭhicarito tesu attasaññī niccasaññī ca hotīti vuttanayeneva te diṭṭhicaritassa puggalassa upakkilesāti vuttā tathā purimakā dve vipallāsā purimakāni eva ca dve dveupādānayogaganthāsavaoghasallaviññāṇaṭṭhitiagatigamanāni taṇhāpadhānattā taṇhāsabhāvattā taṇhāvisayattā ca taṇhācaritassa upakkilesāti vuttā pacchimakāni pana tāni diṭṭhipadhānattā diṭṭhisabhāvattā diṭṭhivisayattā ca diṭṭhicaritassa upakkilesāti vuttāti daṭṭhabbā
ti catūsu āhāresu kabaḷīkāre  āhāre catūsu ca vipallāsesu asubhe subhanti vipallāso daṭṭhabbo kabaḷīkārāhārassa asubhasabhāvattā asubhasamuṭṭhānattā ca tathā phassāhārassa dukkhasabhāvattā dukkhapaccayattā ca visesato tattha dukkhe sukhanti vipallāso tathā yebhuyyena sattā viññāṇe niccasaññino saṅkhāresu ca attasaññino cetanāpadhānā ca saṅkhārāti vuttaṃ  ti ti asubhe subhanti vipariyesaggāhī kilesakāmena vatthukāme daḷhaṃ gaṇhāti  nti yaṃ tathā kāmānaṃ gahaṇaṃ idaṃ vuccati kāmupādānaṃ dukkhe sukhanti vipariyesaggāhī sīlabbatehi anāgate bhavavisuddhīti taṃ nibbutisukhanti daḷhaṃ gaṇhāti anicce niccanti vipariyesaggāhī sabbe bhavā niccā dhuvā sassatā avipariṇāmadhammāti saṃsārābhinandiniṃ bhavadiṭṭhiṃ daḷhaṃ gaṇhāti anattani attāti vipariyesaggāhī asati attani kassidaṃ kammaphalaṃ tasmā so karoti so paṭisaṃvedetīti attadiṭṭhiṃ daḷhaṃ gaṇhātīti imamatthaṃ dasseti tiādinā
ti yena kāmarāgasaṅkhātena kāmupādānena vatthukāmehi saha satto saṃyojīyati ayaṃ kāmarāgo kāmayogoti vuccati ti yato sīlabbatupādānasaṅkhātena bhavupādānena bhavena saha satto saṃyojīyati ayaṃ bhavarāgo bhavayogoti vuccati ti yāya ahetukadiṭṭhiādisaṅkhātāya pāpikāya diṭṭhiyā sakkāyadiṭṭhiādiavasiṭṭhadiṭṭhiyā ca satto dukkhena saha saṃyojīyati ayaṃ pāpikā diṭṭhi diṭṭhiyogoti vuccati ti yāya attavādupādānena sakalavaṭṭadukkhena ca saha satto saṃyojīyati ayaṃ avijjā avijjāyogoti vuccati
yasmā pana kāmayogādayo abhijjhākāyaganthādīnaṃ paccayā honti tasmā tiādi vuttaṃ tattha ti parābhijjhāyanalakkhaṇāya abhijjhāya nāmakāyaṃ ganthati ghaṭṭetīti attho tathā bhavapatthanāya appahīnattā bhavadiṭṭhibhavarāgavasena āghātavatthūsu sattā cittāni padūsentīti āha  ti tathā diṭṭhivasena avijjāvasena ca sīlabbatehi sujjhati idameva saccaṃ moghamaññanti ca abhinivisatīti āha  ti
ti  tassa abhijjhādīhi samannāgatassa puggalassa ti evaṃ abhijjhāyanādivasena nāmakāyaṃ ganthitvā ṭhitā ti  āsavabhāvena pavattanti ti kuto pana hetuto te kilesā āsavantīti āsavahetuṃ pucchati yasmā pana kilesā kusalappavattiṃ nivāretvā cittaṃ pariyādāya tiṭṭhantā maggena asamucchinnā eva vā āsavānaṃ uppattihetu honti tasmā ti vuttaṃ ti abhijjhākāyaganthena siddhena kāmarāgasabhāvattā kāmāsavo siddho hoti katthacideva visaye domanassito tappaṭipakkhe visaye tabbisayabahule ca bhave patthetīti āha  ti ti sīlabbataparāmāsakāyaganthena siddhena taṃsabhāvattā aparāparaṃ vā diṭṭhiyo ganthentassa diṭṭhāsavo siddho hoti ti idameva saccaṃ moghamaññanti abhinivisantassa ayonisomanasikārato anekehi akusalehi dhammehi saddhiṃ avijjāsavo uppajjati sabbesaṃ vā akusaladhammānaṃ avijjāpubbaṅgamattā idaṃsaccābhinivesakāyaganthena siddhena tassa hetubhūto avijjāsavo siddho hoti
yasmā pana āsavā eva paribuddhā vaṭṭasmiṃ ohananti osādentīti oghāti vuccanti tasmā vuttaṃ  tiādi
ti anusayabhāvaṃ appaṭikkhipitvā gatā pavattā anusayabhūtā vā nti cittaṃ ti ogāḷhā ti cittassa abbhantarasaṅkhātaṃ hadayaṃ āhantvā tiṭṭhanti tathā hi vuttaṃ  (dha sa aṭṭha 5) abbhantaraṭṭhena hadayanti ti yasmā ajjhāsayaṃ anupaviṭṭhā hadayaṃ āhacca tiṭṭhanti tena vuccanti sallāti pīḷājananaṃ duruddharaṇatā ca sallaṭṭho eso me attāti gahaṇamukhena esohamasmīti gahaṇaṃ hotīti diṭṭhiṃ nissāyapi mānaṃ jappentīti āha ti
nti aññassa okāsaṃ adatvā samantato gahitaṃ ti ārammaṇapaccayatāya ārammaṇabhūtesu catūsu  dhammesu patiṭṭhahati tāni sarūpato dasseti ti ti lobhasahagatassa sampayuttā nandī sahajātakoṭiyā  itarassa upanissayakoṭiyā upasecananti nandūpasecanaṃ tena nandūpasecanena kena pana taṃ nandūpasecananti āha  ti
tattha ti rāgasallena hetubhūtena nandūpasecanena viññāṇenāti itthambhūtalakkhaṇe karaṇavacanaṃ ti rūpameva ārammaṇakaraṇavasena upagantabbato viññāṇassa patiṭṭhābhāvato ca rūpūpagā viññāṇaṭṭhiti tiṭṭhati etthāti ṭhiti pañcavokārabhavasmiñhi abhisaṅkhāraviññāṇaṃ rūpakkhandhaṃ nissāya tiṭṭhati ti sahajātena dosasallena yadā vedanūpagā viññāṇaṭṭhiti vuccati tadā upanissayakoṭiyāva nandiyā upasittaṃ viññāṇaṃ daṭṭhabbaṃ vedanāpi domanassavedanāva yadā ca upanissayapaccayabhūtena dosasallena vedanūpagā viññāṇaṭṭhiti vuccati tadā sahajātakoṭiyā upanissayakoṭiyā vā nandiyā upasittaṃ viññāṇaṃ daṭṭhabbaṃ vedanā pana tissopi tissannaṃ vedanānaṃ ārammaṇūpanissayabhāvato tattha paṭhamanayo domanassārammaṇassa abhisaṅkhāraviññāṇassa vasena vutto dutiyo sabbavedanārammaṇassa vasenāpi daṭṭhabbaṃ
ti mānasallena sahajātena upanissayabhūtena vā ti etthāpi eseva nayo ettha ca anādimatisaṃsāre itthipurisā rūpābhirāmāti rāgasallavasena paṭhamā viññāṇaṭṭhiti yojitā sabbāyapi vedanāya dukkhapariyāyasabbhāvato dukkhāya ca doso anusetīti dosasallavasena dutiyā saññāvasena seyyohamasmīti maññanā hotīti mānasallavasena tatiyā saṅkhāresu samūhaghanaṃ dubbinibbhoganti mohasallavasena catutthī viññāṇaṭṭhiti yojitāti daṭṭhabbā
nti olubbhārammaṇabhūtāhi viññāṇaṭṭhitīhi upatthambhitaṃ nti yaṃ cetanā cetasikanti pubbe (netti 82) vuttaṃ ti ime ca dasavatthukā kilesā sesaṃ suviññeyyameva
 idāni  āhārādayo nayānaṃ saṃkilesapakkhe disābhāvena vavatthapetuṃ tiādi āraddhaṃ taṃ uttānameva puna tiādi āhārādīsuyeva yassa puggalassa upakkilesā taṃ vibhajitvā dassetuṃ āraddhaṃ tattha nti ekadesesu samudāyavohārena vuttaṃ samudāyesu hi pavattā samaññā avayavesupi dissati  yathā paṭo daḍḍho samuddo diṭṭhoti cati ekassa atthassa nipphādanato vuttaṃ nti ettha byañjanaggahaṇena byañjanatthopi gahitoti daṭṭhabbaṃ dasahipi suttapadehi savatthukā taṇhā vuttā taṇhā ca rāgacaritaṃ puggalaṃ khippaṃ dūsetīti āha  ti yathā ca paṭhamadisābhāvena vuttadhammā rāgacaritassa upakkilesā evaṃ dutiyadisābhāvena vuttadhammā dosacaritassa tatiyacatutthadisābhāvena vuttadhammā yathākkamaṃ diṭṭhicaritassa mandassa tikkhassa ca upakkilesā vuttā tesaṃ upakkilesabhāvo vuttanayānusārena veditabbo
āhāravipallāsādayo yadipi sabbehi tīhi vimokkhamukhehi pubbabhāge yathārahaṃ pariññeyyā pahātabbā ca yassa pana dukkhānupassanā purime āhāradvaye dukkhākārena bahulaṃ pavattati tassa vasena yo ca kabaḷīkāro āhāro yo ca phasso āhāro ime appaṇihitena vimokkhamukhena pariññaṃ gacchantīti vuttaṃ esa nayo sesesu evañcetaṃ na aññathā na hi ariyamaggānaṃ viya pahātabbesu vimokkhamukhānaṃ pariññeyyapahātabbesu koci niyamo sambhavati ti nigamanaṃ tassattho  iti evaṃ vuttappakārā sabbe āhārādayo lokasaṅkhātavaṭṭānusārino dhammā te lokabhūtā vaṭṭato niyyanti aniccānupassanādīhi tīhi vimokkhamukhehīti
 evaṃ saṃkilesapakkhe disābhūtadhamme niddisitvā idāni vodānapakkhe disābhūtadhamme dassetuṃ tiādi vuttaṃ tattha dibbabrahmaariyaāneñjavihāroti  mānappahānaālayasamugghātaavijjāpahānabhavūpasamā  saccādhiṭṭhānādīni  chandasamādhibhāvanādayo  indriyasaṃvaro tapasaṅkhāto puññadhammo  bojjhaṅgabhāvanā sabbūpadhipaṭinissaggasaṅkhātaṃ nibbānañcāti  veditabbāti
tiādi paṭipadāsatipaṭṭhānādīnaṃ abhedasandassanaṃ yadi evaṃ kasmā visuṃ gahaṇaṃ katanti dasavatthukassa kilesapuñjassa paṭipakkhabhāvadassanatthaṃ paṭipadādidasakaniddeso tathā hi vakkhati  cattāro āhārā tesaṃ paṭipakkho catasso paṭipadātiādi  (netti 87) kiñcāpi catūsu satipaṭṭhānesu idaṃ nāma satipaṭṭhānaṃ imāya eva paṭipadāya ijjhatīti niyamo natthi tathāpi paṭhamāya paṭipadāya paṭhamaṃ satipaṭṭhānaṃ sambhavatīti sambhavavasena evaṃ vuttaṃ  nti yasmā pana āhāravipallāsādīnaṃ viya paṭipadāsatipaṭṭhānādīnaṃ atthato nānattaṃ natthi satipaṭṭhānāniyeva hi tathā tathā paṭipajjamānāni dukkhāpaṭipadādandhābhiññādināmakāni honti tasmā yathā saṃkilesapakkhe paṭhame āhāre paṭhamo vipallāsotiādinā adhikaraṇabhedena vuttaṃ evaṃ adhikaraṇabhedaṃ akatvā paṭhamā paṭipadā paṭhamaṃ satipaṭṭhānantiādi vuttaṃ sesesupi eseva nayo
andhassa pabbatārohanaṃ viya kadācideva uppajjanakaṃ  accharāyoggaṃ acchariyanti porāṇā abhūtapubbaṃ bhūtanti  ubhayampetaṃ vimhayāvahassa adhivacanaṃ na hi mānappahānādito aññaṃ durabhisambhavataraṃ vimhanīyañca upalabbhatīti adhitiṭṭhati etena ettha vā adhiṭṭhānamattameva vā tanti  saccañca taṃ adhiṭṭhānañca saccassa vā adhiṭṭhānaṃ saccaṃ adhiṭṭhānaṃ etassāti vā  sesesupi eseva nayo samādhi eva bhāvetabbatāya  sukhaṃ bhajatīti  sukhabhāgassa vā sukhakoṭṭhāsassa hitoti sukhabhāgiyo ekassapi sattassa asubhabhāvanādayo viya ekadese avattitvā anavasesapariyādānato natthi etissā pamāṇanti 
ti paṭhamāya paṭipadāya bhāvanābahulīkāro paṭhamassa satipaṭṭhānassa bhāvanāpāripūrīti attho sesapadesupi eseva nayo yathā hi ariyamagge bhāvite satipaṭṭhānādayo bodhipakkhiyadhammā sabbepi bhāvitā eva honti evaṃsampadamidaṃ daṭṭhabbaṃ
kāyānupassanāya  kāmarāgassa ujuvipaccanīkabhāvato ti vuttaṃ tathā pītipaṭisaṃvedanādivasena pavattamānaṃ dutiyaṃ satipaṭṭhānaṃ sappītikassa dutiyajjhānassa cittassa abhippamodanavasena pavattamānaṃ tatiyaṃ satipaṭṭhānaṃ ukkaṃsagatasukhassa tatiyajjhānassa aniccavirāgādivasena pavattiyā saṅkhāresu upekkhakaṃ catutthaṃ satipaṭṭhānaṃ upekkhāsatipārisuddhibhāvato catutthajjhānassa pāripūriyā saṃvattati
yasmā  pana rūpāvacarapaṭhamajjhānaṃ rūpāvacarasamāpattīnaṃ dutiyajjhānaṃ byāpādavitakkādidūrībhāvena brahmavihārānaṃ tatiyajjhānaṃ pītivirāgena sukhena vipassanāya adhiṭṭhānabhūtaṃ ariyavihārānaṃ catutthajjhānaṃ upekkhāsatipārisuddhiāneñjappattaṃ āneñjavihārānaṃ visesato paccayo hoti tasmā tiādi vuttaṃ iti yo yassa visesapaccayo so taṃ paripūretīti vuttoti daṭṭhabbaṃ
 idāni paṭipadādayo vodānapakkhe disābhāvena vavatthapetuṃ tiādi vuttaṃ taṃ suviññeyyameva puna tiādi paṭipadācatukkādīsu yena yassa puggalassa vodānaṃ taṃ vibhajitvā dassetuṃ āraddhaṃ taṃ heṭṭhā vuttanayameva yadipi tīsu vimokkhamukhesu idaṃ nāma vimokkhamukhaṃ imāya eva paṭipadāya ijjhatīti niyamo natthi yesaṃ pana puggalānaṃ purimāhi dvīhi paṭipadāhi appaṇihitena vimokkhamukhena ariyamaggādhigamo tathā yassa tatiyāya paṭipadāya suññatavimokkhamukhena yassa ca catutthāya paṭipadāya animittavimokkhamukhena ariyamaggādhigamo tesaṃ puggalānaṃ vasena ayaṃ paṭipadāvimokkhamukhasaṃsandanā satipaṭṭhānādīhi vimokkhamukhasaṃsandanāyapi eseva nayo
nti tesaṃ asantāsanajavaparakkamādivisesayogena sīhānaṃ buddhānaṃ paccekabuddhānaṃ buddhasāvakānañca vikkīḷitaṃ viharaṇaṃ yadidaṃ āhārādikilesavatthusamatikkamanamukhena saparasantāne paṭipadādisampādanā idāni āhārādīnaṃ paṭipadādīhi yena samatikkamanaṃ taṃ nesaṃ paṭipakkhabhāvaṃ dassento tiādimāha tattha tesaṃ paṭipakkhabhāvo pahātabbabhāvo pahāyakabhāvo ca āhāraviññāṇaṭṭhitīnañcettha pahātabbabhāvo tappaṭibandhachandarāgavasena daṭṭhabbo tattha tiādi tassāyaṃ saṅkhepattho  nti ettha yadetaṃ vikkīḷitaṃ nāma bhāvetabbānaṃ bodhipakkhiyadhammānaṃ bhāvanā sacchikātabbānaṃ phalanibbānānaṃ sacchikiriyā ca tathā pahātabbassa dasavatthukassa kilesapuñjassa tadaṅgādivasena pahānaṃ byantīkiriyā anavasesananti idāni taṃ saṅkhepena dassento nti āha
nti indriyānaṃ pavattanaṃ bhāvanā sacchikiriyā ca nti vipallāsānaṃ apavattanaṃ pahānaṃ anuppādanaṃ ti indriyāni cettha saddhammassa  gocarabhūtāni pavattihetūti adhippetāni saddhindriyādīnīti attho ti vipallāsā saṃkilesapakkhassa pavattiṭṭhānaṃ pavattihetūti ti yāyaṃ cattāro āhārātiādinā saṃkilesapakkhe dasannaṃ catukkānaṃ catasso paṭipadātiādinā vodānapakkhepi dasannaṃ catukkānaṃ taṇhācaritādīnaṃ upakkilesavodānavibhāvanāmukhena niddhāraṇā ayaṃ sīhavikkīḷitassa nayassa bhūmi nāma
 idāni ugghaṭitaññuādipuggalattayavasena tipukkhalanayassa bhūmiṃ vibhāvetukāmo yasmā pana nayānaṃ aññamaññānuppavesassa icchitattā sīhavikkīḷitanayato tipukkhalanayo niggacchati tasmā paṭipadāvibhāgato cattāro puggale sīhavikkīḷitanayassa bhūmiṃ niddisitvā tato eva ugghaṭitaññuādipuggalattaye niddhāretuṃ tiādi āraddhaṃ tattha ti ime purimānaṃ dvinnaṃ paṭipadānaṃ vasena dve puggalā esa nayo itaratthāpi puna tiādi yathāvuttapuggalacatukkato ugghaṭitaññuādipuggalattayaṃ niddhāretuṃ vuttaṃ tattha ti dukkhāpaṭipadāya khippābhiññāya sukhāpaṭipadāya dandhābhiññāya ca niyyātīti sambandho kathaṃ pana paṭipadādvayaṃ ekassa sambhavatīti nayidamevaṃ daṭṭhabbaṃ ekassa puggalassa ekasmiṃ dve paṭipadā sambhavantīti yathāvuttāsu pana dvīsu  paṭipadāsu yo yāya kāyaci niyyāti ayaṃ vipañcitaññūti ayamettha adhippāyo yasmā pana  (dha sa aṭṭha 350) paṭipadā calati na calatīti vicāraṇāyaṃ calatīti vuttaṃ tasmā ekassapi puggalassa jhānantaramaggantaresu paṭipadābhedo icchitovāti
tiādinā desanāvibhāgehipi tameva puggalavibhāgaṃ vibhāveti taṃ heṭṭhā vuttanayameva tattha nti adhicittasikkhañcāti -saddo luttaniddiṭṭho tena adhicittasikkhañca adhipaññāsikkhañca vipañcitaññussa paññapetīti attho nti etthāpi eseva nayo adhisīlasikkhaṃ adhicittasikkhaṃ adhipaññāsikkhañcāti yojetabbaṃ
ti liṅgavipallāsena vuttaṃ cattāro puggalā hutvā tayo puggalā hontīti attho
ti ayaṃ akusalamūlādidvādasattikasaṅgaho saṃkilissati etenāti saṃkilesoti katvā nti etthāpi eseva nayo
ti nandiyāvaṭṭanayassa disābhūtadhammadassanatthaṃ vuttaṃ tenevāha  tiādi taṃ sabbaṃ suviññeyyameva
kasmā panettha nayānaṃ uddesānukkamena niddeso na katoti nayānaṃ nayehi sambhavadassanatthaṃ paṭhamanayato hi puggalādhiṭṭhānavasena tatiyanayassa tatiyanayato ca dutiyanayassa sambhavoti imassa visesassa dassanatthaṃ paṭhamanayānantaraṃ tatiyanayo tatiyanayānantarañca dutiyanayo niddiṭṭho dhammādhiṭṭhānavasena pana tatiyanayato dutiyanayo dutiyanayato paṭhamanayopi sambhavatīti imassa visesassa dassanatthaṃ ante taṇhā ca avijjā cātiādinā paṭhamanayassa bhūmi dassitā teneva hi cattāri hutvā tīṇi bhavanti tīṇi hutvā dve bhavantīti vuttaṃ yadi evaṃ dve hutvā cattāri bhavanti dve hutvā tīṇi bhavanti tīṇi hutvā cattāri bhavantīti ayampi nayo vattabbo siyāti saccametaṃ ayaṃ pana nayo atthato dassito evāti  katvā na vutto yasmā tiṇṇaṃ atthanayānaṃ aññamaññaṃ anuppaveso icchito sati ca anuppavese tato viniggamopi sambhavati evāti ayañca attho  vibhāvetabbo
tatthāyaṃ ādito paṭṭhāya vibhāvanā  cattāro puggalā taṇhācarito duvidho mudindriyo tikkhindriyo ca tathā diṭṭhicaritoti tattha taṇhācarito mudindriyo dukkhāya paṭipadāya dandhābhiññāya niyyāti tikkhindriyo dukkhāya paṭipadāya khippābhiññāya niyyāti diṭṭhicarito pana mudindriyo sukhāya paṭipadāya dandhābhiññāya niyyāti tikkhindriyo sukhāya paṭipadāya khippābhiññāya niyyāti iti imāsu paṭipadāsu yathārahaṃ ṭhitehi taṇhācaritadiṭṭhicaritehi cattāro āhārā tappaṭibandhachandarāgappahānena pahātabbā cattāro satipaṭṭhāne bhāvetvā cattāro vipallāsā daṭṭhabbāti sabbo yathāvuttanayo anugantabbo
tatthāyaṃ pāḷi  tattha ye diṭṭhicaritā sattā te kāmesu dosadiṭṭhī na ca ye kāmesu anusayā samūhatā te attakilamathānuyogamanuyuttā viharanti tesaṃ satthā vā dhammaṃ deseti aññataro vā garuṭṭhāniyo sabrahmacārī kāmehi natthi atthoti te ca pubbeyeva kāmehi anatthikā  iti kāme appakasirena paṭinissajjanti te cetasikena dukkhena anajjhositā tena vuccati sukhā paṭipadāti ye pana taṇhācaritā sattā te kāmesu ajjhositā tesaṃ satthā vā dhammaṃ deseti aññataro vā bhikkhu kāmehi natthi atthoti te piyarūpaṃ dukkhena paṭinissajjanti tena vuccati dukkhā paṭipadāti iti ime sabbe sattā dvīsu paṭipadāsu samosaraṇaṃ gacchanti dukkhāyañca sukhāyañca
tattha ye diṭṭhicaritā sattā te dvidhā tikkhindriyā ca mudindriyā ca tattha ye diṭṭhicaritā sattā tikkhindriyā te sukhena paṭinissajjanti khippañca abhisamenti tena vuccati  sukhā paṭipadā khippābhiññāti tattha ye diṭṭhicaritā sattā mudindriyā paṭhamaṃ tikkhindriyaṃ upādāya dandhataraṃ abhisamenti te sukhena paṭinissajjanti dandhañca abhisamenti tena vuccati  sukhā paṭipadā dandhābhiññāti tattha taṇhācaritā sattā duvidhā tikkhindriyā ca mudindriyā  ca tattha ye taṇhācaritā sattā tikkhindriyā te dukkhena paṭinissajjanti khippañca abhisamenti tena vuccati  dukkhā paṭipadā khippābhiññāti tattha ye taṇhācaritā sattā mudindriyā paṭhamaṃ tikkhindriyaṃ upādāya dandhataraṃ abhisamenti te dukkhena paṭinissajjanti dandhañca abhisamenti tena vuccati  dukkhā paṭipadā dandhābhiññāti imā catasso paṭipadāyo apañcamā achaṭṭhā ye hi keci nibbutā nibbāyanti nibbāyissanti vā imāhi catūhi paṭipadāhi anaññāhi ayaṃ paṭipadā catukkamaggena kilese niddisati yā catukkamaggena ariyadhammesu niddisitabbā ayaṃ vuccati sīhavikkīḷito nāma nayo
tatrime cattāro āhārā cattāro vipallāsā upādānā yogā ganthā āsavā oghā sallā viññāṇaṭṭhitiyo agatigamanānīti evaṃ imāni sabbāni dasa padāni ayaṃ suttassa saṃsandanā
cattāro āhārā tattha yo ca kabaḷīkāro āhāro yo ca phasso āhāro ime taṇhācaritena pahātabbā tattha yo ca manosañcetanāhāro yo ca viññāṇāhāro ime diṭṭhicaritena pahātabbā
tattha paṭhamo āhāro paṭhamo vipallāso dutiyo āhāro dutiyo vipallāso tatiyo āhāro  tatiyo vipallāso catuttho āhāro catuttho vipallāso ime cattāro vipallāsā apañcamā achaṭṭhā idañca pamāṇā cattāro āhārā
tattha paṭhame vipallāse ṭhito kāme upādiyati idaṃ kāmupādānaṃ dutiye vipallāse ṭhito anāgataṃ bhavaṃ upādiyati idaṃ sīlabbatupādānaṃ tatiye vipallāse ṭhito viparītadiṭṭhiṃ upādiyati idaṃ diṭṭhupādānaṃ catutthe vipallāse ṭhito khandhe attato upādiyati idaṃ attavādupādānaṃ
tattha kāmupādāne ṭhito kāme abhijjhāya ganthati ayaṃ abhijjhākāyagantho sīlabbatupādāne ṭhito byāpādaṃ ganthati ayaṃ byāpādakāyagantho diṭṭhupādāne ṭhito parāmāsaṃ ganthati ayaṃ parāmāsakāyagantho attavādupādāne ṭhito papañcento ganthati ayaṃ idaṃsaccābhinivesakāyagantho
tassa  ganthaganthitā kilesā āsavanti kiṃ pana vuccati āsavantīti vippaṭisārā ye vippaṭisārā te anusayā tattha abhijjhākāyaganthena kāmāsavo byāpādakāyaganthena bhavāsavo parāmāsakāyaganthena diṭṭhāsavo idaṃsaccābhinivesakāyaganthena avijjāsavo
te cattāro āsavā vepullaṃ gatā oghā honti tena vuccanti oghāti tattha kāmāsavo kāmogho bhavāsavo bhavogho avijjāsavo avijjogho diṭṭhāsavo diṭṭhogho
te cattāro oghā āsayamanupaviṭṭhā anusayasahagatā vuccanti sallāti hadayamāhacca tiṭṭhanti tattha kāmogho rāgasallaṃ bhavogho dosasallaṃ avijjogho mohasallaṃ diṭṭhogho diṭṭhisallaṃ
imehi catūhi sallehi pariyādinnaṃ viññāṇaṃ catūsu dhammesu tiṭṭhati rūpe vedanāya saññāya saṅkhāresu imā catasso viññāṇaṭṭhitiyo tattha rāgasallena nandūpasecanaṃ rūpūpagaṃ viññāṇaṃ tiṭṭhati dosasallena vedanūpagaṃ mohasallena saññūpagaṃ diṭṭhisallena nandūpasecanaṃ saṅkhārūpagaṃ viññāṇaṃ tiṭṭhati
catūhi  viññāṇaṭṭhitīhi catubbidhaṃ agatiṃ gacchanti chandā dosā bhayā mohā rāgena chandā agatiṃ gacchati dosena dosā agatiṃ gacchati mohena mohā agatiṃ gacchati diṭṭhiyā bhayā agatiṃ gacchati iti imāni ca kammāni ime ca kilesā ayaṃ saṃsārahetu
tatthimā catasso disā kabaḷīkāro āhāro asubhe subhanti vipallāso kāmupādānaṃ kāmayogo abhijjhākāyagantho kāmāsavo kāmogho rāgasallaṃ rūpūpagā viññāṇaṭṭhiti chandā agatigamanaṃ ayaṃ paṭhamā disā
phasso āhāro dukkhe sukhanti vipallāso sīlabbatupādānaṃ bhavayogo byāpādakāyagantho bhavāsavo bhavogho dosasallaṃ vedanūpagā viññāṇaṭṭhiti dosā agatigamanaṃ ayaṃ dutiyā disā
manosañcetanāhāro anattani attāti vipallāso diṭṭhupādānaṃ diṭṭhiyogo parāmāsakāyagantho diṭṭhāsavo diṭṭhogho diṭṭhisallaṃ saññūpagā viññāṇaṭṭhiti bhayā agatigamanaṃ ayaṃ tatiyā disā
viññāṇāhāro  anicce niccanti vipallāso attavādupādānaṃ avijjāyogo idaṃsaccābhinivesokāyagantho avijjāsavo avijjogho mohasallaṃ saṅkhārūpagā viññāṇaṭṭhiti mohā agatigamanaṃ ayaṃ catutthī disā iti imesaṃ dasannaṃ suttānaṃ paṭhamena padena paṭhamāya disāya ālokanaṃ dutiyena padena dutiyāya disāya tatiyena padena tatiyāya disāya catutthena padena catutthiyā disāya ālokanaṃ ayaṃ vuccati disā ālokanā iminā nayena sabbe kilesā catūsu padesu pakkhipitabbā ayaṃ akusalapakkho
catasso paṭipadā cattāri jhānāni cattāro satipaṭṭhānā cattāro vihārā dibbo brahmā ariyo āneñjo cattāro sammappadhānā cattāro acchariyā abbhutā dhammā cattāro adhiṭṭhānā cattāro samādhayo chandasamādhi vīriyasamādhi cittasamādhi vīmaṃsāsamādhi cattāro dhammā sukhabhāgiyā nāññatra bojjhaṅgā nāññatra tapasā nāññatra indriyasaṃvarā nāññatra sabbanissaggā cattāri appamāṇāni
tattha  dukkhā paṭipadā dandhābhiññā bhāviyamānā bahulīkariyamānā paṭhamaṃ jhānaṃ paripūreti paṭhamaṃ jhānaṃ paripuṇṇaṃ paṭhamaṃ satipaṭṭhānaṃ paripūreti paṭhamaṃ satipaṭṭhānaṃ paripuṇṇaṃ paṭhamaṃ vihāraṃ paripūreti paṭhamo vihāro paripuṇṇo paṭhamaṃ sammappadhānaṃ paripūreti paṭhamaṃ sammappadhānaṃ paripuṇṇaṃ paṭhamaṃ acchariyaṃ abbhutaṃ dhammaṃ paripūreti paṭhamo acchariyo abbhuto dhammo paripuṇṇo paṭhamaṃ adhiṭṭhānaṃ paripūreti paṭhamaṃ adhiṭṭhānaṃ paripuṇṇaṃ chandasamādhiṃ paripūreti chandasamādhi paripuṇṇo indriyasaṃvaraṃ paripūreti indriyasaṃvaro paripuṇṇo paṭhamaṃ appamāṇaṃ paripūreti evaṃ yāva sabbanissaggā catutthaṃ appamāṇaṃ paripūreti
tattha paṭhamā ca paṭipadā paṭhamañca jhānaṃ paṭhamañca satipaṭṭhānaṃ dibbo ca vihāro paṭhamañca sammappadhānaṃ paṭhamo ca acchariyo abbhuto dhammo saccādhiṭṭhānañca chandasamādhi ca indriyasaṃvaro ca mettā ca appamāṇaṃ ayaṃ paṭhamā disā
dutiyā ca paṭipadā khippābhiññā dutiyañca jhānaṃ dutiyañca satipaṭṭhānaṃ brahmā ca vihāro dutiyañca sammappadhānaṃ dutiyo ca acchariyo abbhuto dhammo cāgādhiṭṭhānañca  cittasamādhi ca tapo ca karuṇā ca appamāṇaṃ ayaṃ dutiyā disā
tatiyā ca paṭipadā dandhābhiññā tatiyañca jhānaṃ tatiyañca satipaṭṭhānaṃ ariyo ca vihāro tatiyañca sammappadhānaṃ tatiyo ca acchariyo abbhuto dhammo saccādhiṭṭhānañca vīriyasamādhi ca bojjhaṅgā ca muditā ca appamāṇaṃ ayaṃ tatiyā disā
catutthī ca paṭipadā khippābhiññā catutthañca jhānaṃ catutthañca satipaṭṭhānaṃ āneñjo ca vihāro catutthañca sammappadhānaṃ catuttho ca acchariyo abbhuto dhammo upasamādhiṭṭhānañca vīmaṃsāsamādhi ca sabbanissaggo ca upekkhā ca appamāṇaṃ ayaṃ catutthī disā imāsaṃ catunnaṃ disānaṃ yā ālokanā ayaṃ vuccati disālocano nāma nayo
tatthāyaṃ yojanā  cattāro ca āhārā catasso ca paṭipadā cattāro ca vipallāsā cattāro ca satipaṭṭhānā cattāri ca upādānāni cattāri ca jhānāni cattāro ca yogā cattāro ca vihārā cattāro ca ganthā cattāro ca sammappadhānā cattāro ca āsavā cattāro ca acchariyā abbhutā dhammā cattāro ca oghā cattāri ca adhiṭṭhānāni cattāri ca  sallāni cattāro ca samādhayo catasso ca viññāṇaṭṭhitiyo cattāro ca sukhabhāgiyā dhammā cattāri ca agatigamanāni cattāri ca appamāṇāni iti kusalākusalānaṃ pakkhapaṭipakkhavasena yojanā ayaṃ sīhavikkīḷite disālocano nayo
tassa cattāri sāmaññaphalāni pariyosānaṃ tattha paṭhamāya disāya sotāpattiphalaṃ pariyosānaṃ dutiyāya sakadāgāmiphalaṃ tatiyāya anāgāmiphalaṃ catutthiyā arahattaphalaṃ pariyosānanti
tattha katamo  paṭipadāvibhāgena catūsu puggalesu yo sukhāya paṭipadāya khippābhiññāya niyyāti ayaṃ  yo sukhāya vā paṭipadāya dandhābhiññāya dukkhāya vā paṭipadāya khippābhiññāya niyyāti ayaṃ  yo dukkhāya paṭipadāya dandhābhiññāya niyyāti ayaṃ  iti cattāro hutvā tayo honti tattha ugghaṭitaññussa samathapubbaṅgamā vipassanā sappāyā  neyyassa vipassanāpubbaṅgamo samatho vipañcitaññussa samathavipassanā yuganaddhā ugghaṭitaññussa mudukā desanā neyyassa tikkhā desanā vipañcitaññussa tikkhamudukā desanā
ugghaṭitaññussa adhipaññāsikkhā vipañcitaññussa adhicittasikkhā ca adhipaññāsikkhā ca neyyassa adhisīlasikkhā ca adhicittasikkhā ca adhipaññāsikkhā ca iti imesaṃ puggalānaṃ catūhi paṭipadāhi niyyānaṃ
tatthāyaṃ saṃkilesapakkho tīṇi akusalamūlāni tayo phassā tisso vedanā tayo upavicārā tayo kilesā tayo vitakkā tayo pariḷāhā tīṇi saṅkhatalakkhaṇāni tisso dukkhatā
ti lobho akusalamūlaṃ doso akusalamūlaṃ moho akusalamūlaṃ ti sukhavedanīyo phasso dukkhavedanīyo phasso adukkhamasukhavedanīyo phasso ti sukhā vedanā dukkhā vedanā adukkhamasukhā vedanā ti somanassūpavicāro domanassūpavicāro upekkhūpavicāro ti lobho doso moho ti kāmavitakko byāpādavitakko vihiṃsāvitakko ti  rāgajo dosajo mohajo ti uppādo ṭhiti vayo ti dukkhadukkhatā vipariṇāmadukkhatā saṅkhāradukkhatā
tattha lobho akusalamūlaṃ manāpikena ārammaṇena samuṭṭhahati tadeva manāpikārammaṇaṃ paṭicca uppajjati sukhavedanīyo phasso sukhavedanīyaṃ phassaṃ paṭicca uppajjati sukhā vedanā sukhaṃ vedanaṃ paṭicca uppajjati somanassūpavicāro somanassūpavicāraṃ paṭicca uppajjati rāgo rāgaṃ paṭicca uppajjati kāmavitakko kāmavitakkaṃ paṭicca uppajjati rāgajo pariḷāho rāgajaṃ pariḷāhaṃ paṭicca uppajjati uppādo saṅkhatalakkhaṇaṃ uppādaṃ saṅkhatalakkhaṇaṃ paṭicca uppajjati vipariṇāmadukkhatā
doso akusalamūlaṃ amanāpikena ārammaṇena samuṭṭhahati tadeva amanāpikārammaṇaṃ paṭicca uppajjati dukkhavedanīyo phasso dukkhavedanīyaṃ  phassaṃ paṭicca uppajjati dukkhā vedanā dukkhaṃ vedanaṃ paṭicca uppajjati domanassūpavicāro domanassūpavicāraṃ paṭicca uppajjati doso dosaṃ paṭicca uppajjati byāpādavitakko byāpādavitakkaṃ paṭicca uppajjati dosajo pariḷāho dosajaṃ pariḷāhaṃ paṭicca uppajjati ṭhitassa aññathattaṃ saṅkhatalakkhaṇaṃ ṭhitassa aññathattaṃ saṅkhatalakkhaṇaṃ paṭicca uppajjati dukkhadukkhatā
moho akusalamūlaṃ upekkhāṭhāniyaṃ ārammaṇena samuṭṭhahati tadeva upekkhāṭhāniyaṃ ārammaṇaṃ paṭicca uppajjati adukkhamasukhavedanīyo phasso adukkhamasukhavedanīyaṃ phassaṃ paṭicca uppajjati adukkhamasukhā vedanā adukkhamasukhaṃ vedanaṃ paṭicca uppajjati upekkhūpavicāro upekkhūpavicāraṃ paṭicca uppajjati moho mohaṃ paṭicca uppajjati vihiṃsāvitakko vihiṃsāvitakkaṃ paṭicca uppajjati mohajo pariḷāho mohajaṃ pariḷāhaṃ paṭicca uppajjati vayo saṅkhatalakkhaṇaṃ vayaṃ saṅkhatalakkhaṇaṃ paṭicca uppajjati saṅkhāradukkhatā iti ayaṃ tīhi ākārehi kilesānaṃ niddeso yo koci akusalapakkho sabbo so tīsu akusalamūlesu samosaratīti
tattha katamo kusalapakkho  alobho adoso amoho  sutamayī cintāmayī bhāvanāmayī  savitakkasavicāro avitakkavicāramatto avitakkaavicāro  adhisīlasikkhā adhicittasikkhā  adhipaññāsikkhā  samathanimittaṃ paggahanimittaṃ upekkhānimittaṃ  nekkhammavitakko abyāpādavitakko avihiṃsāvitakko  anaññātaññassāmītindriyaṃ aññindriyaṃ aññātāvindriyaṃ  nekkhammūpavicāro abyāpādūpavicāro avihiṃsūpavicāro  kāmesanā bhavesanā brahmacariyesanā  sīlakkhandho samādhikkhandho paññākkhandho
tattha alobho kusalamūlaṃ sutamayipaññaṃ paripūreti sutamayi paññā paripuṇṇā savitakkasavicāraṃ samādhiṃ paripūreti savitakkasavicāro samādhi paripuṇṇo adhisīlasikkhaṃ paripūreti adhisīlasikkhā paripuṇṇā  samathanimittaṃ paripūreti samathanimittaṃ paripuṇṇaṃ nekkhammavitakkaṃ paripūreti nekkhammavitakko paripuṇṇo anaññātaññassāmītindriyaṃ paripūreti anaññātaññassāmītindriyaṃ paripuṇṇaṃ nekkhammasitūpavicāraṃ paripūreti nekkhammūpavicāraṃ paripuṇṇo kāmesanaṃ pajahati kāmesanappahānaṃ sīlakkhandhaṃ paripūreti
adoso kusalamūlaṃ cintāmayipaññaṃ paripūreti cintāmayipaññā paripuṇṇā avitakkavicāramattaṃ samādhiṃ paripūreti avitakkavicāramatto samādhi paripuṇṇo adhicittasikkhaṃ paripūreti adhicittasikkhā paripuṇṇā upekkhānimittaṃ paripūreti upekkhānimittaṃ paripuṇṇaṃ abyāpādavitakkaṃ paripūreti abyāpādavitakko paripuṇṇo aññindriyaṃ paripūreti aññindriyaṃ paripuṇṇaṃ abyāpādūpavicāraṃ paripūreti abyāpādūpavicāro paripuṇṇo bhavesanaṃ pajahati bhavesanappahānaṃ samādhikkhandhaṃ paripūreti
amoho kusalamūlaṃ bhāvanāmayipaññaṃ paripūreti bhāvanāmayipaññā paripuṇṇā avitakkaavicāraṃ samādhiṃ paripūreti avitakkaavicāro samādhi paripuṇṇo adhipaññāsikkhaṃ paripūreti adhipaññāsikkhā paripuṇṇā paggahanimittaṃ paripūreti paggahanimittaṃ paripuṇṇaṃ avihiṃsāvitakkaṃ paripūreti avihiṃsāvitakko paripuṇṇo aññātāvindriyaṃ paripūreti aññātāvindriyaṃ paripuṇṇaṃ avihiṃsūpavicāraṃ paripūreti avihiṃsūpavicāro paripuṇṇo brahmacariyesanaṃ paripūreti brahmacariyesanā paripuṇṇā paññākkhandhaṃ paripūreti
iti ime tayo dhammā akusalapakkhikā kusalapakkhikā ca tikaniddesehi niddiṭṭhā tipukkhalanayassa  disā nāma tassa pariyosānaṃ  appaṇihito suññato animitto ayaṃ tipukkhalo nāma dutiyo nayo
tattha ye ime tayo puggalā ugghaṭitaññū vipañcitaññū neyyoti imesaṃ tiṇṇaṃ puggalānaṃ dve puggalā sukhāya paṭipadāya khippābhiññāya sukhāya paṭipadāya dandhābhiññāya ca niyyanti dveyeva puggalā dukkhāya paṭipadāya khippābhiññāya dukkhāya paṭipadāya dandhābhiññāya ca niyyanti ime cattāro te visesena dve honti diṭṭhicarito ca taṇhācarito ca ime  cattāro hutvā tayo honti tayo hutvā dve honti imesaṃ dvinnaṃ puggalānaṃ ayaṃ saṃkileso  avijjā ca taṇhā ca ahirīkañca anottappañca asati ca asampajaññañca nīvaraṇāni ca saṃyojanāni ca ajjhosānañca abhiniveso ca ahaṃkāro ca mamaṃkāro ca assaddhiyañca dovacassatā ca kosajjañca ayonisomanasikāro ca vicikicchā ca avijjā ca asaddhammassavanañca asamāpatti ca
tattha avijjā ca ahirīkañca asati ca nīvaraṇāni ca ajjhosānañca ahaṃkāro ca assaddhiyañca kosajjañca vicikicchā ca asaddhammassavanañca ayaṃ ekā disā
taṇhā ca anottappañca asampajaññañca saṃyojanāni ca abhiniveso ca mamaṃkāro ca dovacassatā ca ayonisomanasikāro ca avijjā ca asamāpatti ca ayaṃ dutiyā disā dasannaṃ dukānaṃ dasa padāni paṭhamā disāti kātabbāni saṃkhittena atthaṃ ñāpenti paṭipakkhe kaṇhapakkhassa dasannaṃ dukānaṃ dasa padāni dutiyakāni ayaṃ dutiyā disā
tattha katamo kusalapakkho samatho ca vipassanā ca vijjā ca caraṇañca sati ca sampajaññañca hirī ca ottappañca ahaṃkārappahānañca mamaṃkārappahānañca sammāvāyāmo ca yonisomanasikāro ca sammāsati ca sammāsamādhi ca paññā ca nibbidā ca samāpatti ca saddhammassavanañca somanassañca dhammānudhammapaṭipatti ca
dasannaṃ dukānaṃ samathādīni somanassapariyosānāni paṭhamāni dasa padāni paṭhamā disā vipassanādīni dhammānudhammapaṭipattipariyosānāni dutiyāni dasa padāni dutiyā disā iti akusalapakkhe kusalapakkhe ca nandiyāvaṭṭassa nayassa catasso disā
tāsu  kusalapakkhe samathādīhi akusalapakkhe taṇhādayo pahānaṃ gacchanti tesaṃ pahānā rāgavirāgā cetovimutti kusalapakkhe vipassanādīhi akusalapakkhe avijjādayo pahānaṃ gacchanti tesaṃ pahānā avijjāvirāgā paññāvimutti iti imā dve vimuttiyo nandiyāvaṭṭanaye pariyosānaṃ
tattha  taṇhā avijjā samatho vipassanāti cattāri padāni tesu aṭṭhārasa mūlapadāni samosaranti kathaṃ samatho ca alobho ca adoso ca asubhasaññā ca dukkhasaññā cāti imāni pañca padāni samathaṃ bhajanti vipassanā ca amoho ca aniccasaññā ca anattasaññā cāti imāni cattāri padāni vipassanaṃ bhajanti evaṃ nava padāni kusalāni dvīsu padesu samosaranti taṇhā ca lobho ca doso ca subhasaññā ca sukhasaññā cāti imāni pañca padāni taṇhaṃ bhajanti avijjā ca moho ca niccasaññā ca attasaññā cāti imāni cattāri padāni avijjaṃ bhajanti evaṃ nava padāni akusalāni dvīsu padesu samosaranti iti tipukkhalo ca sīhavikkīḷito ca nandiyāvaṭṭanayaṃ anuppavisanti
kathaṃ tipukkhale naye itare dve nayā anuppavisanti vipassanā ca amoho ca aniccasaññā ca anattasaññā cāti imāni cattāri padāni amoho samatho ca alobho ca asubhasaññā ca dukkhasaññā cāti imāni cattāri padāni alobho adoso adoso eva evaṃ nava padāni kusalāni tīsu padesu samosaranti taṇhā ca lobho ca subhasaññā ca sukhasaññā cāti imāni cattāri padāni lobho avijjā ca moho ca niccasaññā ca attasaññā cāti imāni cattāri padāni moho doso doso eva evaṃ nava padāni akusalāni tīsu padesu samosaranti iti tipukkhale naye itare dve nayā anuppavisanti
kathaṃ catūsu padesu aṭṭhārasa mūlapadāni samosaranti taṇhā ca subhasaññā ca ayaṃ paṭhamo vipallāso lobho ca sukhasaññā ca ayaṃ dutiyo vipallāso avijjā ca niccasaññā ca ayaṃ tatiyo vipallāso moho ca attasaññā ca ayaṃ catuttho vipallāso iti nava padāni akusalāni catūsu padesu samosaranti samatho ca asubhasaññā ca paṭhamaṃ satipaṭṭhānaṃ alobho ca dukkhasaññā ca dutiyaṃ satipaṭṭhānaṃ vipassanā ca aniccasaññā ca tatiyaṃ satipaṭṭhānaṃ amoho ca anattasaññā ca catutthaṃ satipaṭṭhānaṃ iti nava padāni kusalāni catūsu padesu samosaranti evaṃ sīhavikkīḷitanaye  itare dve nayā anuppavisanti tiṇṇañhi nayānaṃ yā bhūmiyo gocaro so ekekaṃ nayaṃ  anuppavisati tasmā ekekassa nayassa akusale vā dhamme viññāte kusale vā paṭipakkho anvesitabbo paṭipakkhaṃ anvesitvā so nayo niddisitabbo tamhi naye niddiṭṭhe yathā ekamhi naye itaresaṃ nayānaṃ mūlapadāni anuppaviṭṭhāni tato tato nīharitvā niddisitabbāni ekekasmiñhi naye aṭṭhārasa mūlapadāni anuppaviṭṭhāni
tattha ekekasmiṃ dhamme viññāte sabbe dhammā viññātā honti imesaṃ tiṇṇaṃ nayānaṃ sīhavikkīḷitassa nayassa cattāri phalāni pariyosānaṃ paṭhamāya disāya paṭhamaṃ phalaṃ dutiyāya disāya dutiyaṃ phalaṃ tatiyāya disāya tatiyaṃ phalaṃ catutthāya disāya catutthaṃ phalaṃ pariyosānaṃ
tipukkhalassa nayassa tayo vimokkhā pariyosānaṃ paṭhamāya disāya appaṇihito dutiyāya suññato tatiyāya animitto vimokkho pariyosānaṃ
nandiyāvaṭṭassa nayassa dve vimuttiyo pariyosānaṃ paṭhamāya disāya taṇhāvirāgā cetovimutti dutiyāya disāya avijjāvirāgā paññāvimutti pariyosānaṃ imesu tīsu nayesu yā aṭṭhārasannaṃ padānaṃ ālocanā ayaṃ disālocano nayo yā āloketvā kusalapakkhe akusalapakkhe ca ayaṃ dhammo imaṃ dhammaṃ bhajatīti jānantena sammā yojanā ayaṃ ti ime pañca nayā

