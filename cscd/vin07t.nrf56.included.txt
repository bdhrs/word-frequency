

 kammavagge  ṭhapitauposathapavāraṇānaṃ kattikamāse sāmaggiyā katāya sāmaggīpavāraṇaṃ muñcitvā uposathaṃ kātuṃ na vaṭṭatīti āha nti sace pana tesaṃ nānāsīmāsu mahāpavāraṇāya visuṃ pavāritānaṃ kattikamāsabbhantare sāmaggī hoti sāmaggīuposatho eva tehi kattabbo na pavāraṇā ekasmiṃ vasse katapavāraṇānaṃ puna pavāraṇāya avihitattā ti anuposathadivase sāmaggīkaraṇaṃ sandhāya vuttaṃ sace pana cātuddasiyaṃ pannarasiyaṃ vā saṅgho sāmaggiṃ karoti tadā sāmaggīuposathadivaso na hoti cātuddasīpannarasīuposathova hoti upari pavāraṇāyapi eseva nayo
ti bhaṇḍanakārakehi upaddutā vā kenacideva karaṇīyena pavāraṇāsaṅgahaṃ vā katvā ṭhapito kāḷapakkhacātuddasīdivasova ti pubba-kattikapuṇṇamā pacchimakattikapuṇṇamā cāti dve puṇṇamāsiyo ti puṇṇamāsīdvayena saddhiṃ sāmaggīpavāraṇaṃ cātuddasīpavāraṇañca sampiṇḍetvā vuttaṃ idañca pakaticārittavasena vuttaṃ tathārūpapaccaye pana sati ubhinnaṃ puṇṇamāsīnaṃ purimā dve cātuddasiyopi kāḷapakkhacātuddasiyā anantarā pannarasīpīti imepi tayo divasā pavāraṇādivasā evāti imaṃ sattavidhampi pavāraṇādivasaṃ ṭhapetvā aññasmiṃ divase pavāretuṃ na vaṭṭati
ti paṭhamaṃ anussāvanaṃ sāvetvā esā ñattīti anussāvanānantarameva sakalaṃ ñattiṃ vatvā pariyosāne esā ñattīti vatvāti adhippāyo
nti  byañjanappabhedo adhippeto ti ettha dasadhā dasavidhena byañjanānaṃ pabhedoti yojetabbaṃ kenāyaṃ pabhedoti āha ti yathādhippetatthabyañjanato byañjanasaṅkhātānaṃ akkharānaṃ janikā buddhi byañjanabuddhi tāya byañjanabuddhiyā  akkharasamuṭṭhāpakacittabhedenevāti attho yaṃ vā saṃyogaparaṃ katvā vuccati idampi garukanti yojanā
tattha tiādīsu yāni anantaritāni -kāra-kārādibyañjanāni saṃyogoti vuccanti so saṃyogo paro yassa -kārādino so  nāma nti akārādibyañjanarahitaṃ saraṃ nti yassa nakkhamatītiādīsu -kāra -kārādibyañjanasahitasaraṃ sandhāya vuttaṃ -kārassa -kāraṃ akatvā vaggantare sithilameva katvā suṇāṭu metiādiṃ vadantopi duruttaṃ karotiyeva ṭhapetvā anurūpaṃ ādesaṃ yañhi saccikatthaparamatthenāti vattabbe saccikaṭṭhaparamaṭṭhenāti ca atthakathāti vattabbe aṭṭhakathāti ca tattha tattha vuccati tādisaṃ pāḷiaṭṭhakathāsu diṭṭhapayogaṃ tadanurūpañca vattuṃ vaṭṭati tato aññaṃ na vaṭṭati tenāha tiādi
ntiādīsu bhikkhūnanti vattabbe bhikkhunanti vā bahūsūti vattabbe bahusūti vā nakkhamatīti vattabbe na khamatīti vā upasampadāpekkhoti vattabbe upasampadāpekhoti vā evaṃ anurūpaṭṭhānesu eva dīgharassādi rassadīghādivasena parivattetuṃ vaṭṭati na pana nāgoti vattabbe nagoti vā saṅghoti vattabbe saghoti vā tissoti vattabbe tisoti vā yācatīti vattabbe yācantīti vā evaṃ ananurūpaṭṭhānesu vattuṃ sambandhaṃ pana vavatthānañca sabbathāpi vaṭṭatīti gahetabbaṃ
ti atimahatīādīsu dasasupi
ti catuvaggena saṅghena kattabbe ti uposathaṭṭhapanādinā vā laddhinānāsaṃvāsakabhāvena vā na bahikatā aṭṭhakathāyañhi apakatattassāti ukkhittakassa vā yassa vā uposathapavāraṇā ṭhapitā hontīti  vuttattā ṭhapitauposathapavāraṇo bhikkhu apakatatto evāti gahetabbaṃ ti pārājikaṃ anāpannā adhippetā parivāsādikammesu pana garukaṭṭhāpi apakatattā evāti gahetabbaṃ  ti saṅghato  hatthapāsaṃ vijahitvā ṭhite sandhāya vuttaṃ avijahitvā ṭhitā pana chandārahā na honti tepi catuvaggādito adhikā hatthapāsaṃ vijahitvāva chandārahā honti tasmā saṅghato hatthapāsaṃ vijahitvā ṭhiteneva chando vā pārisuddhi vā dātabbā


tiādīsu buddhādīnaṃ avaṇṇabhāsanampi akappiyādiṃ kappiyādibhāvena dīpanampi diṭṭhivipattiyaññeva pavisati teneva vakkhati taṃ laddhiṃ nissajjāpetabboti bhikkhūnampi eseva nayo ti buddhavacanādhippāyaṃ viparītato gaṇhanto ti ca vutto keci pana sassatucchedānaṃ aññataradiṭṭhiyā samannāgatoti vadanti taṃ na yuttaṃ sassatucchedaggāhassa sāmaṇerānaṃ liṅganāsanāya kāraṇattena heṭṭhā meva  vuttattā idha ca daṇḍakammanāsanāya eva adhippetattā
ti vijjamānaṃ mukharādibhāvaṃ nissāya appaṭipucchitvāpi paṭiññaṃ aggahetvāpi āpattiṃ anāropetvāpi desitāyapi āpattiyā khuṃsanādito anoramantassa dātabbova oramantassa pana khamāpentassa na dātabbo
nti kharadaṇḍassa ukkaṭṭhadaṇḍassa dānaṃ tajjanīyādikamme hi kate ovādānusāsanippadānapaṭikkhepo natthi dinnabrahmadaṇḍe pana tasmiṃ saddhiṃ tajjanīyādikammakatehi paṭikkhittampi kātuṃ na vaṭṭati neva vattabbotiādinā ālāpasallāpādimattassāpi nakārena paṭikkhittattā tañhi disvā bhikkhū gīvaṃ parivattetvā olokanamattampi na karonti evaṃ vivajjetabbaṃ nimmadanakaraṇatthameva tassa daṇḍassa anuññātattā teneva channattheropi ukkhepanīyādikammakatopi abhāyitvā brahmadaṇḍe dinne saṅghenāhaṃ sabbathā vivajjitoti mucchito papati yo pana brahmadaṇḍakatena saddhiṃ ñatvā saṃsaṭṭho avivajjetvā viharati tassa dukkaṭamevāti gahetabbaṃ aññathā brahmadaṇḍavidhānassa  niratthakatāpasaṅgato ti brahmadaṇḍakatena yathā tajjanīyādikammakatehi evameva tato adhikampi  saṅghaṃārādhentena sammāvattitabbaṃ tañca sorato nivātavuttītiādinā sarūpato dassitameva tenāha ti
yaṃ taṃ bhagavatā avandiyakammaṃ anuññātanti sambandho nti sāmaññato anuññātappakāraṃ dassetvā puna visesato anuññātappakāraṃ dassetuṃ tiādipāḷi uddhaṭāti veditabbaṃ ti apalokanakammassa sāmaññassa pavattiṭṭhānaṃ hotīti visesabyatirekena avijjamānampi tadaññattha appavattiṃ dassetuṃ visesanissitaṃ viya voharīyati nti iminā osāraṇādivasena gahitāvasesānaṃ sabbesaṃ apalokanakammassa sāmaññalakkhaṇavasena gahitattā kammaññeva lakkhaṇamassāti kammalakkhaṇanti nibbacanaṃ dasseti idañca vuttāvasesānaṃ kammānaṃ niṭṭhānaṭṭhānaṃ saṅkhārakkhandhadhammāyatanāni viya vuttāvasesakhandhāyatanānanti daṭṭhabbaṃ teneva vakkhati ayaṃ panettha pāḷimuttakopi kammalakkhaṇavinicchayotiādi  yathā cettha evaṃ upari ñattikammādīsupi kammalakkhaṇaṃ vuttanti veditabbaṃ nti avandiyakammassa karaṇavidhānaṃ
ti iminā vandantiyā dukkaṭanti dassetīti daṭṭhabbaṃ saṅghena kataṃ katikaṃ ñatvā maddanaṃ viya hi saṅghasammutiṃ anādarena atikkamantassa āpatti eva hoti
ti avandiyakammassa upalakkhaṇamattena gahitattā bhikkhusaṅghassāpi kammalakkhaṇaṃ labbhati eva
salākadānaṭṭhānaṃ  nāma yāgubhattānaṃ bhājanaṭṭhānāni  nāma etesupi hi ṭhānesu sabbo saṅgho uposathe viya sannipatito kammañca vaggakammaṃ na hoti mayametaṃ na jānimhāti pacchā khiyyantāpi na honti khaṇḍasīmāya pana kate khiyyanti saṅghikapaccayañhi acchinnacīvarādīnaṃ dātuṃ apalokentehi upacārasīmaṭṭhānaṃ sabbesaṃ  anumatiṃ gahetvāva kātabbaṃ yo pana visabhāgapuggalo dhammikaṃ apalokanaṃ paṭibāhati taṃ upāyena bahiupacārasīmāgataṃ vā katvā khaṇḍasīmaṃ vā pavisitvā kātuṃ vaṭṭati
yaṃ sandhāya apalokanakammaṃ karotīti sāmaññato dasseti taṃ apalokanakammaṃ sarūpato  dassetumāha iccādi yadi apaloketvāva cīvaraṃ dātabbaṃ kiṃ pana appamattakavissajjakasammutiyāti āha tiādi ti divase divase apaloketvā dātabbassa pamāṇadassanaṃ tena yāpanamattameva apaloketabbaṃ na adhikanti dasseti tiādi dasavīsatidivasānaṃ ekasmiṃ divaseyeva dātabbaparicchedadassanaṃ tena yāva jīvanti vā yāva rogā vuṭṭhahatīti vā evaṃ apaloketuṃ na vaṭṭatīti dasseti nti iṇavatthuṃ dātuṃ vaṭṭatīti sambandho tañca iṇāyikehi palibuddhassa lajjipesalassa sāsanupakārakassa pamāṇayuttameva kappiyabhaṇḍaṃ niyametvā apaloketvā dātabbaṃ na pana sahassaṃ vā satasahassaṃ vā mahāiṇaṃ tādisañhi bhikkhācariyavattena sabbehi bhikkhūhi tādisassa bhikkhuno pariyesitvā dātabbaṃ
ti cetiyapaṭijagganatthāya vaḍḍhiyā payojetvā kappiyakārakehi ṭhapitavatthuto ti na kevalañca tatruppādato paccayadāyakehi catupaccayatthāya saṅghassa dinnavatthunāpīti attho
ti mahādānaṃ dentehipi kariyamānaṃ saṅghabhattaṃ viya kāretuṃ na vaṭṭatīti adhippāyo
ti vuttattā attano paribhogappahonakaṃ appaṃ vā bahuṃ vā gahetabbaṃ adhikaṃ pana gahetuṃ na labhati ti nidassanamattaṃ yasmiṃ kismiñci divasepi kataṃ sukatameva hoti karontena yaṃ imasmiṃ vihāre antosīmāya saṅghasantakaṃ yathāsukhaṃ paribhuñjituṃ mayhaṃ ruccatīti evaṃ katikā kātabbā tathā dvīhi tīhipi āyasmantānaṃ ruccatīti vacanameva hettha viseso ti rukkhānaṃ ti visuṃ katikā na kātabbāti attho
nti  rukkhānaṃ saṅgho sāmīti sambandho ti purime yathāsukhaṃ paribhogatthāya katakatike vihāre ti yattha arakkhiyamāne phalāphalāni rukkhā ca vinassanti tādisaṃ ṭhānaṃ sandhāya vuttaṃ tattha saṅghassa katikā na pavattīti adhippāyo ye pana rukkhā bījāni ropetvā ādito paṭṭhāya paṭijaggitā tepi dasamabhāgaṃ datvā ropakeheva paribhuñjitabbā ti jaggakehi
ti  tasmiṃ vihāre ti ādikāle pubbeti attho ti aparicchinnakālā yathāsukhaṃ paribhogatthāya katikā ti abhājitamidanti kukkuccaṃ akatvāti attho nti tena khiyyanena bahuṃ khādantānaṃ doso natthi attano paribhogappamāṇasseva gahitattā khiyyantepi attano pahonakaṃ gahetvā khāditabbanti adhippāyo
ti tathāvutte teneva bhikkhunā dinnaṃ viya maññeyyuṃ taṃ nissāya micchājīvasambhavo hotīti vuttaṃ tenāha tiādi ti ekabhikkhuno paṭivīsato upaḍḍhabhāgo dentena ca ettakaṃ dātuṃ saṅgho anuññāsīti evaṃ attānaṃ parimocetvā yathā te saṅghe eva pasīdanti evaṃ vatvā dātabbaṃ
ti gilānagamikissarādīnaṃ anuññātapuggalānampi attano santakaṃ dentena apaccāsīsanteneva dātabbaṃ ananuññātapuggalānaṃ pana apaccāsīsantenāpi dātuṃ na vaṭṭatīti saṅghikameva yathākatitāya dāpetabbaṃ attano santakampi paccayadāyakādī sayameva vissāsena gaṇhanti na vāretabbā laddhakappiyanti tuṇhī bhavitabbaṃ ti kuddho hi so rukkhepi chindeyyātiādinā tuṇhībhāve kāraṇaṃ pubbe vuttameva tehi kataanatthābhāvepi kāruññena tuṇhī bhavituṃ vaṭṭati gaṇhathātiādi pana vattuṃ na vaṭṭati
nti jīvarukkhānaṃ ārāmaṭṭhānīyattā dārūnañca gehasambhārānupagatattā sabbaṃ tvameva gaṇhāti dātuṃ na vaṭṭatīti vuttaṃ ti pubbe avijjamānaṃ senāsanaṃ katvā jaggitakāle phalavāre sampatte


nti ettha pāṇātipātādiverena nibbattattā verappattiyā hetuttā ca vipākadukkhavedanāti vuttā pāṇātipātādipañcaveravinimuttānampi akusalānaṃ verehi saha ekato saṅgaṇhanatthaṃ nti puna vuttaṃ
nti tajjanīyādikammameva sattā āpattikkhandhā paññattaṃ nāmāti sambandho ti imasmiṃ kappe ādito paṭṭhāya yāva amhākaṃ bhagavato abhisambodhi tāva antarākāle kakusandhādiṃ ṭhapetvā kenaci apaññatte sikkhāpadeti attho nti vinītavatthūni eva tāni hi taṃtaṃsikkhākoṭṭhāsānaṃ pakāsanato sikkhāpadanti ca āpattianāpattīnaṃ anupaññāpanato anupaññattanti ca vuccanti


iti mahāvaggo paññattivaggo saṅgahavaggoti tīhi mahāvaggehi paṭimaṇḍito ti veditabbo



avasānagāthāsu  ubhatovibhaṅga-khandhaka-parivārehi vibhattattā vibhāgapaṭidesanā yasmiṃ vinayapiṭake so ubhatovibhaṅga-khandhaka-parivāravibhattadesano āhāti yojanā ti vinayapiṭakassa
ti dakkhiṇasākhaṃ sandhāya vadati yaṃ padhānagharaṃ nāma pariveṇaṃ tattha cārupākārena sañcitaṃ parikkhittaṃ yaṃ pāsādaṃ kārayi tatra tasmiṃ mahānigamasāmino pāsāde vasatāti yojetabbā
buddhasiriṃ uddisitvā nissāya tassa vā ajjhesanampi paṭicca yā iddhā paripuṇṇavinicchayatāya samiddhā vinayasaṃvaṇṇanā āraddhāti yojanā
ti siriyā nivāsanaṭṭhānabhūtassa nāmakassa rañño ti vijayayutte saṃvacchare āraddhakāladassanatthaṃ puna jayasaṃvacchare ayaṃ āraddhāti vuttaṃ
nti yuttakāle vassanasīlo ti megho


ettāvatā  ca āraddhā vinayaṭṭhakathāya yā
vaṇṇanā nātivitthiṇṇā paripuṇṇavinicchayā
paññāsabhāṇavārāya tantiyā parimāṇato
samijjhaniṭṭhiparamā yā 
anantarāyena katā ayaṃ niṭṭhamupāgatā
yaṃ taṃ niṭṭhaṃ tathā sabbe pāṇino samanorathā
therehi vinayaññūhi sucisallekhavuttihi
avissatthātivitthiṇṇa-ganthabhīrū hipatthitaṃ
karontena mayā evaṃ vinayaatthavaṇṇanaṃ
yaṃ pattaṃ kusalaṃ tena patvā sambodhimuttamaṃ
vinayatthaṃ pakāsetvā yo sopāyena lakkhaṇaṃ
sopāyaṃ vimaticcheda-ñāṇacakkhupadāyakaṃ
viraddhatthavipallāsa-ganthavitthārahāniyā
visuddhiṃ pāpayissāmi satte saṃsāradukkhato
lokiyehi ca bhogehi guṇehi nikhilā pajā
sabbehi sahitā hontu ratā sambuddhasāsaneti

