
sobhitabuddhe  pana parinibbute tassa aparabhāge ekamasaṅkhyeyyaṃ buddhuppādarahitaṃ ahosi atīte pana tasmiṃ asaṅkhyeyye ekasmiṃ kappe tayo buddhā nibbattiṃsu ti tattha  bhagavā soḷasa asaṅkhyeyyāni kappasatasahassañca pāramiyo pūretvā tusitapure nibbattitvā devehi abhiyācito tato cavitvā candavatiyaṃ nāma rājadhāniyaṃ yasavā nāmassa rañño kule samussitacārupayodharāya yasodharāya nāma aggamahesiyā kucchismiṃ paṭisandhiṃ aggahesi anomadassikumāre kira yasodharāya deviyā kucchigate tassa puññappabhāvena pabhā asītihatthappamāṇaṃ  ṭhānaṃ pharitvā aṭṭhāsi candasūriyappabhāhi anabhibhavanīyāva ahosi sā dasannaṃ māsānaṃ accayena bodhisattaṃ sucandanuyyāne vijāyi pāṭihāriyāni heṭṭhā vuttanayāneva
nāmaggahaṇadivase panassa nāmaṃ gaṇhantā yasmā jātiyaṃ ākāsato satta ratanāni patiṃsu tasmā anomānaṃ ratanānaṃ uppattihetubhūtattā anomadassīti nāmamakaṃsu so anukkamena vuddhippatto dibbehi kāmaguṇehi paricāriyamāno dasavassasahassāni agāraṃ ajjhāvasi tassa kira siri upasiri sirivaḍḍhoti tayo pāsādā ahesuṃ sirimādevippamukhāni tevīsati itthisahassāni paccupaṭṭhitāni ahesuṃ so sirimāya deviyā upavāṇe nāma putte jāte cattāri nimittāni disvā sivikāyānena mahābhinikkhamanaṃ nikkhamitvā pabbaji taṃ tisso janakoṭiyo anupabbajiṃsu
tehi parivuto mahāpuriso dasa māse padhānacariyaṃ cari tato visākhapuṇṇamāya anupamabrāhmaṇagāme piṇḍāya caritvā anupamaseṭṭhidhītāya dinnaṃ madhupāyāsaṃ paribhuñjitvā sālavane divāvihāraṃ vītināmetvā anomanāmājīvakena dinnā aṭṭha tiṇamuṭṭhiyo gahetvā ajjunarukkhabodhiṃ padakkhiṇaṃ katvā aṭṭhattiṃsahatthavitthataṃ tiṇasantharaṃ santharitvā caturaṅgavīriyaṃ adhiṭṭhāya pallaṅkaṃ ābhujitvā samāraṃ mārabalaṃ viddhaṃsetvā tīsu yāmesu tisso vijjā uppādetvā   anekajātisaṃsāraṃ taṇhānaṃ khayamajjhagāti udānaṃ udānesi tena vuttaṃ 

 sobhitassa  aparena sambuddho dvipaduttamo
anomadassī amitayaso tejassī duratikkamo

 so chetvā bandhanaṃ sabbaṃ viddhaṃsetvā tayo bhave
anivattigamanaṃ maggaṃ desesi devamānuse

 sāgarova asaṅkhobho pabbatova durāsado
ākāsova ananto so sālarājāva phullito

 dassanenapi taṃ buddhaṃ tositā honti pāṇino
byāharantaṃ giraṃ sutvā amataṃ pāpuṇanti teti
tattha ti anupamadassano amitadassano vā ti amitaparivāro amitakitti vā ti sīlasamādhipaññātejena samannāgato ti duppadhaṃsiyo aññena devena vā mārena vā kenaci vā atikkamituṃ asakkuṇeyyoti attho nti sabbaṃ dasavidhaṃ saṃyojanaṃ chinditvā ti tibhavūpagaṃ kammaṃ kammakkhayakarañāṇena viddhaṃsetvā abhāvaṃ katvāti attho nti nivattiyā pavattiyā paṭipakkhabhūtaṃ nibbānaṃ anivattīti vuccati taṃ anivattiṃ gacchati anenāti anivattigamano taṃ anivattigamanaṃ aṭṭhaṅgikaṃ maggaṃ desesīti attho dassetītipi pāṭho soyevattho ti devamanussānaṃ sāmiatthe upayogavacanaṃ daṭṭhabbaṃ
ti khobhetuṃ cāletuṃ asakkuṇeyyoti akkhobhiyo yathā hi samuddo caturāsītiyojanasahassagambhīro anekayojanasahassabhūtāvāso akkhobhiyo evaṃ akkhobhiyoti attho ti yathā pana ākāsassa anto natthi atha kho ananto appameyyo apāro evaṃ bhagavāpi buddhaguṇehi ananto appameyyo apāro ti so bhagavā ti sabbalakkhaṇānubyañjanasamalaṅkatasarīrattā suphullitasālarājā viya sobhatīti attho nti tassa buddhassa dassanenāpīti attho īdisesupi  sāmivacanaṃ payujjanti saddasatthavidū ti paritositā pīṇitā nti byāharantassa sāmiatthe  upayogavacanaṃ nti nibbānaṃ ti adhigacchanti ti ye tassa giraṃ dhammadesanaṃ suṇanti te amataṃ pāpuṇantīti attho
bhagavā pana bodhimūle sattasattāhaṃ vītināmetvā brahmunā āyācito dhammadesanāya buddhacakkhunā lokaṃ olokento attanā saha pabbajite tikoṭisaṅkhe jane upanissayasampanne disvā  kattha nu kho te etarahi viharantīti upadhārento subhavatīnagare sudassanuyyāne viharante disvā ākāsena gantvā sudassanuyyāne otari so tehi parivuto sadevamanussāya parisāya majjhe dhammacakkaṃ pavattesi tattha koṭisatānaṃ paṭhamābhisamayo ahosi tena vuttaṃ 

 dhammābhisamayo tassa iddho phīto tadā ahu
koṭisatāni abhisamiṃsu paṭhame dhammadesaneti
tattha ti phātippatto bāhujaññavasena ti koṭīnaṃ satāni koṭisatāni koṭisatayotipi pāṭho tassa satakoṭiyoti attho
athāparena  samayena osadhīnagaradvāre asanarukkhamūle yamakapāṭihāriyaṃ katvā asurehi durabhibhavane tāvatiṃsabhavane paṇḍukambalasilāyaṃ nisinno temāsaṃ abhidhammavassaṃ vassāpayi tadā asītidevatākoṭiyo abhisamiṃsu tena vuttaṃ 

 tato paraṃ abhisamaye vassante dhammavuṭṭhiyo
asītikoṭiyobhisamiṃsu dutiye dhammadesaneti
tattha ti buddhamahāmeghe vassante ti dhammakathāvassavuṭṭhiyo
tato aparena samayena maṅgalapañhāniddese aṭṭhasattati koṭiyo abhisamiṃsu so tatiyo abhisamayo ahosi tena vuttaṃ 

 tato  parampi vassante tappayante ca pāṇinaṃ
aṭṭhasattatikoṭīnaṃ tatiyābhisamayo ahūti
tattha ti dhammakathāsaliladhāraṃ vassante ti dhammāmatavassena tappayante tappanaṃ karonte bhagavatīti attho
anomadassissapi bhagavato tayo sāvakasannipātā ahesuṃ tattha soreyyanagare isidattassa rañño dhamme desiyamāne pasīditvā ehibhikkhupabbajjāya pabbajitānaṃ aṭṭhannaṃ arahantasatasahassānaṃ majjhe pātimokkhaṃ uddisi ayaṃ paṭhamo sannipāto ahosi rādhavatīnagare sundarindharassa nāma rañño dhamme desiyamāne ehibhikkhupabbajjāya pabbajitānaṃ sattannaṃ arahantasatasahassānaṃ majjhe pātimokkhaṃ uddisi ayaṃ dutiyo sannipāto ahosi puna soreyyanagareyeva soreyyaraññā saha ehibhikkhupabbajjāya pabbajitānaṃ channaṃ arahantasatasahassānaṃ majjhe pātimokkhaṃ uddisi ayaṃ tatiyo sannipāto ahosi tena vuttaṃ 

 sannipātā tayo āsuṃ tassāpi ca mahesino
abhiññābalappattānaṃ pupphitānaṃ vimuttiyā

 aṭṭhasatasahassānaṃ sannipāto tadā ahu
pahīnamadamohānaṃ santacittāna tādinaṃ

 sattasatasahassānaṃ dutiyo āsi samāgamo
anaṅgaṇānaṃ virajānaṃ upasantāna tādinaṃ

 channaṃ satasahassānaṃ tatiyo āsi samāgamo
abhiññābalappattānaṃ nibbutānaṃ tapassinanti
tattha ti tassa mahesino anomadassissāpi tassāpi dvipaduttamotipi pāṭho tassapi dvipaduttamassāti attho lakkhaṇaṃ saddasatthato gahetabbaṃ nti abhiññānaṃ balappattānaṃ ciṇṇavasitāya khippanisantibhāvena abhiññāsu  thirabhāvappattānanti attho nti sabbaphāliphullabhāvena ativiya sobhaggappattānaṃ ti arahattaphalavimuttiyā
nti  ettha ayaṃ -saddo katthaci kilesesu dissati yathāha  tattha katamāni tīṇi aṅgaṇāni rāgo aṅgaṇaṃ doso aṅgaṇaṃ moho aṅgaṇanti  pāpakānaṃ kho etaṃ āvuso akusalānaṃ icchāvacarānaṃ adhivacanaṃ yadidaṃ aṅgaṇanti  katthaci kismiñci male yathāha  tasseva rajassa vā aṅgaṇassa vā pahānāya vāyamatīti  katthaci tathārūpe bhūmibhāge cetiyaṅgaṇaṃ bodhiyaṅgaṇaṃ rājaṅgaṇanti idha pana kilesesu daṭṭhabbo tasmā nikkilesānanti attho  nti tasseva vevacanaṃ nti kilesakkhayakaro ariyamaggasaṅkhāto tapo yesaṃ atthi te tapassino tesaṃ tapassīnaṃ khīṇāsavānanti attho
tadā amhākaṃ bodhisatto eko mahesakkho yakkhasenāpati ahosi mahiddhiko mahānubhāvo anekakoṭisatasahassānaṃ yakkhānaṃ adhipati so buddho loke uppannoti sutvā āgantvā paramaruciradassanaṃ sattaratanamayaṃ abhirucirarajanikaramaṇḍalasadisaṃ maṇḍapaṃ nimminitvā tattha sattāhaṃ mahādānaṃ buddhappamukhassa saṅghassa adāsi atha naṃ bhagavā bhattānumodanasamaye anāgate kappasatasahassādhike ekasmiṃ asaṅkhyeyye atikkante gotamo nāma buddho bhavissatīti byākāsi tena vuttaṃ 

 ahaṃ tena samayena yakkho āsiṃ mahiddhiko
nekānaṃ yakkhakoṭīnaṃ vasavattimhi issaro

 tadāpi taṃ buddhavaraṃ upagantvā mahesinaṃ
annapānena tappesiṃ sasaṅghaṃ lokanāyakaṃ

 sopi maṃ tadā byākāsi visuddhanayano muni
aparimeyyito kappe ayaṃ buddho bhavissati

 padhānaṃ  padahitvāna hessāma sammukhā imaṃ

 tassāpi  vacanaṃ sutvā haṭṭho saṃviggamānaso
uttariṃ vatamadhiṭṭhāsiṃ dasapāramipūriyāti
tattha nti pāramipūraṇatthāya bhiyyopi daḷhataraṃ parakkamamakāsīti attho
tassa pana  bhagavato candavatī nāma nagaraṃ ahosi yasavā nāma rājā pitā yasodharā nāma mātā nisabho ca anomo ca dve aggasāvakā varuṇo nāmupaṭṭhāko sundarī ca sumanā ca dve aggasāvikā ajjunarukkho bodhi sarīraṃ aṭṭhapaṇṇāsahatthubbedhaṃ ahosi vassasatasahassaṃ āyu sirimā nāma aggamahesī upavāṇo nāmassa putto dasavassasahassāni agāraṃ ajjhāvasi so sivikāyānena nikkhami sivikāyānena gamanaṃ pana sobhitabuddhavaṃsavaṇṇanāya pāsādagamane vuttanayeneva veditabbaṃ dhammako nāma rājā upaṭṭhāko dhammārāme kira bhagavā vihāsīti tena vuttaṃ 

 nagaraṃ candavatī nāma yasavā nāma khattiyo
mātā yasodharā nāma anomadassissa satthuno

 nisabho ca anomo ca ahesuṃ aggasāvakā
varuṇo nāmupaṭṭhāko anomadassissa satthuno

 sundarī ca sumanā ca ahesuṃ aggasāvikā
bodhi tassa bhagavato ajjunoti pavuccati

 aṭṭhapaṇṇāsaratanaṃ accuggato mahāmuni
pabhā niddhāvatī tassa sataraṃsīva uggato

 vassasatasahassāni āyu vijjati tāvade
tāvatā tiṭṭhamāno so tāresi janataṃ bahuṃ

 supupphitaṃ  pāvacanaṃ arahantehi tādihi
vītarāgehi vimalehi sobhittha jinasāsanaṃ

 so ca satthā amitayaso yugāni tāni atuliyāni
sabbaṃ tamantarahitaṃ nanu rittā sabbasaṅkhārāti
tattha ti tassa sarīrato pabhā nikkhamati sarīrappabhā panassa niccakālaṃ dvādasayojanappamāṇaṃ padesaṃ pharitvā tiṭṭhati ti aggasāvakayugādīni yugaḷāni nti vuttappakāraṃ sabbampi aniccamukhaṃ paviṭṭhaṃ vinaṭṭhanti attho nanu rittakameva saṅkhārātipi pāṭho tassa nanu rittakā tucchakāyeva sabbe saṅkhārāti attho -kāro padasandhikaro sesagāthāsu sabbattha uttānamevāti
imassa pana anomadassissa bhagavato santike sāriputto ca mahāmoggallāno cāti ime dve aggasāvakā aggasāvakabhāvatthāya paṇidhānamakaṃsu imesaṃ pana therānaṃ vatthu cettha kathetabbaṃ mayā ganthavitthārabhayena na uddhaṭanti


