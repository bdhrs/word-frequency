

 dutiyassa paṭhame ti  ettha ti tassa nagarassetaṃ adhivacanaṃ tassaṃ verañjāyaṃ samīpatthe bhummavacanaṃ ti ettha  nāma yakkho ti nimbarukkho nti samīpaṃ ayañhi mūla-saddo mūlāni uddhareyya antamaso usīranāḷimattānipītiādīsu  mūlamūle dissati lobho akusalamūlantiādīsu  asādhāraṇahetumhi yāva majjhanhike kāle chāyā pharati nivāte paṇṇāni patanti ettāvatā rukkhamūlantiādīsu  samīpe idha pana samīpe  adhippeto tasmā naḷeruyakkhena adhiggahitassa pucimandassa samīpeti evamettha attho daṭṭhabbo so kira pucimando ramaṇīyo pāsādiko anekesaṃ rukkhānaṃ ādhipaccaṃ viya kurumāno tassa nagarassa avidūre gamanāgamanasampanne ṭhāne ahosi atha bhagavā verañjaṃ gantvā patirūpe ṭhāne viharanto  tassa rukkhassa samīpe heṭṭhābhāge vihāsi tena vuttaṃ ti
  nāma āsanā vuṭṭhānanti āha ti nisinnāsanato na vuṭṭhahatīti attho ettha ca ti upayogavacanaṃ āsanā vuṭṭhānakiriyāpekkhaṃ na hoti tasmā jiṇṇe vayoanuppatte disvāti ajjhāhāraṃ katvā attho veditabbo atha vā paccuggamanakiriyāpekkhaṃ upayogavacanaṃ tasmā ti uṭṭhāya paccuggamanaṃ na karotīti attho veditabbo paccuggamanampi hi paccuṭṭhānanti vuccati vuttañhetaṃ ācariyaṃ pana dūratova disvā paccuṭṭhāya paccuggamanakaraṇaṃ paccuṭṭhānaṃ nāmāti ti iminā pana paccuggamanābhāvassa upalakkhaṇamattaṃ dassitanti daṭṭhabbaṃ ti pakativibhāvanasaṅkhāte atthe ti na abhivādetabbanti vā sallakkhetīti vuttaṃ hoti
nti ayaṃ mama abhivādanādīni kātuṃ araharūpo na hotīti ajānanavasena pavattaṃ aññāṇaṃ ti dukkhaṃ kho agāravo viharati appatisso kiṃ nu kho ahaṃ samaṇaṃ vā brāhmaṇaṃ vā sakkareyyaṃ garuṃ kareyyantiādisuttavaseneva  ñāṇacakkhunā olokento nti paṇipātārahaṃ ti muhuttajāto jātasamanantaramevāti vuttaṃ hoti ti uttaradisābhimukho nti idaṃ 
dhammatā esā bhikkhave sampatijāto bodhisatto samehi pādehi patiṭṭhahitvā uttarābhimukho sattapadavītihārena gacchati setamhi chatte anudhāriyamāne sabbā disā viloketi āsabhiñca vācaṃ bhāsatīti  
evaṃ  pāḷiyaṃ sattapadavītihārupari ṭhitassa viya sabbādisānulokanassa kathitattā vuttaṃ na panetaṃ evaṃ daṭṭhabbaṃ sattapadavītihārato pageva disāvilokanassa katattā mahāsatto hi manussānaṃ hatthato muccitvā puratthimaṃ disaṃ olokesi anekāni cakkavāḷasahassāni ekaṅgaṇāni ahesuṃ tattha devamanussā gandhamālādīhi pūjayamānā mahāpurisa idha tumhehi sadisopi natthi kuto uttaritaroti āhaṃsu evaṃ catasso disā catasso anudisā heṭṭhā uparīti dasapi disā anuviloketvā attano sadisaṃ adisvā ayaṃ uttaradisāti sattapadavītihārena  agamāsīti veditabbā nti mama puññānubhāvena lokavivaraṇapāṭihāriye jāte paññāyamānaṃ dasasahassilokadhātuṃ maṃsacakkhunāva olokesinti attho
ti jātigottakulappadesādivasena mahantapuriso ti guṇehi sabbappadhāno ti guṇavaseneva sabbesaṃ vuddhatamo guṇehi mahallakatamoti vuttaṃ hoti ti guṇavaseneva sabbesaṃ pasatthatamo atthato pana pacchimāni dve purimasseva vevacanānīti veditabbaṃ ti nissakke karaṇavacanaṃ ti adhikataro ti pūjesi  uttamaṃ mayhaṃ ti mayhaṃ abhivādanādikiriyāya araho anucchaviko puggalo niccasāpekkhatāya panettha samāso daṭṭhabbo ti tathāgatato tathāgatassa santikāti vuttaṃ hoti nti abhivādanādisabhāvaṃ nti paripākena sithilabandhanaṃ
nti nāhaṃ taṃ brāhmaṇātiādivacanaṃ nāhaṃ arasarūpo mādisā vā arasarūpāti vutte brāhmaṇo thaddho bhaveyya tena vuttaṃ nti
ti pariyāyāpekkho pulliṅganiddeso katamo so pariyāyoti attho ti khattiyādijātivasena ti devesu upapattivasena ti -saddena pageva aseṭṭhasammatānanti dasseti nti sappītikataṇhāvasena pamodamānānaṃ nti balavarāgavasena rajjantānaṃ rūpaparibhogena uppannataṇhāsampayuttasomanassavedanā rūpato nibbattitvā hadayatappanato  ambarasādayo viya rūparasāti vuccanti ti ākaḍḍhanti nti vatthuārammaṇādikāraṇasāmaggiyaṃ ti attukkaṃsanavasena kathite brāhmaṇassa asappāyabhāvato attānaṃ anukkhipanto anukkaṃsento
nti jahitāti etasmiṃ atthe ti karaṇe sāmivacanaṃ tathāgatena jahitāti attho nti bhavamūlaṃ tālavatthukatāti vattabbe oṭṭhamukhotiādīsu viya majjhepadalopaṃ katvā a-kārañca dīghaṃ katvā tālāvatthukatāti vuttanti āha ti tattha tālassa vatthu  yathā ārāmassa vatthubhūtapubbo padeso ārāmassa abhāve ārāmavatthūti vuccati evaṃ tālassa patiṭṭhitokāso samūlaṃ uddharite tāle padesamatte ṭhite  tālassa vatthubhūtapubbattā tālavatthūti vuccati nti rūparasādīnaṃ kathaṃ pana tālavatthu viya nesaṃ vatthu katanti āha tiādi rūpādiparibhogena uppannataṇhāyuttasomanassavedanāsaṅkhātarūparasādīnaṃ cittasantānassa adhiṭṭhānabhāvato vuttaṃ ti tattha ti pure sarāgakāleti vuttaṃ hoti ti tālavatthu viya attano vatthussa katattā rūparasādayo tālāvatthukatāti vuccanti etena pahīnakilesānaṃ puna uppattiyā abhāvo dassito
ti aviruḷhisabhāvatāya matthakacchinno tālo pattaphalādīnaṃ avatthubhūto tālāvatthūti āha ti etena tālāvatthu viya katāti tālāvatthukatāti ayaṃ viggaho dassito ettha pana avatthubhūto tālo viya katāti avatthutālakatāti vattabbe visesanassa paranipātaṃ katvā tālāvatthukatāti vuttanti daṭṭhabbaṃ iminā panatthena idaṃ dasseti  rūparasādivacanena vipākadhammadhammā hutvā pubbe uppannakusalākusalā dhammā gahitā te uppannāpi matthakasadisānaṃ taṇhāvijjānaṃ maggasatthena chinnattā āyatiṃ tālapattasadise vipākakkhandhe nibbattetuṃ asamatthā jātā tasmā tālāvatthu viya katāti tālāvatthukatā rūparasādayoti  imasmiṃ atthe abhinandantānanti iminā padena kusalasomanassampi saṅgahitanti vadanti ti ettha -saddo pacchāsaddena samānatthoti āha tiādi
ti yaṃ vandanādisāmaggirasābhāvasaṅkhātaṃ kāraṇaṃ arasarūpatāya vadesi taṃ kāraṇaṃ na hoti na vijjatīti attho nanu cāyaṃ brāhmaṇo yaṃ vandanādisāmaggirasābhāvasaṅkhātapariyāyaṃ sandhāya arasarūpo bhavaṃ gotamoti āha so pariyāyo natthīti vutte vandanādīni bhagavā karotīti āpajjatīti imaṃ aniṭṭhappasaṅgaṃ dassento āha tiādi
ti sabbavāresu nti yaṃ sandhāya brāhmaṇo nibbhogo bhavaṃ gotamotiādimāha bhagavā ca yaṃ sandhāya nibbhogatādiṃ attani anujānāti taṃ sandhāyabhāsitamattaṃ ti chandarāgavasena paribhogo nti aññaṃ kāraṇaṃ
nti kulācārasaṅkhātaṃ kammaṃ kulacārittanti attho nti akaraṇabhāvaṃ  anekavihitānaṃ pāpakānaṃ akusalānaṃ dhammānanti sāmaññavacanepi pārisesañāyato vuttāvasesā akusaladhammā gahetabbāti āha tiādi te yathāvuttakāyaduccaritādike akusaladhamme ṭhapetvāti attho ti anekappakārā
ti ayaṃ vuḍḍhānaṃ abhivādanādikiriyalakkhaṇā lokappaveṇī anāgāmibrahmānaṃ alaṅkārādīsu anāgāmibhikkhūnañca cīvarādīsu nikantivasena rāguppatti hotīti anāgāmimaggena pañcakāmaguṇikarāgasseva pahānaṃ veditabbanti āha ti rūpādīsu pañcasu kāmaguṇesu vatthukāmakoṭṭhāsesu uppajjamāno rāgo pañcakāmaguṇikarāgoti veditabbo koṭṭhāsavacano hettha  guṇa-saddo vayoguṇā anupubbaṃ jahantītiādīsu  viya ti domanassasahagatacittadvayasampayuttassa mohassa sabbākusalasādhāraṇattā āha ti nti sakkāyadiṭṭhiādīnaṃ
ti ahamabhijāto rūpavā paññavā kathaṃ nāma aññesaṃ abhivādanādiṃ kareyyanti jigucchati viya jigucchatīti vā sallakkhemi akusaladhamme jigucchamāno tesaṃ samaṅgibhāvampi jigucchatīti vuttaṃ ti ti etasseva vevacanaṃ ti ti maṇḍanakasabhāvo maṇḍanakasīloti attho nti jigucchanasīlataṃ
nti lokajeṭṭhakānaṃ kattabbakammaṃ loke vā seṭṭhasammataṃ kammaṃ ti tesu dvīsupi atthavikappesu padābhihito attho  byañjanatthoti vuttaṃ hoti ti ettha vinayanaṃ  niggaṇhananti attho tenāha ti nanu ca paṭhamaṃ vuttesu dvīsupi atthavikappesu sakatthe arahatthe ca taddhitapaccayo saddalakkhaṇato dissati na pana vinayāya dhammaṃ desetīti imasmiṃ atthe tasmā kathamettha taddhitapaccayoti āha ti vicitratā cettha lokappamāṇato veditabbā tathā hi yasmiṃ yasmiṃ atthe taddhitappayogo lokassa tattha tattha taddhitavutti lokato siddhāti vicitrā taddhitavutti tasmā yathā mā saddamakāsīti vadanto māsaddikoti vuccati evaṃ vinayāya dhammaṃ desetīti venayikoti vuccatīti adhippāyo
ti guṇavirahitatāya dīnamanusso ti tissadattādisaddesu  viya imasmiṃ atthe ayaṃ nāma paccayoti evaṃ byañjanavicāraṃ akatvā anipphannapāṭipadikavasenāti vuttaṃ hoti
ti vatvāpi ṭhapetvā bhummadeve sesadevesu gabbhaggahaṇassa abhāvato paṭisandhiyevettha gabbhasampattīti veditabbāti vuttamevatthaṃ vivaritvā dassento āha ti ti abhivādanādisāmīcikammassa ti mātito aparisuddhabhāvaṃ dassento akkositukāmassa dāsiyā puttoti dāsikucchimhi nibbattabhāve dosaṃ dassetvā akkosanaṃ viya bhagavato mātukucchismiṃ paṭisandhiggahaṇe dosaṃ dassetvā akkosantopi evamāhāti adhippāyo ti devalokappaṭisandhito tenevāha ti hīno vā gabbho assāti apagabbhoti imassa viggahassa ekena pariyāyena adhippāyaṃ dassento āha ti -saddo hetuattho yasmā āyatimpi hīnagabbhapaṭilābhabhāgī tasmā hīno vā gabbho assāti apagabbhoti adhippāyo puna tasseva viggahassa kodhavasena dassentoti heṭṭhā vuttanayassa anurūpaṃ katvā adhippāyaṃ dassento āha ti -saddo atthi mātukucchipariyāyo gabbhe vasati māṇavotiādīsu  viya atthi mātukucchismiṃ nibbattasattapariyāyo antamaso gabbhapātanaṃ upādāyātiādīsu  viya tattha mātukucchipariyāyaṃ gahetvā atthaṃ dassento āha ti gabbhe seyyā ti aggamaggena kammakilesānaṃ maggena vihatattā āha ti ti aṇḍajasaṃsedajaopapātikā ettha ca yadipi apagabbhoti imassa anurūpato gabbhaseyyā eva vattabbā pasaṅgato pana labbhamānaṃ sabbampi vattuṃ vaṭṭatīti punabbhavābhinibbattipi vuttāti veditabbā
idāni sattapariyāyassa -saddassa vasena viggahanānattaṃ dassento āha tiādi imasmiṃ pana vikappe gabbhaseyyā punabbhavābhinibbattīti ubhayampi gabbhaseyyavaseneva vuttantipi vadanti nanu ca āyatiṃ gabbhaseyyā pahīnāti vuttattā gabbhassa seyyā eva pahīnā na pana gabbhoti āpajjatīti āha tiādi atha abhinibbattīti ettakameva avatvā punabbhavaggahaṇaṃ kimatthanti āha tiādi ti khaṇe khaṇe uppajjamānānaṃ dhammānaṃ abhinibbatti
nti  ettha dhamme anavasese dhāreti yāthāvato upadhāretīti dhammadhātu dhammānaṃ yathāsabhāvato avabujjhanasabhāvo sabbaññutaññāṇassetaṃ adhivacanaṃ ti sacchikatvā paṭilabhitvāti attho paṭilābhahetūti vuttaṃ hoti ti rucivasena parivattetvā dassetuṃ samatthatā desanāvilāso taṃ patto adhigatoti attho nti sabbasattesu mahākaruṇāya pharaṇaṃ tādilakkhaṇameva puna upamāya vibhāvetvā dassento āha nti yathā pathavī suciasucinikkhepacchedanabhedanādīsu na vikampati anurodhavirodhaṃ na pāpuṇāti evaṃ iṭṭhāniṭṭhesu lābhālābhādīsu anurodhavirodhappahānato avikampitacittatāya pathavīsamacittatanti attho nti ettha akuppadhammo nāma phalasamāpattīti keci vadanti paresu pana akkosantesupi attano pathavīsamacittatāya akuppanasabhāvatanti evamettha attho gahetabboti amhākaṃ khanti nti jarāya paliveṭhitaṃ brāhmaṇassa vuddhatāya āsannavuttimaraṇanti sambhāvanavasena tiādi vuttaṃ ti sādhu kho pana tathārūpānaṃ arahataṃ dassanaṃ hotīti evaṃ sañjātamahussāhena nti anaññasādhāraṇaṃ purejātabhāvaṃ natthi etassa paṭisamoti  purejātabhāvo
ti patte cālentā nti niddhāraṇe sāmivacanaṃ nikkhantesūti attho
ti yo paṭhamataraṃ aṇḍakosato nikkhanto kukkuṭapotako so jeṭṭhoti vacanīyo assa bhaveyyāti attho ti saṃsandento tibhūmapariyāpannāpi sattā avijjākosassa anto paviṭṭhā tattha tattha appahīnāya avijjāya veṭhitattāti āha ti nti bījakapālaṃ ti lokoyeva saṅgamma samāgamma nivāsanaṭṭhena lokasannivāso sattanikāyo nti ettha ti aviparītattho -saddo sāmanti imamatthaṃ dīpeti tasmā sammā aviparītenākārena  sayameva cattāri saccāni bujjhati paṭivijjhatīti ti maggo vuccati tenāha nti sammā sayameva ca bujjhanakanti attho ti vā pasatthavacano -saddo sundaravacanoti āha nti
ti sabbaguṇānaṃ adāyakattā sabbaguṇe na dadātīti hi  asamatthasamāsoyaṃ gamakattā yathā asūriyapassāni mukhānīti ti upanissayavato saheva arahattaphalena tisso vijjā deti nanu cettha tīsu vijjāsu āsavakkhayañāṇassa maggapariyāpannattā kathametaṃ yujjati maggo tisso vijjā detīti nāyaṃ doso satipi āsavakkhayañāṇassa maggapariyāpannabhāve aṭṭhaṅgike magge sati maggañāṇena saddhiṃ tisso vijjā paripuṇṇā hontīti maggo tisso vijjā detīti vuccati ti etthāpi eseva nayo nti aggasāvakehi paṭilabhitabbameva lokiyalokuttarañāṇaṃ nti etthāpi imināva nayena attho veditabbo nti jāniṃ jānanañca na anussavādivasenāti āha nti paccakkhamakāsinti attho paṭivedhopi na dūre ṭhitassa lakkhaṇappaṭivedho viyāti āha ti pāpuṇinti attho pāpuṇanañca na sayaṃ gantvāti āha ti santāne uppādanavasena paṭilabhinti attho
nti opammatthassa upameyyena sammadeva paṭipādanaṃ ti upameyyatthena yathā kukkuṭiyā aṇḍesu tividhakiriyākaraṇaṃ kukkuṭacchāpakānaṃ aṇḍakosato nikkhamanassa mūlakāraṇaṃ evaṃ bodhisattabhūtassa bhagavato tividhānupassanākaraṇaṃ avijjaṇḍakosato nikkhamanassa mūlakāraṇanti āha nti ti vuttattā aṇḍasadisatā santānassa bahi nikkhantakukkuṭacchāpakasadisatā buddhaguṇānaṃ buddhaguṇāti ca atthato buddhoyeva tathāgatassa kho etaṃ vāseṭṭha adhivacanaṃ dhammakāyo itipīti vacanato ti balavavipassanāvasena avijjaṇḍakosassa tanubhāvo paṭicchādanasāmaññena ca avijjāya aṇḍakosasadisatā mudubhūtassapi kharabhāvāpatti hotīti  tannivattanatthaṃ ti vuttaṃ ti ettha pariggayhamānesu saṅkhāresu vipassanāñāṇassa samādhindriyavasena sukhānuppaveso  anupavisitvāpi satindriyavasena anatikkamanato akuṇṭhatā  tikkhopi hi ekacco saro lakkhaṃ patvā kuṇṭho hoti na tathā idaṃ satipi kharabhāve sukhumappavattivasena kilesasamudācārasaṅkhobharahitatāya saddhindriyavasena  satipi pasannabhāve antarā anosakkitvā kilesapaccatthikānaṃ suṭṭhu abhibhavanato vīriyindriyavasena  veditabbo evamimehi pakārehi saṅkhārupekkhāñāṇameva gahitanti daṭṭhabbaṃ ti vipassanāya vuṭṭhānagāminibhāvāpatti tadā ca sā maggañāṇagabbhaṃ dhārentī viya hotīti āha ti ti saṅkhārupekkhāya anantaraṃ sikhāppattaanulomavipassanāvasena maggavijāyanatthaṃ gabbhaṃ gaṇhāpetvā ti  lokiyābhiññāpakkhe lokuttarābhiññā hi avijjaṇḍakosaṃ padālitā potthakesu pana katthaci chābhiññāpakkheti likhanti so apāṭhoti veditabbo
ti vuddhatamattā jeṭṭho sabbaguṇehi uttamattā pasatthatamoti seṭṭho
idāni āraddhaṃ kho pana me brāhmaṇa vīriyantiādikāya desanāya anusandhiṃ dassento āha tiādi tattha ti bhāvanāya pubbabhāgīyavīriyārambhādito paṭṭhāya ti vinaṭṭhassatinā sativirahitenāti attho ti sadarathakāyena ti bodhisaṅkhātassa ñāṇassa maṇḍabhāvappatte ṭhāne bodhīti hi paññā vuccati sā ettha maṇḍā pasannā jātāti so padeso bodhimaṇḍoti paññāto nti ārambhaṃ sithilaṃ akatvā daḷhaparakkamasaṅkhātussahanabhāvena gahitaṃ tenāha nti nti asaṅkucitaṃ kosajjavasena saṅkocaṃ anāpannaṃ ti ogāhanasaṅkhātena apilāpanabhāvena ārammaṇaṃ upagantvā ṭhitā tenāha ti sammosassa viddhaṃsanavasena pavattiyā na sammuṭṭhāti  kiñcāpi cittappassaddhivasena cittameva passaddhaṃ kāyappassaddhivaseneva ca kāyo passaddho hoti  tathāpi yasmā kāyappassaddhi uppajjamānā cittappassaddhiyā saheva uppajjati na vinā tasmā vuttaṃ ti kāyappassaddhiyā ubhayesampi kāyānaṃ passambhanāvahattā vuttaṃ ti
ti so ca kho kāyo ti vigatakilesadaratho nāmakāye hi vigatadarathe rūpakāyopi vūpasantadarathapariḷāho hoti nti nānārammaṇesu vidhāvanasaṅkhātaṃ vikkhepaṃ vicchinditvā ekasmiṃyeva ārammaṇe avikkhittabhāvāpādanena sammadeva āhitaṃ ṭhapitaṃ tenāha ntiādi cittassa anekaggabhāvo vikkhepavasena cañcalatā sā sati ekaggatāya na hotīti āha nti ti āraddhaṃ kho panātiādinā vīriyasatipassaddhisamādhīnaṃ kiccasiddhidassanena nanu ca saddhāpaññānampi kiccasiddhi jhānassa pubbabhāgappaṭipadāya icchitabbāti saccaṃ sā pana nānantarikabhāvena avuttasiddhāti na gahitā asati hi saddhāya vīriyārambhādīnaṃ asambhavoyeva paññāpariggahe ca nesaṃ asati ñāyārambhādibhāvo na siyā tathā asallīnāsammosatādayo vīriyādīnanti asallīnatādiggahaṇenevettha paññākiccasiddhi  gahitāti daṭṭhabbaṃ jhānabhāvanāyaṃ vā samādhikiccaṃ adhikaṃ icchitabbanti dassetuṃ samādhipariyosānāva jhānassa pubbabhāgappaṭipadā kathitāti daṭṭhabbaṃ
atītabhave khandhā tappaṭibaddhāni nāmagottāni ca sabbaṃ pubbenivāsaṃtveva gahitanti āha nti moho paṭicchādakaṭṭhena tamo viya tamoti āha ti ti kātabbato karaṇaṃ obhāsova karaṇaṃ  attano paccayehi obhāsabhāvena nibbattetabbaṭṭhenāti attho nti paṭipakkhavidhamanapavattivisesānaṃ bodhanato vuttaṃ ti etena vijānanaṭṭhena vijjāti ayampi attho dīpitoti daṭṭhabbaṃ ti etena vijjāpaṭipakkhā avijjā paṭipakkhatā cassā pahātabbabhāvena vijjāya ca pahāyakabhāvenāti dasseti ti iminā tamo vihato vinaṭṭho kasmā yasmā āloko uppannoti imamatthaṃ atidisati kilesānaṃ ātāpanaparitāpanaṭṭhena  vīriyaṃ ti āha ti vīriyavatoti attho ti yathādhippetatthasiddhiṃ pati vissaṭṭhacittassa ti aññassapi kassaci mādisassāti adhippāyo ti sammappadhānamanuyuttassa
nti na paṭhamadutiyañāṇadvayādhigamaṃ viya kevalanti adhippāyo ti nigamanavasena dassento sarūpato hi pubbe dassitamevāti
ti iminā pana idaṃ dasseti  ahaṃ brāhmaṇa paṭhamavijjāya jātoyeva purejātassa sahajātassa vā abhāvato sabbesaṃ vuddho mahallako kimaṅgaṃ pana tīhi vijjāhi tikkhattuṃ jātoti nti atītārammaṇasabhāgatāya tabbhāvibhāvato ca pubbenivāsañāṇena atītaṃsañāṇaṃ pakāsetvāti yojetabbaṃ tattha nti atītakkhandhāyatanadhātusaṅkhāte atīte koṭṭhāse appaṭihatañāṇaṃ dibbacakkhuñāṇassa paccuppannārammaṇattā yathākammūpagañāṇassa anāgataṃsañāṇassa ca dibbacakkhuvaseneva ijjhanato dibbacakkhuno paribhaṇḍañāṇattā dibbacakkhumhiyeva ca ṭhitassa cetopariyañāṇasiddhito vuttaṃ nti tattha ti saparibhaṇḍena dibbacakkhuñāṇena paccuppannaṃso ca anāgataṃso ca paccuppannānāgataṃsaṃ tattha ñāṇaṃ  āsavakkhayañāṇādhigameneva sabbaññutaññāṇassa viya sesāsādhāraṇachañāṇadasabalañāṇaāveṇikabuddhadhammādīnampi  anaññasādhāraṇānaṃ buddhaguṇānaṃ ijjhanato vuttaṃ nti tenāha ti
ti pītipharaṇena paripuṇṇakāyacitto nti aññāṇassāti attho dhi-saddayogato hi sāmiatthe etaṃ upayogavacanaṃ sesamettha suviññeyyameva


 dutiye   nāma ekā mahāsālāva uyyogakālādīsu hi rājāno tattha ṭhatvā ettakā purato gacchantu ettakā pacchātiādinā tattha nisīditvā santhaṃ karonti mariyādaṃ bandhanti tasmā taṃ ṭhānaṃ santhāgāranti vuccati uyyogaṭṭhānato ca āgantvā yāva gehe gomayaparibhaṇḍādivasena paṭijagganaṃ karonti tāva ekaṃ dve divase te rājāno tattha santhambhantītipi  tesaṃ rājūnaṃ saha atthānusāsanaṃ agārantipi  gaṇarājāno hi te tasmā uppannaṃ kiccaṃ ekassa vasena na sijjhati sabbesaṃ chando laddhuṃ vaṭṭati tasmā sabbe tattha sannipatitvā anusāsanti tena vuttaṃ nti yasmā vā tattha sannipatitvā imasmiṃ kāle kasituṃ vaṭṭati imasmiṃ kāle vapituntiādinā nayena gharāvāsakiccāni sammantayanti tasmā chiddāvachiddaṃ gharāvāsaṃ santharantītipi 
puttadāradhanādiupakaraṇapariccāgo  attano aṅgapariccāgo  attanova jīvitapariccāgo  ñātīnaṃ atthacariyā  lokassa atthacariyā  kammassakatañāṇavasena anavajjakammāyatanasippāyatanavijjāṭṭhānaparicayavasena khandhāyatanādiparicayavasena lakkhaṇattayatīraṇavasena ca ñāṇacāro  aṅganayanadhanarajjaputtadāraparijjāgavasena  satipi mahāpariccāgānaṃ dānapāramibhāve pariccāgavisesasabhāvadassanatthañceva sudukkarabhāvadassanatthañca pañcamahāpariccāgānaṃ visuṃ gahaṇaṃ tatoyeva ca aṅgapariccāgato visuṃ nayanapariccāgaggahaṇaṃ pariccāgabhāvasāmaññepi  dhanarajjapariccāgato puttadārapariccāgaggahaṇañca visuṃ kataṃ pabbajjāva saṅkhepo
ti aniccānupassanā dukkhānupassanā anattānupassanā nibbidānupassanā virāgānupassanā nirodhānupassanā paṭinissaggānupassanāti imāsu sattasu anupassanāsu
nti  aveccakaraṇaṃ dvīhi kāraṇehi aniyyānikasāsane ṭhitā attano sāvakattaṃ upagate paggaṇhanti tāni dassetuṃ tiādi vuttaṃ
nti  anupubbaṃ kathetabbakathaṃ kā pana sāti dānādikathā tattha  tāva pacurajanesupi pavattiyā sabbasattasādhāraṇattā sukarattā sīle patiṭṭhānassa upāyabhāvato ca ādito kathitā pariccāgasīlo hi puggalo pariggahavatthūsu nissaṅgabhāvato sukheneva sīlāni samādiyati tattha ca suppatiṭṭhito hoti sīlena dāyakappaṭiggāhakavisuddhito parānuggahaṃ vatvā parapīḷānivattivacanato kiriyādhammaṃ vatvā akiriyādhammavacanato bhogasampattihetuṃ vatvā bhavasampattihetuvacanato ca dānakathānantaraṃ  kathitā tañca sīlaṃ vaṭṭanissitaṃ ayaṃ bhavasampatti tassa phalanti dassanatthaṃ imehi ca dānasīlamayehi paṇītapaṇītatarādibhedabhinnehi puññakiriyavatthūhi etā cātumahārājikādīsu paṇītapaṇītatarādibhedabhinnā aparimeyyā dibbabhogasampattiyo laddhabbāti dassanatthaṃ tadanantaraṃ  svāyaṃ saggo rāgādīhi upakkiliṭṭho sabbathānupakkiliṭṭho ariyamaggoti dassanatthaṃ saggānantaraṃ  maggañca kathentena tadadhigamūpāyasandassanatthaṃ saggapariyāpannāpi pageva itare sabbepi kāmā nāma bahvādīnavā aniccā addhuvā vipariṇāmadhammāti  hīnā gammā pothujjanikā anariyā anatthasaṃhitāti tesaṃ  lāmakabhāvo sabbepi bhavā kilesānaṃ vatthubhūtāti tattha  sabbaso saṃkilesavippamuttaṃ nibbānanti  ca kathetabboti ayamattho ti ettha -saddena ādi-atthena dīpitoti veditabbaṃ
nti diṭṭhadhammikānaṃ samparāyikānaṃ nibbānupasaṃhitānañcāti sabbesampi sukhānaṃ kāraṇaṃ yañhi kiñci loke bhogasukhaṃ nāma taṃ sabbaṃ dānādhīnanti pākaṭoyamattho yaṃ pana jhānavipassanāmaggaphalanibbānappaṭisaṃyuttaṃ sukhaṃ tassapi dānaṃ upanissayapaccayo hotiyeva  nti yā imā loke padesarajjasirissariyasattaratanasamujjalacakkavattisampadāti evaṃpabhedā mānusikā sampattiyo yā ca cātumahārājikādigatā dibbasampattiyo yā vā panaññāpi sampattiyo  tāsaṃ sabbāsaṃ idaṃ mūlakāraṇaṃ nti bhuñjitabbaṭṭhena bhogoti laddhanāmānaṃ piyamanāpiyarūpādīnaṃ tannissayānaṃ vā upabhogasukhānaṃ patiṭṭhā niccalādhiṭṭhānatāya ti byasanappattassa nti rakkhā tato paripālanato nti byasanehi paripātiyamānassa olīyanappadeso ti gantabbaṭṭhānaṃ nti paṭisaraṇaṃ ti vinipatituṃ adento nissayo nti olubbhārammaṇaṃ
nti sabbaratanamayasattaṅgamahāsīhāsanasadisaṃ evaṃ hissa mahagghaṃ hutvā sabbaso vinipatituṃ appadānaṭṭho dīpito hoti  gatagataṭṭhāne patiṭṭhānassa labhāpanato yathā dubbalassa purisassa ālambanarajju uttiṭṭhato tiṭṭhato ca upatthambho evaṃ dānaṃ sattānaṃ sampattibhave upapattiyā ṭhitiyā ca paccayoti āha nti ti duggatidukkhaṭṭhānanittharaṇaṭṭhena ti lobhamacchariyādipaṭisattupaddavato samassāsanaṭṭhena ti dāliddiyabhayato paripālanaṭṭhena ti maccheralobhadosamadaissāmicchādiṭṭhivicikicchādicittamalehi ti anupakkiliṭṭhatāya nti maccheramalādīnaṃ tesaṃ eva ti santāsahetuabhāvena yo hi dāyako dānapati so sampatipi na kutoci santasati pageva āyatiṃ ti mahābalavatāya dāyako hi dānapati sampati pakkhabalena balavā hoti āyatiṃ pana kāyabalādīhipi ti vaḍḍhikāraṇanti abhisammatabhāvena vipattibhavato sampattibhavūpanayanaṃ 
idāni mahābodhicariyabhāvenapi dānaguṇaṃ dassetuṃ ntiādi vuttaṃ tattha ti etena dānaphalaṃ sammadeva passantā mahāpurisā attano jīvitampi pariccajanti tasmā ko nāma viññujātiko bāhire vatthusmiṃ pageva saṅgaṃ kareyyāti ovādaṃ deti idāni yā lokiyā lokuttarā ca ukkaṃsagatā sampattiyo tā sabbā dānatoyeva pavattantīti dassento tiādimāha tattha  sakkamārabrahmasampattiyo attahitāya eva cakkavattisampatti pana attahitāya parahitāya cāti dassetuṃ sā tāsaṃ parato cakkavattisampatti vuttā etā lokiyā imā pana lokuttarāti dassetuṃ ntiādi  vuttaṃ tāsupi ukkaṭṭhukkaṭṭhatarukkaṭṭhatamataṃ dassetuṃ kamena ñāṇattayaṃ vuttaṃ tesaṃ pana dānassa paccayabhāvo heṭṭhā vuttoyeva eteneva tassa brahmasampattiyāpi paccayabhāvo dīpitoti veditabbo
dānañca nāma dakkhiṇeyyesu hitajjhāsayena pūjanajjhāsayena vā attano santakassa paresaṃ pariccajanaṃ tasmā dāyako purisapuggalo pare hanti paresaṃ vā santakaṃ haratīti aṭṭhānametanti āha ti  sobhāvisesāvahattā sīlassa ti etthāpi eseva nayo ti ettha candanaṃ tagaraṃ vāpītiādikā  gāthā  gandho isīnaṃ ciradikkhitānaṃ kāyā cuto gacchati mālutenātiādikā  jātakagāthāyo ca āharitvā vattabbā sīlañhi sattānaṃ ābharaṇañceva alaṅkāro ca gandhavilepanañca parassa dassanīyabhāvāvahañca tenāha tiādi
ti idaṃ majjhimehi āraddhaṃ sīlaṃ sandhāyāha tenevāha sakko devarājā 
hīnena brahmacariyena khattiye upapajjati
majjhimena ca devattaṃ uttamena visujjhatīti 
ti sukho  kamanīyo ti manavaḍḍhanako taṃ pana tassa iṭṭhādibhāvaṃ dassetuṃ tiādi vuttaṃ
ti aniccatādinā appassādādinā ca dūsitabhāvo yato te viññūnaṃ cittaṃ nārādhenti atha vā ādīnaṃ vāti pavattatīti  paramakapaṇatā tathā ca kāmā yathātathaṃ paccavekkhantānaṃ paccupatiṭṭhanti ti aseṭṭhehi sevitabbo seṭṭhehi na sevitabbo nihīnabhāvo nti vibādhakatā upatāpakatā ca
nti ettha yattakā kāmesu ādīnavā tappaṭipakkhato tattakā nekkhamme ānisaṃsā apica nekkhammaṃ nāmetaṃ asambādhaṃ asaṃkiliṭṭhaṃ nikkhantaṃ kāmehi nikkhantaṃ  kāmasaññāya nikkhantaṃ kāmavitakkehi nikkhantaṃ kāmapariḷāhehi nikkhantaṃ byāpādasaññāyātiādinā nayena nekkhamme ānisaṃse pakāsesi pabbajjāyaṃ jhānādīsu ca guṇe vibhāvesi vaṇṇesi nti kammaniyacittaṃ heṭṭhā pavattitadesanāya assaddhiyādīnaṃ cittadosānaṃ vigatattā upari desanāya bhājanabhāvūpagamena kammakkhamacittaṃ aṭṭhakathāyaṃ pana yasmā assaddhiyādayo cittassa rogabhūtā tadā te vigatā tasmā āha nti diṭṭhimānādikilesavigamena  kāmacchandādivigamena  sammāpaṭipattiyaṃ uḷārapītipāmojjayogena  tattha saddhāsampattiyā  yadā bhagavā aññāsīti sambandho atha vā nti kāmacchandavigamena arogacittaṃ nti byāpādavigamena mettāvasena akaṭhinacittaṃ nti uddhaccakukkuccavigamena avikkhepato tena apihitacittaṃ nti thinamiddhavigamena sampaggahitavasena alīnacittaṃ nti vicikicchāvigamena sammāpaṭipattiyaṃ adhimuttacittanti evamettha sesapadānaṃ attho veditabbo
tiādinā upamāvasena sīhassa kilesappahānaṃ ariyamagguppādanañca dasseti nti vigatakāḷakaṃ ti suṭṭhudeva nti nīlapītalohitādiraṅgajātaṃ ti gaṇheyya pabhassaraṃ bhaveyya ti tassaṃyeva nisajjāyaṃ etenassa lahuvipassakatā tikkhapaññatā sukhappaṭipadakhippābhiññatā ca dassitā hoti nti apāyagamanīyarāgarajādīnaṃ vigamena virajaṃ anavasesadiṭṭhivicikicchāmalāpagamena  paṭhamamaggavajjhakilesarajābhāvena vā  pañcavidhadussīlyamalavigamena nti kasmā vuttaṃ nanu maggañāṇaṃ asaṅkhatadhammārammaṇanti codanaṃ sandhāyāha tiādi tattha nti asammohappaṭivedhavasena paṭivijjhantaṃ tenāha ti tatridaṃ upamāsaṃsandanaṃ  vatthaṃ viya cittaṃ vatthassa āgantukamalehi kiliṭṭhabhāvo viya cittassa rāgādimalehi saṃkiliṭṭhabhāvo dhovanasilātalaṃ viya anupubbīkathā udakaṃ viya saddhā udakena  temetvā ūsagomayachārikakhārehi kāḷake sammadditvā vatthassa dhovanappayogo viya saddhāsinehena temetvā temetvā satisamādhipaññāhi dose sithile katvā sutādividhinā cittassa sodhane vīriyārambho tena payogena vatthe kāḷakāpagamo viya vīriyārambhena kilesavikkhambhanaṃ raṅgajātaṃ viya ariyamaggo tena suddhavatthassa pabhassarabhāvo viya vikkhambhitakilesassa cittassa maggena pariyodapananti
diṭṭhadhammoti vatvā dassanaṃ nāma ñāṇadassanato aññampi atthīti tannivattanatthaṃ ti  vuttaṃ patti nāma ñāṇasampattito aññāpi vijjatīti tato visesanatthaṃ ti vuttaṃ sā panesā viditadhammatā dhammesu ekadesenapi hotīti nippadesato viditabhāvaṃ dassetuṃ ti vuttaṃ tenassa saccābhisambodhaṃyeva dīpeti maggañāṇañhi ekābhisamayavasena pariññādikiccaṃ sādhentaṃ nippadesena catusaccadhammaṃ samantato ogāḷhaṃ nāma hoti tenāha ti ti sappaṭibhayakantārasadisā soḷasavatthukā aṭṭhavatthukā ca tiṇṇā nittiṇṇā vicikicchā ti pavattiādīsu evaṃ nu kho na nu khoti evaṃ pavattikā vigatā samucchinnā kathaṃkathā sārajjakarānaṃ pāpadhammānaṃ pahīnattā tappaṭipakkhesu sīlādiguṇesu patiṭṭhitattā  visāradabhāvaṃ veyyattiyaṃ  attanā eva paccakkhato diṭṭhattā na paraṃ pacceti na cassa paro paccetabbo atthīti 
nti attānaṃ uddisitvā māraṇavasena kataṃ nibbattitaṃ maṃsaṃ nti ettha kamma-saddo kammasādhano atītakāliko cāti āha nti  paṭicca kammaṃ phusatītiādīsu  viya ti nimittabhāvena laddhabbakammassa karaṇavasena paṭiccakammaṃ ettha atthīti maṃsaṃ  yathā buddhi buddhaṃ taṃ etassa atthīti buddho sesamettha uttānameva


 tatiye ti saṭhattāni sesapadesupi eseva nayo tāni panassa sāṭheyyādīni kāyacittujukatāpaṭipakkhabhūtā lobhasahagatacittuppādassa pavattiākāravisesā tattha yassa kismiñcideva ṭhāne ṭhātukāmassa sato yaṃ ṭhānaṃ manussānaṃ sappaṭibhayaṃ purato gantvā tatheva sappaṭibhayaṭṭhāneva ṭhassāmīti na hoti vañcanādhippāyabhāvato ṭhātukāmaṭṭhāneyeva nikhātatthambho viya cattāro pāde niccāletvā tiṭṭhati ayaṃ  nāma imassa sāṭheyyassa pākaṭakaraṇaṃ tathā yassa kismiñcideva ṭhāne nivattitvā khandhagataṃ pātetukāmassa sato yaṃ ṭhānaṃ manussānaṃ sappaṭibhayaṃ purato gantvā tatheva pātessāmīti na hoti pātetukāmaṭṭhāneyeva nivattitvā pāteti ayaṃ  nāma yassa kālena vāmato kālena dakkhiṇato kālena ujumaggeneva ca gantukāmassa sato yaṃ ṭhānaṃ manussānaṃ sappaṭibhayaṃ purato gantvā tatheva evaṃ karissāmīti  na hoti yadicchakaṃ gantukāmaṭṭhāneyeva kālena vāmato kālena dakkhiṇato kālena ujumaggaṃ gacchati tathā leṇḍaṃ vā passāvaṃ vā vissajjetukāmassa idaṃ ṭhānaṃ susammaṭṭhaṃ ākiṇṇamanussaṃ ramaṇīyaṃ imasmiṃ ṭhāne evarūpaṃ kātuṃ na yuttaṃ purato gantvā paṭicchannaṭṭhāne karissāmīti na hoti tattheva karoti ayaṃ  nāma yassa pana kismiñci ṭhāne maggā ukkamma nivattitvā paṭimaggaṃ ārohitukāmassa sato yaṃ ṭhānaṃ manussānaṃ sappaṭibhayaṃ purato gantvā tattheva evaṃ karissāmīti na hoti paṭimaggaṃ ārohitukāmaṭṭhāneyeva maggā ukkamma nivattitvā paṭimaggaṃ ārohati ayaṃ  nāma iti imaṃ catubbidhampi kiriyaṃ sandhāyetaṃ vuttaṃ ti catutthe natthi vattabbaṃ


 pañcame  yā kāci pariyatti vā sippaṃ vā yasmā asajjhāyantassa ananuyuñjantassa vinassati nirantaraṃ vā na upaṭṭhāti tasmā ti  vuttaṃ yasmā pana gharāvāsaṃ vasantassa uṭṭhāyuṭṭhāya jiṇṇappaṭisaṅkharaṇādīni akarontassa gharaṃ nāma vinassati tasmā ti vuttaṃ yasmā gihissa vā pabbajitassa vā kosajjavasena sarīrappajagganaṃ vā parikkhārappaṭijagganaṃ vā akarontassa kāyo dubbaṇṇo hoti tasmā nti vuttaṃ yasmā pana gāvo rakkhantassa pamādavasena niddāyantassa vā kīḷantassa vā tā gāvo atitthapakkhandanādīhi vā vāḷamigacorādiupaddavena vā paresaṃ sālikkhettādīni otaritvā khādanavasena vā vināsamāpajjanti sayampi daṇḍaṃ vā paribhāsaṃ vā pāpuṇāti pabbajitaṃ vā pana chadvārādīni arakkhantaṃ pamādavasena kilesā otaritvā sāsanā cāventi tasmā nti vuttaṃ so hissa vināsāvahena malaṭṭhāniyattā 
nti aticāro aticāriniñhi itthiṃ sāmikopi gehā nīharati mātāpitūnaṃ santikaṃ gatampi tvaṃ kulassa aṅgārabhūtā akkhīhipi na daṭṭhabbāti taṃ mātāpitaropi nīharanti sā anāthā vicarantī mahādukkhaṃ pāpuṇāti tenassā duccaritaṃ nti vuttaṃ ti dāyakassa yassa hi khettakasanakāle imasmiṃ khette sampanne salākabhattādīni dassāmīti  cintetvāpi nipphanne sasse maccheraṃ uppajjitvā cāgacittaṃ nivāreti so maccheravasena cāgacitte aviruhante manussasampatti dibbasampatti nibbānasampattīti tisso sampattiyo na labhati tena vuttaṃ nti aññesupi evarūpesu eseva nayo ti akusalā dhammā te pana idhaloke paraloke ca malameva ti heṭṭhā vuttamalato nti atirekamalaṃ chaṭṭhādīni uttānatthāneva


 navame  ti devā viya na suranti na kīḷanti na virocantīti asurā surā nāma devā tesaṃ paṭipakkhāti vā  vepacittipahārādādayo  tesaṃ bhavanaṃ sinerussa heṭṭhābhāge te tattha pavisantā nikkhamantā sinerupāde maṇḍapādīni nimminitvā kīḷantā abhiramanti sā tattha tesaṃ abhirati ime guṇe disvāti āha ti
yasmā lokiyā jambudīpo himavā tattha patiṭṭhitasamuddadahapabbatā tappabhavā nadiyoti etesu yaṃ yaṃ na manussagocaraṃ tattha sayaṃ sammūḷhā aññepi sammohayanti tasmā tattha sammohavidhamanatthaṃ tiādi āraddhaṃ dasasahassayojanaparimāṇo āyāmato vitthārato cāti adhippāyo tenāha tiādi  tadupabhogisattānaṃ puññakkhayena sundaradassanaṃ kūṭanti  yaṃ loke nti vuccati  kālānusāriyādi  candanādi  salalādi  lavaṅgādi  kapitthādi  sajjulasādi  tamālahiriverādi  nāgakusumādi  jātiphalādi  sabbesaṃ gandhānaṃ gandho sabbāni puthulato paññāsa yojanāni āyāmato pana ubbedhato viya dviyojanasatānevāti vadanti
ti ratanamayattā manuññasopānasilātalāni ti tadupabhogisattānaṃ sādhāraṇakammunāva suṭṭhu paṭiyattāni susaṇṭhitāni honti macchakacchapādīni udakaṃ malaṃ karonti tadabhāvato  tiriyato dīghaṃ uggatakūṭanti nti  āha ti ettha nadī ninnagātiādikaṃ gottaṃ gaṅgā yamunātiādikaṃ nāmaṃ
ti sandamānā nti puṇṇabhāvo  cittaphalikantipi vadanti nti mahantānaṃ sattānaṃ ti tisso macchajātiyo timiṃ gilanasamatthā timiṅgalā timiñca timiṅgalañca gilanasamatthā timitimiṅgalāti vadanti
ti sotāpannādike ariyapuggale sandhāya vadati ti uposathakammādivasena saṃvāsaṃ na karoti ti apaneti ti kilesehi vimuccanaraso sabbā hi sāsanasampatti yāvadeva anupādāya āsavehi cittassa vimuttiatthā
ti ratijananaṭṭhena ratanāni satipaṭṭhānādayo hi bhāviyamānā pubbabhāgepi anappakaṃ pītipāmojjaṃ nibbattenti pageva aparabhāge vuttañhetaṃ 
yato yato sammasati khandhānaṃ udayabbayaṃ
labhatī pītipāmojjaṃ amataṃ taṃ vijānatanti  
lokiyaratananibbattaṃ pana pītipāmojjaṃ na tassa kalabhāgampi agghati apica 
cittīkataṃ mahagghañca atulaṃ dullabhadassanaṃ
anomasattaparibhogaṃ ratananti pavuccati 
yadi ca cittīkatādibhāvena ratanaṃ nāma hoti satipaṭṭhānādīnaṃyeva bhūtato ratanabhāvo bodhipakkhiyadhammānañhi so ānubhāvo yaṃ sāvakā sāvakapāramiñāṇaṃ paccekabuddhā paccekabodhiñāṇaṃ sammāsambuddhā sammāsambodhiṃ adhigacchanti āsannakāraṇattā āsannakāraṇañhi dānādiupanissayoti evaṃ ratijananaṭṭhena cittīkatādiatthena ca ratanabhāvo bodhipakkhiyadhammānaṃ  sātisayo tena vuttaṃ tiādi
tattha ārammaṇe okkantitvā upaṭṭhānaṭṭhena upaṭṭhānaṃ satiyeva upaṭṭhānanti  ārammaṇassa pana kāyādivasena catubbidhattā vuttaṃ ti tathā hi kāyavedanācittadhammesu subhasukhaniccaattasaññānaṃ pahānato asubhadukkhāniccānattabhāvaggahaṇato ca nesaṃ kāyānupassanādibhāvo vibhatto
sammā padahanti etena sayaṃ vā sammā padahati pasatthaṃ sundaraṃ vā padahantīti  puggalassa vā sammadeva padhānabhāvakaraṇato  vīriyassetaṃ adhivacanaṃ tampi anuppannuppannānaṃ akusalānaṃ anuppādanappahānavasena anuppannuppannānaṃ kusalānaṃ dhammānaṃ uppādanaṭṭhāpanavasena ca catukiccasādhakattā vuttaṃ ti
ijjhatīti iddhi samijjhati nipphajjatīti attho ijjhanti vā tāya sattā iddhā vuddhā ukkaṃsagatā hontīti iddhi iti paṭhamena atthena iddhi eva pādoti  iddhikoṭṭhāsoti attho dutiyena atthena iddhiyā pādo patiṭṭhā adhigamupāyoti  tena hi uparūparivisesasaṅkhātaṃ iddhiṃ pajjanti pāpuṇanti svāyaṃ iddhipādo yasmā chandādike cattāro adhipatidhamme dhure jeṭṭhake katvā nibbattīyati tasmā vuttaṃ ti
ti saddhādīni pañca indriyāni tattha assaddhiyaṃ abhibhavitvā adhimokkhalakkhaṇe indaṭṭhaṃ kāretīti  kosajjaṃ abhibhavitvā paggahalakkhaṇe pamādaṃ abhibhavitvā upaṭṭhānalakkhaṇe vikkhepaṃ abhibhavitvā avikkhepalakkhaṇe aññāṇaṃ abhibhavitvā dassanalakkhaṇe indaṭṭhaṃ kāretīti 
tāniyeva assaddhiyādīhi anabhibhavanīyato akampiyaṭṭhena sampayuttadhammesu thirabhāvena ca  veditabbāni
ti bodhiyā bodhissa vā aṅgāti  yā hi esā dhammasāmaggī yāya lokuttaramaggakkhaṇe uppajjamānāya līnuddhaccapatiṭṭhānāyūhanakāmasukhattakilamathānuyogaucchedasassatābhinivesādīnaṃ anekesaṃ upaddavānaṃ paṭipakkhabhūtāya satidhammavicayavīriyapītipassaddhisamādhiupekkhāsaṅkhātāya  dhammasāmaggiyā ariyasāvako bujjhati kilesaniddāya vuṭṭhahati cattāri ariyasaccāni paṭivijjhati nibbānameva vā sacchikarotīti ti vuccati tassā dhammasāmaggisaṅkhātāya bodhiyā aṅgātipi  jhānaṅgamaggaṅgādayo viya yopesa vuttappakārāya dhammasāmaggiyā bujjhatīti katvā ariyasāvako ti vuccati tassa bodhissa aṅgātipi  senaṅgarathaṅgādayo viya tenāhu porāṇā bujjhanakassa puggalassa aṅgāti bojjhaṅgāti  bodhāya saṃvattantīti bojjhaṅgātiādinā  nayenapi bojjhaṅgattho veditabbo
ti taṃtaṃmaggavajjhehi kilesehi ārakattā ariyabhāvakarattā ariyaphalappaṭilābhakarattā ca ariyo sammādiṭṭhiādīni aṭṭhaṅgāni assa atthi aṭṭha aṅgāniyeva vā aṭṭhaṅgiko mārento kilese gacchati nibbānatthikehi vā maggīyati sayaṃ vā nibbānaṃ maggatīti maggoti evametesaṃ satipaṭṭhānādīnaṃ atthavibhāgo veditabbo
ti maggasaṅkhātaṃ sotaṃ āpajjitvā pāpuṇitvā ṭhito sotāpattiphalaṭṭhoti attho ti sotāpattiphalassa attapaccakkhakaraṇāya paṭipajjamāno paṭhamamaggaṭṭho yo aṭṭhamakotipi vuccati ti sakideva imaṃ lokaṃ paṭisandhiggahaṇavasena āgamanasīlo dutiyaphalaṭṭho ti paṭisandhiggahaṇavasena kāmalokaṃ anāgamanasīlo tatiyaphalaṭṭho yo pana saddhānusārī dhammānusārī ekabījītievamādiko ariyapuggalavibhāgo so etesaṃyeva pabhedoti sesaṃ vuttanayasadisameva


 dasame ti  tasmiṃ uposathadivasabhūte ahani ti ovādapātimokkhaṃ uddisituṃ nti aruṇuggamanaṃ nti thero bhagavantaṃ pātimokkhuddesaṃ yāci tasmiṃ kāle na bhikkhave anuposathe uposatho kātabboti  sikkhāpadassa apaññattattā kasmā pana bhagavā tiyāmarattiṃ vītināmesi  tato paṭṭhāya ovādapātimokkhaṃ anuddisitukāmo tassa vatthuṃ pākaṭaṃ kātuṃ ti kathaṃ addasa attano cetopariyañāṇena tassaṃ parisati bhikkhūnaṃ cittāni parijānanto tassa dussīlassa cittaṃ passi yasmā pana citte diṭṭhe taṃsamaṅgīpuggalo diṭṭho nāma hoti tasmā ntiādi vuttaṃ yatheva hi anāgate sattasu divasesu pavattaṃ paresaṃ cittaṃ cetopariyañāṇalābhī jānāti evaṃ atītepīti nti saṅghapariyāpanno viya bhikkhusaṅghassa anto nisinnaṃ ti ayaṃ na pakatattoti bhagavatā diṭṭho asi yasmā ca evaṃ diṭṭho tasmā natthi te tava bhikkhūhi saddhiṃ ekakammādisaṃvāso yasmā pana so saṃvāso tava natthi tasmā uṭṭhehi āvusoti evamettha padayojanā veditabbā
ti anekavāraṃ vatvāpi thero sayameva nibbinno oramissatīti vā idāni imesaṃ paṭipattiṃ jānissāmīti vā adhippāyena tuṇhī ahosi ti bhagavatā mayā ca yāthāvato diṭṭho yāvatatiyaṃ uṭṭhehi āvusoti ca vutto na vuṭṭhāti idānissa nikkaḍḍhanakālo mā saṅghassa uposathantarāyo ahosīti taṃ bāhāyaṃ aggahesi tathā gahetvā ti dvārakoṭṭhakā dvārasālāto nikkhāmetvā ti pana nikkhāmitaṭṭhānadassanaṃ atha vā ti bahidvārakoṭṭhakatopi nikkhāmetvā na antodvārakoṭṭhakato eva ubhayatthāpi vihārato bahikatvāti attho ti aggaḷasūciñca uparighaṭikañca ādahitvā suṭṭhutaraṃ kavāṭaṃ thaketvāti attho ti iminā aparisuddhā ānanda parisāti vacanaṃ sutvā eva hi tena pakkamitabbaṃ siyā evaṃ apakkamitvā yāva bāhāgahaṇāpi nāma so moghapuriso āgamessati acchariyamidanti dasseti idañca garahanacchariyamevāti veditabbaṃ
atha bhagavā cintesi  idāni bhikkhusaṅghe abbudo jāto aparisuddhā puggalā uposathaṃ āgacchanti na ca tathāgatā aparisuddhāya parisāya uposathaṃ karonti pātimokkhaṃ uddisanti anuddisante ca bhikkhusaṅghassa uposatho pacchijjati yaṃnūnāhaṃ ito paṭṭhāya bhikkhūnaṃyeva pātimokkhuddesaṃ anujāneyyanti evaṃ pana cintetvā bhikkhūnaṃyeva pātimokkhuddesaṃ anujāni tena vuttaṃ ti tattha nti idāni ahaṃ uposathaṃ na  karissāmi pātimokkhaṃ na uddisissāmīti paccekaṃ -kārena sambandho duvidhañhi pātimokkhaṃ  āṇāpātimokkhaṃ ovādapātimokkhanti  tesu suṇātu me bhantetiādikaṃ  āṇāpātimokkhaṃ taṃ sāvakāva uddisanti na buddhā yaṃ anvaddhamāsaṃ uddisīyati khantī paramaṃ sabbapāpassa akaraṇaṃ anupavādo anupaghāto etaṃ buddhāna sāsananti  imā pana tisso gāthā ovādapātimokkhaṃ nāma taṃ buddhāva uddisanti na sāvakā channampi vassānaṃ accayena uddisanti dīghāyukabuddhānañhi dharamānakāle ayameva pātimokkhuddeso appāyukabuddhānaṃ pana paṭhamabodhiyaṃyeva tato paraṃ itaro tañca kho bhikkhūyeva uddisanti na buddhā tasmā amhākampi bhagavā vīsativassamattaṃ imaṃ ovādapātimokkhaṃ uddisitvā imaṃ antarāyaṃ disvā tato paraṃ na uddisi nti akāraṇaṃ ti tasseva vevacanaṃ kāraṇañhi yathā tiṭṭhati ettha phalaṃ tadāyattavuttitāyāti ṭhānanti vuccati evaṃ avakāsotipi vuccati nti kiriyāparāmasanaṃ
ti ko anusandhi yvāyaṃ aparisuddhāya parisāya pātimokkhassa anuddeso vutto so imasmiṃ dhammavinaye acchariyo abbhuto dhammoti taṃ aparehipi sattahi acchariyabbhutadhammehi saddhiṃ vibhajitvā dassetukāmo paṭhamaṃ tāva tesaṃ upamābhāvena mahāsamudde aṭṭha acchariyabbhutadhamme dassento satthā aṭṭhime bhikkhave mahāsamuddetiādimāha


