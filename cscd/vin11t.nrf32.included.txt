
 apalokanasaññitaṃ  kammaṃ ñattikammaṃ ñattidutiyakammaṃ ñatticatutthakammanti imāni  cattāri kammānīti yojanā tattha ti gaṇanaparicchedo ti anantarameva vakkhamānattā āsannapaccakkhavacanaṃ ti paricchinnakammanidassanaṃ ntiādi tesaṃ sarūpadassanaṃ
tatrāyaṃ saṅkhepato vinicchayo (cūḷava aṭṭha 215 pari aṭṭha 482)   nāma sīmaṭṭhakasaṅghaṃ sodhetvā chandārahānaṃ chandaṃ āharitvā samaggassa saṅghassa anumatiyā taṃ taṃ vatthuṃ kittetvā ruccati saṅghassāti tikkhattuṃ sāvetvā kattabbaṃ kammaṃ vuccati  nāma vuttanayeneva samaggassa saṅghassa anumatiyā ekāya ñattiyā kattabbaṃ kammaṃ  nāma vuttanayeneva samaggassa saṅghassa anumatiyā ekāya ñattiyā ekāya ca anussāvanāyāti evaṃ ñattidutiyāya anussāvanāya kattabbaṃ kammaṃ  nāma vuttanayeneva samaggassa saṅghassa anumatiyā ekāya ñattiyā tīhi ca anussāvanāhīti evaṃ ñatticatutthāhi tīhi anussāvanāhi kattabbaṃ kammaṃ ñatti dutiyā yassa anussāvanassa taṃ  tena kattabbaṃ kammaṃ  ñatti catutthā yassa anussāvanattayassa taṃ  tena kātabbaṃ kammaṃ 
 tesaṃ ṭhānavasena bhedaṃ dassetumāha ntiādi navannaṃ ṭhānānaṃ samāhāro  gacchatīti iminā sambandho nti gamanakiriyākattunidassanaṃ  nti kammanidassanaṃ nti ñattidutiyakammaṃ  ṭhānāni gacchatīti yojanā
idāni taṃ ṭhānabhedaṃ sarūpato dassetumāha tiādi nissāraṇādi kammavisesānaṃ saññā apalokanakammañhi nissāraṇaṃ pañcamaṃ kammalakkhaṇanti imāni pañca ṭhānāni gacchatīti yojanā
evaṃ nāmavasena dassitāni nissāraṇādīni atthato vibhajitvā dassetumāha tiādi ti kaṇṭakasāmaṇerato nissāraṇañca osāraṇañca vadeti yojanā tattha kaṇṭakasāmaṇerassa nissāraṇā tādisānaṃyeva sammāvattaṃ disvā pavesanā osāraṇāti veditabbā
 hetubhūtena  bhaṇḍukammapucchanaṃ vadeyyāti attho pabbajjāpekkhassa kesacchedanapucchanaṃ  nāma  hetubhūtena  kammaṃ vadeti yojanā ti channasadisassa mukharassa bhikkhū duruttavacanena ghaṭṭentassa ti bhante itthannāmo bhikkhu mukharo bhikkhū duruttavacanehi ghaṭṭento viharati so bhikkhu yaṃ iccheyya taṃ vadeyya bhikkhūhi itthannāmo bhikkhu neva vattabbo na ovaditabbo na anusāsitabbo saṅghaṃ bhante pucchāmi itthannāmassa bhikkhuno brahmadaṇḍassa dānaṃ ruccati saṅghassāti dutiyampi pucchāmi tatiyampi pucchāmi itthannāmassa bhante bhikkhuno brahmadaṇḍassa dānaṃ ruccati saṅghassāti (pari aṭṭha 495-496) evaṃ brahmadaṇḍo kātabbo
ti pubbakiriyāya gahitāyāti aparakiriyā ajjhāharitabbā ti etassa  visesanaṃ ti ettha acchinnacīvarādīnanti seso sabbo saṅgho sannipatitvāna  sabbe sīmaṭṭhe āgatāgate bhikkhū  itthannāmena parikkhārena bhavitabbaṃ ruccati tassa dānanti visuṃ pucchitvā gahitāya bhikkhūnaṃ ruciyā tikkhattuṃ apaloketvā cīvarādiparikkhāraṃ acchinnacīvarādīnaṃ deti yaṃ evaṃbhūtaṃ saṅghassa dānaṃ taṃ  apalokanakammassa kammalakkhaṇaṃ hotīti yojanā lakkhīyatīti  kammameva lakkhaṇaṃ na nissāraṇādīnīti 
 evaṃ apalokanakammassa pañca ṭhānāni uddesaniddesavasena dassetvā idāni ñattikammassa kammalakkhaṇaṃ tāva dassetumāha ntiādi iti ti ayamuddeso vakkhamānena vinicchayetiādiniddeseneva vibhāvīyati
ti ubbāhikavinicchaye ti niṭṭhaṃ agate ti dhammakathikassa tenevāha ti  suṇantu me āyasmantā ayaṃ itthannāmo bhikkhu dhammakathiko imassa neva suttaṃ āgacchati no suttavibhaṅgo so atthaṃ asallakkhetvā byañjanacchāyāya atthaṃ paṭibāhati yadāyasmantānaṃ pattakallaṃ itthannāmaṃ bhikkhuṃ vuṭṭhāpetvā avasesā imaṃ adhikaraṇaṃ vūpasameyyāmāti (cūḷava 233) evaṃ ubbāhikavinicchaye dhammakathikassa bhikkhuno yā nissaraṇā vuttā sā ñattikamme nissāraṇāti vuttāti yojanā
 suṇātu me bhante saṅgho itthannāmo itthannāmassa āyasmato upasampadāpekkho  anusiṭṭho so mayā yadi saṅghassa pattakallaṃ itthannāmo āgaccheyyāti āgacchāhīti (mahāva 126) vacanapaṭisaṃyuttassa saṅghassa sammukhānayanaṃ sā osāraṇā nāma āgaccha osāraṇāti padacchedo
ti suṇātu me bhante saṅgho ajjuposatho pannaraso yadi saṅghassa pattakallaṃ saṅgho uposathaṃ kareyya (mahāva 134) suṇātu me bhante saṅgho ajja pavāraṇā pannarasī yadi saṅghassa pattakallaṃ saṅgho pavāreyyāti (mahāva 210) uposathapavāraṇāvasena ñattiyā ṭhapitattā uposatho pavāraṇā vāti imāni dve ñattikammāni
ti iminā suṇātu me bhante saṅgho itthannāmo itthannāmassa āyasmato upasampadāpekkho yadi saṅghassa pattakallaṃ ahaṃ itthannāmaṃ anusāseyyanti (mahāva 126) ayaṃ ekā ñatti gahitā
ti iminā suṇātu me bhante saṅgho yadi saṅghassa pattakallaṃ ahaṃ itthannāmaṃ vinayaṃ puccheyyanti (mahāva 151) ayaṃ ekā ñatti gahitā ti -saddena yadi saṅghassa pattakallaṃ itthannāmo itthannāmaṃ anusāseyyāti yadi saṅghassa pattakallaṃ ahaṃ itthannāmaṃ antarāyike dhamme puccheyyanti (mahāva 126) yadi saṅghassa pattakallaṃ itthannāmo itthannāmaṃ antarāyike dhamme puccheyyāti yadi saṅghassa pattakallaṃ itthannāmo itthannāmaṃ vinayaṃ puccheyyāti (mahāva 151) yadi saṅghassa pattakallaṃ ahaṃ itthannāmena vinayaṃ puṭṭho vissajjeyyanti  (mahāva 152) yadi saṅghassa pattakallaṃ itthannāmo itthannāmena vinayaṃ puṭṭho vissajjeyyāti  (mahāva 152) imā cha ñattiyo gahitā evaṃ purimā dve imā ca chāti  imā aṭṭha ñattiyo sammutīti vuttā
nti suṇātu me bhante saṅgho idaṃ cīvaraṃ itthannāmassa bhikkhuno nissaggiyaṃ saṅghassa nissaṭṭhaṃ yadi saṅghassa pattakallaṃ saṅgho imaṃ cīvaraṃ itthannāmassa bhikkhuno  dadeyyāti (pārā 464) evaṃ nissaṭṭhacīvarapattādīnaṃ dānaṃ dānanti vuccati ti suṇātu me bhante saṅgho ayaṃ itthannāmo bhikkhu āpattiṃ sarati vivarati uttāniṃ karoti deseti yadi saṅghassa pattakallaṃ ahaṃ itthannāmassa bhikkhuno āpattiṃ paṭiggaṇheyyanti (cūḷava 239) yadāyasmantānaṃ pattakallaṃ ahaṃ itthannāmassa bhikkhuno āpattiṃ paṭiggaṇheyyanti (cūḷava 239) tena vattabbo passasīti āma passāmīti āyatiṃ saṃvareyyāsīti evaṃ āpattīnaṃ paṭiggāho paṭiggāhoti vuccati
ti pavāraṇukkaḍḍhanā gāthābandhavasena ṇa-kāralopo atha vā pavāraṇaṃ pavāroti pavāraṇa-saddapariyāyo -saddo ti iminā suṇantu me āyasmantā āvāsikā yadāyasmantānaṃ pattakallaṃ idāni uposathaṃ kareyyāma pātimokkhaṃ uddiseyyāma āgame kāḷe pavāreyyāmāti (mahāva 240) ayaṃ ñatti upalakkhaṇato dassitā evaṃ katapavāraṇā paccukkaḍḍhanāti matā ettha ca ti pubbakattikamāsassa kāḷapakkhuposathe iminā ca āgame juṇhe pavāreyyāmāti ayaṃ  ñatti ca upalakkhitā ti aparakattikajuṇhapakkhauposathe
ti tiṇavatthārakasamathe ti sabbasaṅgāhikā ñatti vuccati ti ubhayapakkhe paccekaṃ ṭhapitā dve ñattiyo cāti evaṃ tidhā pavattaṃ  ñattikammaṃ kammalakkhaṇaṃ  evaṃ vuttanayena vinicchayetiādinā ñattiyā nava ṭhānāni veditabbānīti yojanā
 evaṃ ñattikamme nava ṭhānāni dassetvā idāni ñattidutiyakamme satta ṭhānāni dassetumāha tiādi ntiādikā uddesagāthā uttānatthāva
niddese ti -saddena pattukkujjanaṃ gahitaṃ ti nissāraṇā osāraṇāti ca matā tattha bhikkhūnaṃ alābhāya parisakkanādikehi aṭṭhahi aṅgehi samannāgatassa upāsakassa saṅghena asambhogakaraṇatthaṃ pattanikkujjanavasena nissāraṇā ca  tasseva sammā vattantassa pattukkujjanavasena osāraṇā ca veditabbā sā khuddakavatthukkhandhake  (cūḷava 265) vuttā
sammuti sammuti nāma ti sīmāsammuti ticīvarenaavippavāsasammuti santhatasammuti bhattuddesaka senāsanaggāhāpaka bhaṇḍāgārika cīvarapaṭiggāhaka yāgubhājaka phalabhājaka khajjabhājaka appamattakavissajjaka sāṭiyaggāhāpaka pattaggāhāpaka ārāmikapesaka sāmaṇerapesakasammutīti evaṃ sā sammuti pañcadasavidhā  matāti attho kathinassa vatthaṃ tassa matoyeva  matakassa vāso matakavāso tassa  matakacīvarassa
 ānisaṃsakhettabhūtapañcamāsabbhantareyeva ubbhāro  kuṭivatthussa vihārassa vatthuno ca desanā desanā nāmāti yojanā
 tiṇavatthārake dvinnaṃ pakkhānaṃ sādhāraṇavasena ṭhapetabbañatti ca pacchā pakkhadvaye visuṃ visuṃ ṭhapetabbā dve ñattiyo cāti tisso ñattiyo kammavācāya abhāvena ñattikamme kammalakkhaṇanti dassitā pacchā visuṃ visuṃ dvīsu pakkhesu vattabbā dve ñattidutiyakammavācā ñattidutiyakamme kammalakkhaṇanti dassitāti taṃ dassetumāha ti ti iminā pācittiyesu dassitamohāropanakammañca aññavādakavihesakāropanakammādiñca saṅgaṇhāti ti imasmiṃ ñattidutiyakamme kammalakkhaṇameva 
 evaṃ yathāvuttanayena  ṭhānabhedā ñattidutiyakammassa evaṃ ñattidutiyakamme satta ṭhānāni dassetvā ñatticatutthakamme ṭhānabhedaṃ dassetumāha tiādi
nti -saddena niyassādīnaṃ gahaṇaṃ  sattannaṃ kammānaṃ  vūpasamo
ti bhikkhunovādakasammuti phalūpacārena vuttā
 mūlāya paṭikassanā gāthābandhavasena ka-kārassa dvebhāvo ti ukkhittānuvattikā ekā yāvatatiyakā aṭṭha saṅghādisesā ariṭṭho caṇḍakāḷī ca dve ime ekādasa yāvatatiyakā bhavanti ti ukkhittānuvattikādīni puggalādhiṭṭhānena vuttāni imesaṃ samanubhāsanakammānaṃ vasena ti ekādasa
 evaṃ catunnampi kammānaṃ ṭhānabhedaṃ dassetvā anvayato byatirekato ca kātabbappakāraṃ dassetumāha tiādi ñattiyāpi na kāraye ñattidutiyenapi na kārayeti yojanā
 apalokanakamme vuttalakkhaṇena ñattikammādīnampi kātabbappakāro sakkā viññātunti taṃ adassetvā ñattidutiyakamme labbhamānavisesaṃ dassetumāha tiādi apaloketvā kātabbāni lahukānipi ñattidutiyakammāni atthīti yojanā tāni pana katamānīti āha nti ettha sīmāsammutiṃ vinā sesā ticīvarenaavippavāsasammutiādayo sabbāpi sammutiyoti attho
ti yathāvuttehi sesāni sīmāsammutiādīni cha kammāni ti na vaṭṭanti gāthābandhavasena na-kāralopo yathāha sīmāsammuti sīmāsamūhananaṃ kathinadānaṃ kathinuddhāro kuṭivatthudesanā vihāravatthudesanāti imāni cha kammāni garukāni apaloketvā kātuṃ na vaṭṭanti ñattidutiyakammavācaṃ sāvetvāva  kātabbānīti (pari aṭṭha 482) ti idaṃ nidassanamattaṃ ñatticatutthakammavasenāpi kātuṃ na vaṭṭanteva tenevāha ti yo yo nayo taṃ taṃ kammaṃ kātuṃ vutto teneva teneva nayenāti attho

