
aparāpi tisso aṭṭhakathāyo santi khuddakapāṭhaṭṭhakathā dhammapadaṭṭhakathā suttanipātaṭṭhakathā cāti yā tāsu dissamānanigamanavasena ācariyabuddhaghoseneva katāti paññāyanti tattha pana vuttavacanāni kānici  kānici āgamaṭṭhakathāsu vuttākārena na honti tasmā eke vadanti netā ācariyabuddhaghosassāti ekacce pana ācariyassa upathambhakattherehi paṭhamaṃ katā pacchā ācariyena osānasodhanavasena pariyosāpitā vā bhaveyyuṃ abhidhammaṭṭhakathaṃ āyācantena cūḷabuddhaghosena vā katā bhaveyyunti vadanti
taṃ tathā vā hotu aññathā vā idāni ekantato vinicchinituṃ na sukarameva tasmā tāsaṃ nigamanavacanavaseneva ettha pakāsayissāma tāsu hi  āyācito  (sirikuḍḍassa) rañño pāsāde viharanto paramparābhataṃ sīhaḷabhāsāya saṇṭhitaṃ porāṇaṭṭhakathaṃ pāḷibhāsāya āropetvā vitthāragatañca vacanakkamaṃ samāsetvā gāthāsu asaṃvaṇṇitapadabyañjanāni saṃvaṇṇetvā akāsi vuttañhi tattha ganthārambhe 
paramparābhatā tassa nipuṇā atthavaṇṇanā
yā tambapaṇṇidīpamhi dīpabhāsāya saṇṭhitā
haṃ therena thiracetasā
saddhammaṭṭhitikāmena sakkaccaṃ abhiyācito
taṃ bhāsaṃ ativitthāra gatañca vacanakkamaṃ
pahāyāropayitvāna tantibhāsaṃ manoramaṃ
gāthānaṃ byañjanapadaṃ yaṃ tattha na vibhāvitaṃ
kevalaṃ taṃ vibhāvetvā sesaṃ tameva atthato
bhāsantarena bhāsissanti  
nigamane ca vuttaṃ 
vihāre adhirājena kāritamhi kataññunā
pāsāde  rañño viharatā mayāti 
ettha ca  nāma samantapāsādikānigamane ti vutto yeva rājāti vadanti evaṃ sati mahesiyā ānayanaṃ samādāpanamārabbha tena raññā dinne dhūmarakkhapabbatavihāre vasantena sā katāti veditabbā vuttañhetaṃ mahāvaṃse 

 lohadvāra-ralaggāma-koṭipassāvanavhaye
tayo  vihāre kāretvā bhikkhūnaṃ abhayuttare

 vihāraṃ kārayitvāna dhūmarakkhamhi pabbate
mahesiyānayenādā bhikkhūnaṃ theravādinanti
tassa pana rañño kāle sā niṭṭhāpitāti na sakkā gahetuṃ tassa hi rañño ekavīsatimavasse samantapāsādikaṃ niṭṭhāpesi so ca rājā dvāvīsatimavasse divaṅgato etthantare sādhikaekavassena catasso ca āgamaṭṭhakathāyo tisso ca abhidhammaṭṭhakathāyo ayañca dhammapadaṭṭhakathāti sabbā etā na sakkā niṭṭhāpetunti
