
ti  vuddhivisese ānisaṃsavisese tesaṃ pana sikkhāpadapaññattikāraṇattā āha ti atthoyeva vā  dve atthe dve kāraṇānīti vuttaṃ hoti atha vā attho phalaṃ tadadhīnavuttitāya vaso etassāti  kāraṇanti evampettha attho daṭṭhabbo yathā anabhijjhā dhammapadanti vutte anabhijjhā eko dhammakoṭṭhāsoti attho hoti evamidhāpi nti sikkhākoṭṭhāso sikkhāya eko padesoti ayamettha attho daṭṭhabboti āha ti
 nāma saṅghassa suṭṭhubhāvo suṭṭhu devāti (pārā aṭṭha 39) āgataṭṭhāne viya suṭṭhu bhanteti vacanasampaṭicchanabhāvo tenāha tiādi ti dummaṅkū nāma dussīlapuggalā ye maṅkutaṃ āpādiyamānāpi dukkhena āpajjanti vītikkamaṃ karontā vā katvā vā  na lajjanti tesaṃ niggahatthāya te hi sikkhāpade asati kiṃ tumhehi diṭṭhaṃ kiṃ sutaṃ kiṃ amhehi kataṃ katarasmiṃ vatthusmiṃ katamaṃ āpattiṃ ropetvā amhe niggaṇhathāti saṅghaṃ viheṭhessanti sikkhāpade pana sati tesaṃ saṅgho sikkhāpadaṃ dassetvā dhammena vinayena satthusāsanena niggahessati tena vuttaṃ dummaṅkūnaṃ puggalānaṃ niggahāyāti
ti pesalānaṃ piyasīlānaṃ bhikkhūnaṃ phāsuvihāratthāya piyasīlā hi bhikkhū kattabbākattabbaṃ sāvajjānavajjaṃ velaṃ mariyādaṃ ajānantā sikkhattayapāripūriyā ghaṭamānā kilamanti ubbāḷhā honti kattabbākattabbaṃ pana sāvajjānavajjaṃ velaṃ mariyādañca ñatvā sikkhattayapāripūriyā ghaṭentā na kilamanti na ubbāḷhā honti tena tesaṃ sikkhāpadappaññāpanā phāsuvihārāya saṃvattati yo vā dummaṅkūnaṃ puggalānaṃ niggaho sveva etesaṃ phāsuvihāro dussīlapuggale nissāya hi uposatho na tiṭṭhati pavāraṇā na tiṭṭhati saṅghakammāni nappavattanti sāmaggī na hoti bhikkhū anekaggā uddesaparipucchākammaṭṭhānādīni anuyuñjituṃ na sakkonti dussīlesu pana niggahitesu sabbopi ayaṃ upaddavo na hoti tato pesalā bhikkhū phāsu viharanti evaṃ pesalānaṃ bhikkhūnaṃ phāsuvihārāyāti ettha dvidhā attho veditabbo
na  vo ahaṃ cunda diṭṭhadhammikānaṃyeva āsavānaṃ saṃvarāya dhammaṃ desemīti (dī ni 3182) ettha vivādamūlabhūtā kilesā āsavāti āgatā
yena devūpapatyassa gandhabbo vā vihaṅgamo
yakkhattaṃ yena gaccheyyaṃ manussattañca abbaje
te mayhaṃ āsavā khīṇā viddhastā vinaḷīkatāti (a ni 436) 
ettha tebhūmakaṃ kammaṃ avasesā ca akusalā dhammā idha pana parūpavādavippaṭisāravadhabandhanādayo ceva apāyadukkhabhūtā ca nānappakārā upaddavā āsavāti āha  ntiādi yadi hi bhagavā sikkhāpadaṃ na paññāpeyya tato asaddhammappaṭisevanaadinnādānapāṇātipātādihetu ye uppajjeyyuṃ parūpavādādayo diṭṭhadhammikā nānappakārā anatthā ye ca tannimittameva  nirayādīsu nibbattassa paññavidhabandhanakammakāraṇādivasena mahādukkhānubhavanappakārā anatthā te sandhāya idaṃ vuttaṃ ti diṭṭhadhammo vuccati paccakkho attabhāvo tattha bhavā  samparetabbato pecca gantabbato samparāyo paraloko tattha bhavā 
nti pāṇātipātādipañcaduccaritānaṃ tāni verakāraṇattā verānīti vuccanti puggalesu pana uppajjamānāni verāni ti heṭṭhā vuttā vadhabandhanādayo ti tesaṃ pāpicchānaṃ pakkhupacchedāya gaṇabhojanasadisaṃ sikkhāpadaṃ paññattaṃ nti lokiyaparikkhakajanānaṃ te hi sikkhāpadapaññattiyā sati sikkhāpadapaññattiṃ ñatvā vā yathāpaññattaṃ paṭipajjamāne bhikkhū disvā vā  yāni vata loke mahājanassa rajjanadussanamuyhanaṭṭhānāni tehi ime samaṇā sakyaputtiyā ārakā viharanti dukkaraṃ vata karonti bhāriyaṃ vata karontīti pasādaṃ āpajjanti vinayapiṭake potthakaṃ disvā micchādiṭṭhikatavedibrāhmaṇo viya ti bhiyyo bhiyyo pasāduppādanatthaṃ yepi hi sāsane pasannā kulaputtā tepi sikkhāpadapaññattiṃ vā ñatvā yathāpaññattaṃ paṭipajjamāne bhikkhū vā disvā aho ayyā dukkarakārino ye yāvajīvaṃ ekabhattaṃ brahmacariyaṃ vinayasaṃvaraṃ anupālentīti bhiyyo bhiyyo pasīdanti
nti pariyattisaddhammo paṭipattisaddhammo adhigamasaddhammoti tividhassapi saddhammassa ciraṭṭhitatthaṃ tattha piṭakattayasaṅgahitaṃ sabbampi buddhavacanaṃ  nāma terasa dhutaguṇā cuddasa khandhakavattāni dveasīti mahāvattāni sīlasamādhivipassanāti ayaṃ  nāma cattāro ariyamaggā cattāri ca sāmaññaphalāni nibbānañcāti ayaṃ  nāma so sabbo yasmā sikkhāpadapaññattiyā sati bhikkhū sikkhāpadañca tassa vibhaṅgañca tadatthajotanatthaṃ aññañca buddhavacanaṃ pariyāpuṇanti yathāpaññattañca paṭipajjamānā paṭipattiṃ pūretvā paṭipattiyā adhigantabbaṃ lokuttaradhammaṃ adhigacchanti tasmā sikkhāpadapaññattiyā ciraṭṭhitiko hoti
ti tadaṅgavinayādivasena pañcappakārassa vinayassa  (pārā aṭṭha 39) pana sikkhāpadapaññattiyā sati saṃvaravinayo ca pahānavinayo ca samathavinayo ca paññattivinayo cāti catubbidhopi vinayo anuggahito hoti upatthambhito supatthambhito tena vuttaṃ ti tattha ti sīlasaṃvaro satisaṃvaro ñāṇasaṃvaro khantisaṃvaro vīriyasaṃvaroti pañcavidhopi saṃvaro yathāsakaṃ saṃvaritabbānaṃ vinetabbānañca kāyaduccaritādīnaṃ saṃvaraṇato saṃvaro vinayanato vinayoti vuccati ti tadaṅgappahānaṃ vikkhambhanappahānaṃ samucchedappahānaṃ paṭippassaddhippahānaṃ nissaraṇappahānanti pañcavidhampi pahānaṃ yasmā cāgaṭṭhena pahānaṃ vinayanaṭṭhena vinayo tasmā pahānavinayoti vuccati ti satta adhikaraṇasamathā ti sikkhāpadameva sikkhāpadapaññattiyā hi vijjamānāya eva sikkhāpadasambhavato sikkhāpadasaṅkhāto paññattivinayoti sikkhāpadapaññattiyā anuggahito hoti
ti nidānapārājikasaṅghādisesāniyatavitthāruddesavasena pañca bhikkhūnaṃ uddesā ti bhikkhūnaṃ vuttesu aniyatuddesaṃ ṭhapetvā avasesā cattāro
ti ehi bhikkhūti vacanamattena paññattaupasampadā bhagavā hi ehibhikkhubhāvāya upanissayasampannaṃ puggalaṃ disvā rattapaṃsukūlantarato suvaṇṇavaṇṇaṃ dakkhiṇahatthaṃ nīharitvā brahmaghosaṃ nicchārento ehi bhikkhu cara brahmacariyaṃ sammā dukkhassa antakiriyāyāti vadati tassa saheva bhagavato vacanena gihiliṅgaṃ antaradhāyati pabbajjā ca upasampadā ca ruhati bhaṇḍu kāsāvavasano hoti  ekaṃ nivāsetvā ekaṃ pārupitvā ekaṃ aṃse ṭhapetvā vāmaaṃsakūṭe āsattanīluppalavaṇṇamattikāpatto
ticīvarañca  patto ca vāsi sūci ca bandhanaṃ
parissāvanena aṭṭhete yuttayogassa bhikkhunoti (dī ni aṭṭha 1215 ma ni aṭṭha 1294 2349 a ni aṭṭha 24198 pārā aṭṭha 45 padabhājanīyavaṇṇanā apa aṭṭha 1avidūrenidānakathā bu vaṃ aṭṭha 27avidūrenidānakathā jā aṭṭha 1avidūrenidānakathā mahāni aṭṭha 206) 
evaṃ  vuttehi aṭṭhahi parikkhārehi sarīre paṭimukkehiyeva vassasatikatthero viya iriyāpathasampanno buddhācariyako buddhupajjhāyako sammāsambuddhaṃ vandamānoyeva tiṭṭhati
ti buddhaṃ saraṇaṃ gacchāmītiādinā nayena tikkhattuṃ vācaṃ bhinditvā vuttehi tīhi saraṇagamanehi anuññātaupasampadā ti ovādappaṭiggahaṇaupasampadā sā ca tasmātiha te kassapa evaṃ sikkhitabbaṃ tibbaṃ me hirottappaṃ paccupaṭṭhitaṃ bhavissati theresu navesu majjhimesūti evañhi te kassapa sikkhitabbaṃ tasmātiha te kassapa evaṃ sikkhitabbaṃ yaṃ kiñci dhammaṃ suṇissāmi kusalūpasaṃhitaṃ sabbaṃ taṃ aṭṭhiṃ katvā manasi karitvā sabbacetasā samannāharitvā ohitasoto dhammaṃ suṇissāmīti evañhi te kassapa sikkhitabbaṃ tasmātiha te kassapa evaṃ sikkhitabbaṃ sātasahagatā ca me kāyagatāsati na vijahissatīti evañhi te kassapa sikkhitabbanti (saṃ ni 2154) iminā ovādappaṭiggahaṇena mahākassapattherassa anuññātaupasampadā
 nāma sopākassa anuññātaupasampadā bhagavā kira pubbārāme anucaṅkamantaṃ sopākasāmaṇeraṃ uddhumātakasaññāti vā sopāka rūpasaññāti vā ime dhammā nānatthā nānābyañjanā udāhu ekatthā byañjanameva nānanti dasa asubhanissite pañhe pucchi so byākāsi bhagavā tassa sādhukāraṃ datvā kativassosi tvaṃ sopākāti pucchi sattavassohaṃ bhagavāti sopāka tvaṃ mama sabbaññutaññāṇena saddhiṃ saṃsanditvā pañhe byākāsīti āraddhacitto upasampadaṃ anujāni ayaṃ pañhabyākaraṇūpasampadā
 nāma bhikkhūnaṃ etarahi upasampadā ti garudhammappaṭiggahaṇena upasampadā sā ca mahāpajāpatiyā aṭṭhagarudhammappaṭiggahaṇena anuññātā   nāma bhikkhuniyā bhikkhunisaṅghato ñatticatutthena bhikkhusaṅghato ñatticatutthenāti imehi dvīhi kammehi anuññātā aṭṭhavācikūpasampadā  nāma aḍḍhakāsiyā gaṇikāya anuññātā upasampadā
ti katamāni nava ṭhānāni gacchati osāraṇaṃ nissāraṇaṃ uposatho pavāraṇā sammuti dānaṃ paṭiggahaṃ paccukkaḍḍhanaṃ kammalakkhaṇaññeva navamanti evaṃ vuttāni nava ṭhānāni gacchati tattha suṇātu me bhante saṅgho itthannāmo itthannāmassa āyasmato upasampadāpekkho anusiṭṭho so mayā yadi saṅghassa pattakallaṃ itthannāmo āgaccheyya āgacchāhīti vattabboti (mahāva 126) evaṃ upasampadāpekkhassa osāraṇā  nāma
suṇantu me āyasmantā ayaṃ itthannāmo bhikkhu dhammakathiko imassa neva suttaṃ āgacchati no suttavibhaṅgo so atthaṃ asallakkhetvā byañjanacchāyāya atthaṃ paṭibāhati yadāyasmantānaṃ pattakallaṃ itthannāmaṃ bhikkhuṃ vuṭṭhāpetvā avasesā imaṃ adhikaraṇaṃ vūpasameyyāmāti evaṃ ubbāhikavinicchaye dhammakathikassa bhikkhuno nissāraṇā  nāma
suṇātu me bhante saṅgho ajjuposatho pannaraso yadi saṅghassa pattakallaṃ saṅgho uposathaṃ kareyyāti evaṃ uposathakammavasena ṭhapitā ñatti  nāma
suṇātu me bhante saṅgho ajja pavāraṇā pannarasī yadi saṅghassa pattakallaṃ saṅgho pavāreyyāti evaṃ pavāraṇākammavasena ṭhapitā ñatti  nāma
suṇātu me bhante saṅgho itthannāmo itthannāmassa āyasmato upasampadāpekkho yadi saṅghassa pattakallaṃ ahaṃ itthannāmaṃ anusāseyyanti yadi saṅghassa pattakallaṃ itthannāmo itthannāmaṃ anusāseyyāti yadi saṅghassa pattakallaṃ ahaṃ itthannāmaṃ antarāyike dhamme puccheyyanti yadi saṅghassa pattakallaṃ itthannāmo itthannāmaṃ antarāyike dhamme puccheyyāti yadi saṅghassa pattakallaṃ ahaṃ itthannāmaṃ vinayaṃ puccheyyanti yadi saṅghassa pattakallaṃ itthannāmo itthannāmaṃ vinayaṃ puccheyyāti yadi saṅghassa pattakallaṃ ahaṃ itthannāmena vinayaṃ puṭṭho  vissajjeyyanti yadi saṅghassa pattakallaṃ itthannāmo itthannāmena vinayaṃ puṭṭho  vissajjeyyāti evaṃ attānaṃ vā paraṃ vā sammannituṃ ṭhapitā ñatti  nāma
suṇātu me bhante saṅgho idaṃ cīvaraṃ itthannāmassa bhikkhuno nissaggiyaṃ saṅghassa nissaṭṭhaṃ yadi saṅghassa pattakallaṃ saṅgho imaṃ cīvaraṃ itthannāmassa bhikkhuno dadeyyāti yadāyasmantānaṃ pattakallaṃ āyasmantā imaṃ cīvaraṃ itthannāmassa bhikkhuno dadeyyunti evaṃ nissaṭṭhacīvarapattādīnaṃ dānaṃ  nāma
suṇātu me bhante saṅgho ayaṃ itthannāmo bhikkhu āpattiṃ sarati vivarati uttāniṃ karoti deseti yadi saṅghassa pattakallaṃ ahaṃ itthannāmassa bhikkhuno āpattiṃ paṭiggaṇheyyanti yadāyasmantānaṃ pattakallaṃ ahaṃ itthannāmassa bhikkhuno āpatiṃ paṭiggaṇheyyanti tena vattabbo passasīti āma passāmīti āyatiṃ saṃvareyyāsīti evaṃ āpattippaṭiggaho  nāma
suṇantu me āyasmantā āvāsikā yadāyasmantānaṃ pattakallaṃ idāni uposathaṃ kareyyāma pātimokkhaṃ uddiseyyāma āgame kāle pavāreyyāmāti te ce bhikkhave bhikkhū bhaṇḍanakārakā kalahakārakā saṅghe adhikaraṇakārakā taṃ kālaṃ anuvaseyyuṃ āvāsikena bhikkhunā byattena paṭibalena āvāsikā bhikkhū ñāpetabbā suṇantu me āyasmantā āvāsikā yadāyasmantānaṃ pattakallaṃ idāni uposathaṃ kareyyāma pātimokkhaṃ uddiseyyāma āgame juṇhe pavāreyyāmāti evaṃ katā pavāraṇā  nāma
sabbeheva ekajjhaṃ sannipatitabbaṃ sannipatitvā byattena bhikkhunā paṭibalena saṅgho ñāpetabbo suṇātu me bhante saṅgho amhākaṃ bhaṇḍanajātānaṃ kalahajātānaṃ vivādāpannānaṃ viharataṃ bahu assāmaṇakaṃ ajjhāciṇṇaṃ bhāsitaparikkantaṃ sace mayaṃ imāhi āpattīhi aññamaññaṃ kāressāma siyāpi taṃ adhikaraṇaṃ kakkhaḷattāya vāḷattāya bhedāya saṃvatteyya yadi saṅghassa pattakallaṃ saṅgho imaṃ adhikaraṇaṃ tiṇavatthārakena vūpasameyya ṭhapetvā thullavajjaṃ ṭhapetvā gihipaṭisaṃyuttanti evaṃ tiṇavatthārakasamathe katā sabbapaṭhamā sabbasaṅgāhikañatti  nāma
ti katamāni satta ṭhānāni gacchati osāraṇaṃ  nissāraṇaṃ sammuti dānaṃ uddharaṇaṃ desanaṃ kammalakkhaṇaññeva sattamanti evaṃ vuttāni satta ṭhānāni gacchati tattha vaḍḍhassa licchavino pattanikkujjanavasena khandhake vuttā  tasseva pataukkujjanavasena vuttā  ca veditabbā sīmāsammuti ticīvarena avippavāsasammuti santhatasammuti bhattuddesakasenāsanaggāhāpakabhaṇḍāgārika- cīvarappaṭiggāhaka-cīvarabhājaka-yāgubhājaka-phalabhājaka-khajjabhājaka-appamattakavissajjaka- sāṭiyaggāhāpaka-pattaggāhāpaka-ārāmikapesaka-sāmaṇerapesakasammutīti etāsaṃ sammutīnaṃ vasena  veditabbā kaṭhinacīvaradānamatakacīvaradānavasena  veditabbaṃ kaṭhinuddhāraṇavasena  veditabbo kuṭivatthuvihāravatthudesanāvasena  veditabbā yā pana tiṇavatthārakasamathe sabbasaṅgāhikañattiñca ekekasmiṃ pakkhe ekekaṃ ñattiñcāti tissopi ñattiyo ṭhapetvā puna ekasmiṃ pakkhe ekā ekasmiṃ pakkhe ekāti dvepi ñattidutiyakammavācā vuttā tāsaṃ vasena  veditabbaṃ
ti katamāni satta ṭhānāni gacchati osāraṇaṃ nissāraṇaṃ sammuti dānaṃ niggahaṃ samanubhāsanaṃ kammalakkhaṇaññeva sattamanti evaṃ vuttāni satta ṭhānāni gacchati tattha tajjanīyakammādīnaṃ sattannaṃ kammānaṃ vasena  tesaṃyeva ca kammānaṃ paṭippassambhanavasena  veditabbā bhikkhunovādakasammutivasena  veditabbā parivāsadānamānattadānavasena  veditabbaṃ mūlāyapaṭikassanakammavasena  veditabbo ukkhittānuvattakā aṭṭha yāvatatiyakā ariṭṭho caṇḍakāḷī ca imete yāvatatiyakāti imāsaṃ ekādasannaṃ samanubhāsanānaṃ vasena  veditabbā upasampadakammaabbhānakammavasena  veditabbaṃ
tiādīsu yena dhammena yena vinayena yena satthusāsanena saṅgho kammaṃ karoti ayaṃ  tattha ti bhūtavatthu ti codanā ceva sāraṇā ca  nāma ñattisampadā ceva anusāvanasampadā ca yāvatikā bhikkhū kammappattā te āgatā honti chandārahānaṃ  chando āhaṭo hoti sammukhībhūtā nappaṭikkosanti ayaṃ  yassa saṅgho kammaṃ karoti tassa sammukhībhāvo  sesamettha vuttanayattā uttānatthameva





1 paṭhamapaṇṇāsakaṃ
