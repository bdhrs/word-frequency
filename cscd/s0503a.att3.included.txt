

 nandavaggassa  paṭhame ti nāmagottena apākaṭo eko khīṇāsavabhikkhu so kira rājagahavāsī kulaputto moggallānattherena saṃvejito saṃsāradosaṃ disvā satthu santike pabbajitvā sīlāni sodhetvā catusaccakammaṭṭhānaṃ gahetvā na cirasseva vipassanaṃ ussukkāpetvā arahattaṃ pāpuṇi tassa aparabhāge kharo ābādho uppajji so paccavekkhaṇāya adhivāsento viharati khīṇāsavānañhi cetasikadukkhaṃ nāma natthi kāyikadukkhaṃ pana hotiyeva so ekadivasaṃ bhagavato dhammaṃ desentassa nātidūre ṭhāne dukkhaṃ adhivāsento pallaṅkena nisīdi tena vuttaṃ tiādi
tattha nti samantato ūrubaddhāsanaṃ ti bandhitvā ti uparimaṃ sarīraṃ ujukaṃ ṭhapetvā aṭṭhārasa piṭṭhikaṇṭake koṭiyā koṭiṃ paṭipādetvā evañhi nisinnassa cammamaṃsanhārūni na namanti tasmā so tathā nisinno hoti nti pubbe katassa kammassa vipākabhāvena jātaṃ purāṇakammavipāke vā sukhadukkhappakāre vipākavaṭṭasamudāye tadekadesabhāvena jātaṃ kiṃ taṃ dukkhaṃ purāṇakammavipākajanti ca iminā tassa ābādhassa kammasamuṭṭhānataṃ dassento opakkamikautuvipariṇāmajādibhāvaṃ paṭikkhipati nti pacurajanehi khamituṃ asakkuṇeyyaṃ nti  tikhiṇaṃ abhibhavitvā pavattiyā bahalaṃ vā nti kakkhaḷaṃ nti asātaṃ ti upari vāsento sahanto khamanto
ti vedanāpariggāhakānaṃ satisampajaññānaṃ vasena satimā sampajānanto ca idaṃ vuttaṃ hoti  ayaṃ vedanā nāma hutvā abhāvaṭṭhena aniccā aniṭṭhārammaṇādipaccaye paṭicca uppannattā paṭiccasamuppannā uppajjitvā ekantena bhijjanasabhāvattā khayadhammā vayadhammā virāgadhammā nirodhadhammāti vedanāya aniccatāsallakkhaṇavasena satokāritāya  aviparītasabhāvapaṭivijjhanavasena  ca hutvā atha vā sativepullapattiyā sabbattheva kāyavedanācittadhammesu suṭṭhu upaṭṭhitasatitāya  tathā paññāvepullappattiyā pariggahitasaṅkhāratāya ti assutavā bhikkhave puthujjano aññataraññatarena dukkhadhammena phuṭṭho samāno socati kilamati paridevati urattāḷiṃ kandati sammohaṃ āpajjatīti vuttanayena andhaputhujjano viya na vihaññamāno maggeneva samugghātitattā cetodukkhaṃ anuppādento kevalaṃ kammavipākajaṃ sarīradukkhaṃ adhivāsento samāpattiṃ samāpanno viya nisinno hoti ti taṃ āyasmantaṃ adhivāsanakhantiyā tathā nisinnaṃ addakkhi
nti etaṃ tādisassapi rogassa vejjādīhi tikicchanatthaṃ anussukkāpajjanakāraṇaṃ khīṇāsavānaṃ lokadhammehi anupalepitasaṅkhātaṃ atthaṃ sabbākārato viditvā nti imaṃ saṅkhatadhammānaṃ yehi kehici dukkhadhammehi avighātapattivibhāvanaṃ udānaṃ udānesi
tattha ti pahīnasabbakammassa aggamaggassa hi uppannakālato paṭṭhāya arahato sabbāni kusalākusalakammāni pahīnāni nāma honti paṭisandhiṃ dātuṃ asamatthabhāvato yato ariyamaggañāṇaṃ kammakkhayakaranti vuccati ti bhinnakilesatāya bhikkhuno nti arahattappattito pubbe kataṃ rāgarajādimissatāya rajanti laddhanāmaṃ dukkhavedanīyaṃ kammaṃ vipākapaṭisaṃvedanena taṃ  dhunantassa viddhaṃsentassa arahattappattiyā parato pana sāvajjakiriyāya sambhavoyeva natthi anavajjakiriyā ca bhavamūlassa samucchinnattā samucchinnamūlatāya pupphaṃ viya phaladānasamatthatāya abhāvato kiriyamattāva hoti
ti rūpādīsu katthaci mamanti gahaṇābhāvato amamassa mamaṅkārarahitassa yassa hi mamaṅkāro atthi so attasinehena vejjādīhi sarīraṃ paṭijaggāpeti arahā pana amamo tasmā so sarīrajagganepi udāsīnadhātukova ti catubbidhampi oghaṃ taritvā nibbānathale ṭhitassa paṭisandhiggahaṇavasena vā sandhāvanassa abhāvena ṭhitassa  sekkhaputhujjanā hi kilesābhisaṅkhārānaṃ appahīnattā cutipaṭisandhivasena saṃsāre dhāvanti nāma arahā pana tadabhāvato ṭhitoti vuccati atha vā dasavidhe khīṇāsavasaṅkhāte ariyadhamme ṭhitassa ti paṭikūle appaṭikūlasaññī viharatītiādinā (paṭi ma 317) nayena  vuttāya pañcavidhāya ariyiddhiyā aṭṭhahi lokadhammehi akampaniyāya chaḷaṅgupekkhāya ca samannāgatena iṭṭhādīsu ekasadisatāsaṅkhātena tādībhāvena tādino ti mama bhesajjādīni karothāti janaṃ lapituṃ kathetuṃ payojanaṃ natthi sarīre nirapekkhabhāvato paṇḍupalāso viya hi bandhanā pavutto sayamevāyaṃ kāyo bhijjitvā patatūti khīṇāsavānaṃ ajjhāsayo vuttañhetaṃ 
nābhikaṅkhāmi maraṇaṃ nābhikaṅkhāmi jīvitaṃ
kālañca paṭikaṅkhāmi nibbisaṃ bhatako yathāti (theragā 606)
atha vā yaṃkiñci nimittaṃ dassetvā kiṃ ayyassa icchitabbanti janaṃ lapetave paccayehi nimantanavasena lapāpetuṃ khīṇāsavassa attho natthi tādisassa micchājīvassa maggeneva samugghātitattāti attho iti bhagavā kissāyaṃ thero attano rogaṃ vejjehi atikicchāpetvā bhagavato avidūre nisīdatīti cintentānaṃ tassa atikicchāpane kāraṇaṃ pakāsesi


 dutiye ti tassa nāmaṃ so hi cakkavattilakkhaṇūpetattā mātāpitaro saparijanaṃ sakalañca ñātiparivaṭṭaṃ nandayanto jātoti nandoti nāmaṃ labhi ti bhagavato ekapituputtatāya bhātā na hi bhagavato sahodarā uppajjanti tena vuttaṃ ti cūḷamātuputtoti attho mahāpajāpatigotamiyā hi so putto ti na abhirato nti  brahmaṃ seṭṭhaṃ uttamaṃ cariyaṃ ekāsanaṃ ekaseyyaṃ methunaviratiṃ nti paṭhamacittato yāvacarimakacittaṃ sammā paripuṇṇaṃ parisuddhaṃ dhāretuṃ pavattetuṃ dutiyena cettha brahmacariyapadena maggabrahmacariyassāpi saṅgaho veditabbo ti upasampadakāle bhikkhubhāvena saddhiṃ samādinnaṃ nibbattetabbabhāvena anuṭṭhitaṃ tividhampi sikkhaṃ paṭikkhipitvā vissajjetvāti attho ti gihibhāvāya ti nivattissāmi
kasmā  panāyaṃ evamārocesīti etthāyaṃ anupubbikathā  bhagavā pavattavaradhammacakko rājagahaṃ gantvā veḷuvane viharanto puttaṃ me ānetvā dassethāti suddhodanamahārājena pesitesu sahassasahassaparivāresu dasasu dūtesu saha parivārena arahattaṃ pattesu sabbapacchā gantvā arahattappattena kāḷudāyittherena gamanakālaṃ ñatvā maggavaṇṇanaṃ vaṇṇetvā jātibhūmigamanāya yācito vīsatisahassakhīṇāsavaparivutto kapilavatthunagaraṃ gantvā ñātisamāgame pokkharavassaṃ aṭṭhuppattiṃ katvā vessantarajātakaṃ (jā 2221655 ādayo) kathetvā punadivase piṇḍāya paviṭṭho uttiṭṭhe nappamajjeyyāti (dha pa 168) gāthāya pitaraṃ sotāpattiphale patiṭṭhāpetvā nivesanaṃ gantvā dhammañcareti (dha pa 169) gāthāya mahāpajāpatiṃ sotāpattiphale rājānaṃ sakadāgāmiphale patiṭṭhāpesi
bhattakiccāvasāne  pana rāhulamātuguṇakathaṃ nissāya candakinnarījātakaṃ (jā 11418 ādayo) kathetvā tatiyadivase nandakumārassa abhisekagehappavesanavivāhamaṅgalesu vattamānesu piṇḍāya pavisitvā nandakumārassa hatthe pattaṃ datvā maṅgalaṃ vatvā uṭṭhāyāsanā pakkamanto kumārassa hatthato pattaṃ na gaṇhi sopi tathāgate gāravena pattaṃ te bhante gaṇhathāti vattuṃ nāsakkhi evaṃ pana cintesi sopānasīse pattaṃ gaṇhissatīti satthā tasmiṃ ṭhāne na gaṇhi itaro sopānamūle gaṇhissatīti cintesi satthā tatthapi na gaṇhi itaro rājaṅgaṇe gaṇhissatīti cintesi satthā tatthapi na gaṇhi kumāro nivattitukāmo anicchāya gacchanto gāravena pattaṃ gaṇhathāti vattuṃ na sakkoti idha gaṇhissati ettha gaṇhissatīti cintento gacchati
tasmiṃ  khaṇe janapadakalyāṇiyā ācikkhiṃsu ayye bhagavā nandarājānaṃ gahetvā gacchati tumhehi vinā karissatīti sā udakabindūhi paggharantehi aḍḍhullikhitehi kesehi vegena pāsādaṃ āruyha sīhapañjaradvāre ṭhatvā tuvaṭaṃ kho ayyaputta āgaccheyyāsīti āha taṃ tassā vacanaṃ tassa hadaye tiriyaṃ patitvā viya ṭhitaṃ satthāpissa hatthato pattaṃ aggahetvāva taṃ vihāraṃ netvā pabbajissasi nandāti āha so buddhagāravena na pabbajissāmīti avatvā āma pabbajissāmīti āha satthā tena hi nandaṃ pabbājethāti kapilavatthupuraṃ gantvā tatiyadivase taṃ pabbājesi sattame divase mātarā alaṅkaritvā pesitaṃ dāyajjaṃ me samaṇa dehīti vatvā attanā saddhiṃ ārāmāgataṃ rāhulakumāraṃ pabbājesi punekadivasaṃ mahādhammapālajātakaṃ (jā 11092 ādayo) kathetvā rājānaṃ anāgāmiphale patiṭṭhāpesi
iti  bhagavā mahāpajāpatiṃ sotāpattiphale pitaraṃ tīsu phalesu patiṭṭhāpetvā bhikkhusaṅghaparivuto punadeva rājagahaṃ gantvā tato anāthapiṇḍikena sāvatthiṃ āgamanatthāya gahitapaṭiñño niṭṭhite jetavanamahāvihāre tattha gantvā vāsaṃ kappesi evaṃ satthari jetavane viharante āyasmā nando attano  anicchāya pabbajito kāmesu anādīnavadassāvī janapadakalyāṇiyā vuttavacanamanussaranto ukkaṇṭhito hutvā bhikkhūnaṃ attano anabhiratiṃ ārocesi tena vuttaṃ ti
kasmā pana naṃ bhagavā evaṃ pabbājesīti puretarameva ādīnavaṃ dassetvā kāmehi naṃ vivecetuṃ na sakkā pabbājetvā pana upāyena tato vivecetvā uparivisesaṃ nibbattessāmīti veneyyadamanakusalo satthā evaṃ naṃ paṭhamaṃ pabbājesi
ti sakyarājadhītā ti janapadamhi kalyāṇī rūpena uttamā chasarīradosarahitā pañcakalyāṇasamannāgatā sā hi yasmā nātidīghā nātirassā nātikisā nātithūlā nātikāḷikā naccodātā atikkantā mānusakavaṇṇaṃ appattā dibbavaṇṇaṃ tasmā chasarīradosarahitā chavikalyāṇaṃ maṃsakalyāṇaṃ nakhakalyāṇaṃ aṭṭhikalyāṇaṃ vayakalyāṇanti imehi pañcahi kalyāṇehi samannāgatā
tattha  attano sarīrobhāsena dasadvādasahatthe ṭhāne ālokaṃ karoti piyaṅgusamā vā suvaṇṇasamā vā hoti ayamassā  cattāro panassā hatthapādā mukhapariyosānañca lākhārasaparikammakataṃ viya rattapavāḷarattakambalena sadisaṃ hoti ayamassā  vīsati nakhapattāni maṃsato amuttaṭṭhāne lākhārasaparikitāni viya muttaṭṭhāne khīradhārāsadisāni honti ayamassā  dvattiṃsadantā suphusitā parisuddhapavāḷapantisadisā vajirapantī viya khāyanti ayamassā  vīsativassasatikāpi samānā soḷasavassuddesikā viya hoti nippalitā ayamassā  sundarī ca hoti evarūpaguṇasamannāgatā tena vuttaṃ ti
ti anādare sāmivacanaṃ gharato nikkhamatoti attho gharā nikkhamantantipi paṭhanti ti itthambhūtalakkhaṇe karaṇavacanaṃ vippakatullikhitehi kesehi upalakkhitāti attho aḍḍhullikhitehītipi paṭhanti ullikhananti  ca phaṇakādīhi kesasaṇṭhāpanaṃ aḍḍhakāravidhānantipi vadanti ti sineharasavipphārasaṃsūcakena aḍḍhakkhinā ābandhantī viya oloketvā ti pubbepi manti vatvā ukkaṇṭhākulacittatāya puna maṃ etadavocāti āha nti sīghaṃ ti taṃ tassā vacanaṃ taṃ vā tassā ākārasahitaṃ vacanaṃ anussaranto
bhagavā tassa vacanaṃ sutvā upāyenassa rāgaṃ vūpasamessāmīti iddhibalena naṃ tāvatiṃsabhavanaṃ nento antarāmagge ekasmiṃ jhāmakhette jhāmakhāṇumatthake nisinnaṃ chinnakaṇṇanāsānaṅguṭṭhaṃ ekaṃ paluṭṭhamakkaṭiṃ dassetvā tāvatiṃsabhavanaṃ nesi pāḷiyaṃ pana ekakkhaṇeneva satthārā tāvatiṃsabhavanaṃ gataṃ viya vuttaṃ taṃ gamanaṃ avatvā tāvatiṃsabhavanaṃ sandhāya vuttaṃ gacchantoyeva hi bhagavā āyasmato nandassa antarāmagge taṃ paluṭṭhamakkaṭiṃ dasseti yadi evaṃ kathaṃ samiñjanādinidassanaṃ taṃ antaradhānanidassananti gahetabbaṃ evaṃ satthā taṃ tāvatiṃsabhavanaṃ netvā sakkassa devarañño upaṭṭhānaṃ āgatāni kakuṭapādāni pañca accharāsatāni attānaṃ vanditvā ṭhitāni  dassetvā janapadakalyāṇiyā tāsaṃ pañcannaṃ accharāsatānaṃ rūpasampattiṃ paṭicca visesaṃ pucchi tena vuttaṃ  ti
tattha ti bāhumhi gahetvā viya bhagavā hi tadā tādisaṃ iddhābhisaṅkhāraṃ abhisaṅkhāresi yathā āyasmā nando bhuje gahetvā bhagavatā nīyamāno viya ahosi tattha ca bhagavatā sace tassa āyasmato tāvatiṃsadevalokassa dassanaṃ pavesanameva vā icchitaṃ siyā yathānisinnasseva tassa taṃ devalokaṃ dasseyya lokavivaraṇiddhikāle  viya tameva vā iddhiyā tattha peseyya yasmā panassa dibbattabhāvato manussattabhāvassa yo nihīnajigucchanīyabhāvo tassa sukhaggahaṇatthaṃ antarāmagge taṃ makkaṭiṃ dassetukāmo devalokasirivibhavasampattiyo ca ogāhetvā dassetukāmo ahosi tasmā taṃ gahetvā tattha nesi evañhissa tadatthaṃ brahmacariyavāse visesato abhirati bhavissatīti
ti rattavaṇṇatāya pārāvatasadisapādāni tā kira sabbāpi kassapassa bhagavato sāvakānaṃ pādamakkhanateladānena tādisā sukumārapādā ahesuṃ ti passasi nu ti visiṭṭharūpatarā ti divasampi passantānaṃ atittikaraṇaṭṭhena passitabbatarā ti sabbāvayavasobhāya samantato pasādāvahatarā
kasmā  pana bhagavā avassutacittaṃ āyasmantaṃ nandaṃ accharāyo olokāpesi sukhenevassa kilese nīharituṃ yathā hi kusalo vejjo ussannadosaṃ puggalaṃ tikicchanto sinehapānādinā paṭhamaṃ dose ukkiledetvā pacchā vamanavirecanehi sammadeva nīharāpeti evaṃ vineyyadamanakusalo bhagavā ussannarāgaṃ āyasmantaṃ nandaṃ devaccharāyo dassetvā ukkiledesi ariyamaggabhesajjena anavasesato nīharitukāmoti veditabbaṃ
ti jhāmaṅgapaccaṅgamakkaṭī ti yathā sā bhante tumhehi mayhaṃ dassitā chinnakaṇṇanāsā paluṭṭhamakkaṭī janapadakalyāṇiṃ upādāya  evameva janapadakalyāṇī imāni pañca accharāsatāni upādāyāti attho nti upayoge sāmivacanaṃ pañca accharāsatānīti attho avayavasambandhe vā etaṃ sāmivacanaṃ tena pañcannaṃ accharāsatānaṃ rūpasampattiṃ upanidhāyāti adhippāyo ti ca samīpe ṭhapetvā upādāyāti attho nti itthīti gaṇanaṃ nti kalāyapi bhāgaṃ ekaṃ soḷasakoṭṭhāse katvā tato ekakoṭṭhāsaṃ gahetvā soḷasadhā gaṇite tattha yo ekeko koṭṭhāso so kalabhāgoti  adhippeto tampi kalabhāgaṃ na upetīti vadati nti imāya ayaṃ sadisīti upamābhāvena gahetvā samīpe ṭhapanampi
yatthāyaṃ anabhirato taṃ brahmacariyaṃ pubbe vuttaṃ pākaṭañcāti taṃ anāmasitvā tattha abhiratiyaṃ ādarajananatthaṃ ti āmeḍitavasena vuttaṃ ti kasmā bhagavā tassa brahmacariyavāsaṃ icchanto abrahmacariyavāsassa pāṭibhogaṃ upagañchi yatthassa ārammaṇe rāgo daḷhaṃ nipati taṃ āgantukārammaṇe saṅkāmetvā sukhena sakkā jahāpetunti pāṭibhogaṃ upagañchi anupubbikathāyaṃ saggakathā imassa atthassa nidassanaṃ
nti kathamassosuṃ bhagavā hi tadā āyasmante nande vattaṃ dassetvā attano divāṭṭhānaṃ gate upaṭṭhānaṃ āgatānaṃ bhikkhūnaṃ taṃ pavattiṃ kathetvā yathā nāma kusalo puriso anikkhantaṃ āṇiṃ aññāya āṇiyā nīharitvā puna taṃ hatthādīhi sañcāletvā apaneti evameva āciṇṇavisaye tassa rāgaṃ āgantukavisayena nīharitvā puna tadapi brahmacariyamaggahetuṃ katvā apanetukāmo etha tumhe bhikkhave nandaṃ bhikkhuṃ bhatakavādena ca upakkitakavādena ca samudācarathāti āṇāpesi evaṃ bhikkhū assosuṃ keci pana bhagavā tathārūpaṃ iddhābhisaṅkhāraṃ abhisaṅkhāresi yathā te bhikkhū tamatthaṃ jāniṃsūti vadanti
ti  bhatakoti vādena yo hi bhatiyā kammaṃ karoti so bhatakoti vuccati ayampi āyasmā accharāsambhoganimittaṃ brahmacariyaṃ caranto bhatako viya hotīti vuttaṃ bhatakavādenāti  ti yo kahāpaṇādīhi kiñci kiṇāti so upakkitakoti vuccati ayampi āyasmā accharānaṃ hetu attano brahmacariyaṃ kiṇāti tasmā upakkitakoti evaṃ vacanena atha vā bhagavato āṇāya accharāsambhogasaṅkhātāya bhatiyā brahmacariyavāsasaṅkhātaṃ jīvitaṃ pavattento tāya bhatiyā yāpane bhagavatā bhariyamāno viya hotīti bhatakoti vutto tathā  accharāsambhogasaṅkhātaṃ vikkayaṃ ādātabbaṃ katvā bhagavato āṇattiyaṃ tiṭṭhanto tena vikkayena bhagavatā upakkito viya hotīti vuttaṃ upakkitakoti
ti pīḷiyamāno dukkhāpiyamāno ti lajjamāno ti pāṭikulyato dahanto ti asahāyo ti vatthukāmehi kilesakāmehi ca kāyena ceva cittena ca vūpakaṭṭho ti kammaṭṭhāne satiṃ avijahanto ti kāyikacetasikavīriyātāpena ātāpavā ātāpeti kileseti ātāpo vīriyaṃ ti kāye ca jīvite ca anapekkhatāya pesitatto vissaṭṭhaattabhāvo nibbāne vā pesitacitto ti kammaṭṭhānārambhato na cireneva ti yassa atthāya ti duvidhā kulaputtā jātikulaputtā ca ācārakulaputtā ca ayaṃ pana ubhayathāpi kulaputto ti hetunā ca kāraṇena ca ti gharato nti pabbajjaṃ kasivaṇijjādikammañhi agārassa hitanti agāriyaṃ nāma taṃ ettha natthīti pabbajjā anagāriyāti vuccati ti upagacchanti nti taṃ anuttaraṃ nti maggabrahmacariyassa pariyosānabhūtaṃ arahattaphalaṃ tassa hi atthāya kulaputtā idha pabbajanti ti tasmiṃyeva attabhāve ti attanāyeva paññāya paccakkhaṃ katvā aparappaccayena ñatvāti attho ti pāpuṇitvā sampādetvā vā vihāsi evaṃ viharantova ti iminā assa paccavekkhaṇabhūmi dassitā
tattha ti na tāvassa atītā jāti khīṇā pubbeva khīṇattā na anāgatā anāgatattā eva na paccuppannā vijjamānattā maggassa pana abhāvitattā yā ekacatupañcavokārabhavesu ekacatupañcakkhandhappabhedā  jāti uppajjeyya sā maggassa bhāvitattā anuppādadhammataṃ āpajjanena khīṇā taṃ so maggabhāvanāya pahīnakilese paccavekkhitvā  kilesābhāvena vijjamānampi kammaṃ āyatiṃ appaṭisandhikaṃ hotīti jānanena abbhaññāsi nti vutthaṃ parivutthaṃ kataṃ caritaṃ niṭṭhāpitanti attho nti maggabrahmacariyaṃ puthujjanakalyāṇakena hi saddhiṃ satta sekkhā brahmacariyavāsaṃ vasanti nāma khīṇāsavo vutthavāso tasmā so attano brahmacariyavāsaṃ paccavekkhanto vusitaṃ brahmacariyanti abbhaññāsi nti catūsu saccesu catūhi maggehi pariññāpahānasacchikiriyābhāvanāvasena soḷasavidhampi kiccaṃ niṭṭhāpitaṃ puthujjanakalyāṇakādayo hi taṃ kiccaṃ karonti nāma khīṇāsavo katakaraṇīyo tasmā so attano karaṇīyaṃ paccavekkhanto kataṃ karaṇīyanti abbhaññāsi ti idāni puna itthabhāvāya evaṃ soḷasakiccabhāvāya kilesakkhayāya vā maggabhāvanāya kiccaṃ me natthīti abbhaññāsi ti vā itthabhāvato imasmā evaṃpakārā vattamānakkhandhasantānā aparaṃ khandhasantānaṃ mayhaṃ natthi ime pana pañcakkhandhā pariññātā tiṭṭhanti chinnamūlakā viya rukkhā te carimakacittanirodhena anupādāno viya jātavedo nibbāyissanti apaṇṇattikabhāvaṃ gamissantīti abbhaññāsi ti eko nti bhagavato sāvakānaṃ arahantānaṃ abbhantaro eko mahāsāvako ahosīti attho
ti adhigatamaggā ekā brahmadevatā sā hi sayaṃ asekkhattā asekkhavisayaṃ abbhaññāsi sekkhā hi taṃ taṃ sekkhavisayaṃ puthujjanā ca attano puthujjanavisayameva jānanti ti parikkhīṇāya rattiyā majjhimayāmeti attho ti atiuttamavaṇṇā nti anavasesena samantato ti attano pabhāya cando viya sūriyo viya ca jetavanaṃ ekobhāsaṃ katvā ti āyasmato nandassa  arahattappattiṃ viditvā pītisomanassajātā  taṃ bhagavato paṭivedessāmīti upasaṅkami
ti ettha āsavantīti āsavā cakkhudvārādīhi pavattantīti attho atha vā āgotrabhuṃ ābhavaggaṃ vā savantīti āsavā ete dhamme etañca okāsaṃ anto karitvā pavattantīti attho cirapārivāsiyaṭṭhena madirādiāsavā viyāti āsavā purimā bhikkhave koṭi na paññāyati avijjāyātiādivacanehi (a ni 1061) nesaṃ cirapārivāsiyatā veditabbā atha vā āyataṃ saṃsāradukkhaṃ savanti pasavantītipi āsavā purimo cettha attho kilesesu yujjati pacchimo kammepi na kevalañca kammakilesā eva āsavā atha kho nānappakārā upaddavāpi tathā hi nāhaṃ cunda  diṭṭhadhammikānaṃyeva āsavānaṃ saṃvarāya dhammaṃ desemīti ettha (dī ni 3182) vivādamūlabhūtā kilesā āsavāti āgatā
yena devūpapatyassa gandhabbo vā vihaṅgamo
yakkhattaṃ yena gaccheyya manussattañca abbaje
te mayhaṃ āsavā khīṇā viddhastā vinalīkatāti (a ni 436) 
ettha tebhūmikaṃ kammaṃ avasesā ca akusalā dhammā āsavāti āgatā diṭṭhadhammikānaṃ āsavānaṃ saṃvarāya samparāyikānaṃ āsavānaṃ paṭighātāyāti (pārā 39) parūpaghātavippaṭisāravadhabandhādayo ceva apāyadukkhabhūtā ca nānappakārā upaddavā
te panete āsavā vinaye  diṭṭhadhammikānaṃ āsavānaṃ saṃvarāya samparāyikānaṃ āsavānaṃ paṭighātāyāti (pārā 39) dvidhā āgatā saḷāyatane tayome āvuso āsavā  kāmāsavo bhavāsavo avijjāsavoti (dī ni 3305) tidhā āgatā tathā aññesu ca suttantesu abhidhamme teyeva diṭṭhāsavena saddhiṃ catudhā āgatā nibbedhikapariyāye atthi bhikkhave āsavā nirayagāminiyātiādinā (a ni 663) pañcadhā  āgatā chakkanipāte atthi bhikkhave āsavā saṃvarāya pahātabbātiādinā (a ni 658) nayena  chadhā āgatā sabbāsavapariyāye (ma ni 122) teyeva dassanapahātabbehi saddhiṃ sattadhā āgatā idha pana abhidhammanayena cattāro āsavā veditabbā
ti ettha pana yo āsavānaṃ khayo bhedo paribhedotiādīsu āsavānaṃ sarasabhedo āsavakkhayoti vutto jānato ahaṃ bhikkhave passato āsavānaṃ khayaṃ vadāmītiādīsu (ma ni 115) āsavānaṃ āyatiṃ anuppādo āsavakkhayoti vutto
sekkhassa sikkhamānassa ujumaggānusārino
khayasmiṃ paṭhamaṃ ñāṇaṃ tato aññā anantarāti (itivu 62) 
ādīsu  maggo āsavakkhayoti vutto āsavānaṃ khayā samaṇo hotītiādīsu (ma ni 1438) phalaṃ
paravajjānupassissa niccaṃ ujjhānasaññino
āsavā tassa vaḍḍhanti ārā so āsavakkhayāti 
ādīsu (dha pa 253) nibbānaṃ idha pana āsavānaṃ accantakhayo anuppādo vā maggo vā āsavānaṃ khayoti vutto
nti paṭipassaddhivasena sabbaso pahīnāsavaṃ nti arahattaphalasamādhiṃ nti arahattaphalapaññaṃ ubhayavacanaṃ magge viya phalepi samathavipassanānaṃ yuganandhabhāvadassanatthaṃ nti sabbaññutaññāṇaṃ devatāya vacanasamanantarameva kathaṃ nu khoti āvajjentassa bhagavato ñāṇaṃ uppajji nandena arahattaṃ sacchikatanti so hi āyasmā sahāyabhikkhūhi tathā uppaṇḍiyamāno bhāriyaṃ vata mayā kataṃ yohaṃ evaṃ svākkhāte dhammavinaye pabbajitvā accharānaṃ paṭilābhāya satthāraṃ pāṭibhogaṃ akāsinti uppannasaṃvego hirottappaṃ paccupaṭṭhapetvā ghaṭento vāyamanto arahattaṃ patvā cintesi  yaṃnūnāhaṃ bhagavantaṃ etasmā paṭissavā moceyyanti so bhagavantaṃ upasaṅkamitvā attano adhippāyaṃ satthu ārocesi tena  vuttaṃ  ti tattha ti pāṭibhogappaṭissavā accharānaṃ paṭilābhāya ahaṃ paṭibhūtoti paṭiññāya
athassa  bhagavā yasmā tayā aññā ārādhitāti ñātametaṃ mayā devatāpi me ārocesi tasmā nāhaṃ paṭissavā idāni mocetabbo arahattappattiyāva mocitattāti āha tena vuttaṃ tiādi tattha ti yadā eva ti tava ti pamutto idaṃ vuttaṃ hoti  yasmiṃyeva kāle āsavehi tava cittaṃ vimuttaṃ atha anantaramevāhaṃ tato pāṭibhogato muttoti
sopi āyasmā vipassanākāleyeva yadevāhaṃ indriyāsaṃvaraṃ nissāya imaṃ vippakāraṃ patto tameva suṭṭhu niggahessāmīti ussāhajāto balavahirottappo tattha ca katādhikārattā indriyasaṃvare ukkaṭṭhapaṭipadampi agamāsi vuttañhetaṃ 
sace  bhikkhave nandassa puratthimā disā āloketabbā hoti sabbaṃ cetaso samannāharitvā nando puratthimaṃ disaṃ āloketi evaṃ me puratthimaṃ disaṃ ālokayato na abhijjhādomanassā pāpakā akusalā dhammā anvāssaveyyunti itiha tattha sampajāno hoti
sace bhikkhave nandassa pacchimā uttarā dakkhiṇā uddhaṃ adho anudisā āloketabbā hoti sabbaṃ cetaso samannāharitvā nando anudisaṃ āloketi evaṃ me sampajāno hotīti (a ni 89)
teneva taṃ āyasmantaṃ satthā etadaggaṃ bhikkhave mama sāvakānaṃ bhikkhūnaṃ indriyesu guttadvārānaṃ yadidaṃ nandoti (a ni 1230) etadagge ṭhapesi
ti etaṃ āyasmato nandassa sabbāsave khepetvā sukhādīsu tādibhāvappattisaṅkhātaṃ atthaṃ sabbākārato viditvā nti tadatthavibhāvanaṃ imaṃ udānaṃ udānesi
tattha ti yena ariyapuggalena ariyamaggasetunā sabbo diṭṭhipaṅko saṃsārapaṅko eva vā nibbānapāragamanena tiṇṇo ti yena sattānaṃ vijjhanato kāmakaṇḍakoti  laddhanāmo sabbo kilesakāmo sabbo kāmavisūko aggañāṇadaṇḍena maddito bhaggo anavasesato mathito ti evaṃbhūto ca dukkhādivisayassa sabbassa sammohassa  khepanena mohakkhayaṃ patto arahattaphalaṃ nibbānañca anuppatto ti so bhinnakileso bhikkhu iṭṭhārammaṇasamāyogato uppannesu sukhesu aniṭṭhārammaṇasamāyogato uppannesu dukkhesu ca na vedhati na kampati taṃ nimittaṃ cittavikāraṃ nāpajjati sukhadukkhesūti ca desanāmattaṃ sabbesupi lokadhammesu na vedhatīti veditabbaṃ


 tatiye ti ettha ti tassa therassa nāmaṃ taṃ pubbaṅgamaṃ katvā pabbajitattā vicaraṇato ca tāni pañca bhikkhusatāni yasojappamukhānīti vuttāni
tesaṃ ayaṃ pubbayogo  atīte kira kassapadasabalassa sāsane aññataro bhikkhu āraññako araññe piṭṭhipāsāṇe katapaṇṇakuṭiyaṃ viharati tasmiñca samaye pañcasatā corā gāmaghātakādīni katvā corikāya jīvantā corakammaṃ katvā janapadamanussehi anubaddhā palāyamānā araññaṃ pavisitvā tattha kiñci gahaṇaṃ vā paṭisaraṇaṃ vā apassantā avidūre taṃ bhikkhuṃ pāsāṇe nisinnaṃ disvā vanditvā taṃ pavattiṃ ācikkhitvā amhākaṃ bhante paṭisaraṇaṃ hothāti yāciṃsu thero tumhākaṃ sīlasadisaṃ paṭisaraṇaṃ natthi sabbe pañca sīlāni samādiyathāti āha te sādhūti sampaṭicchitvā sīlāni samādiyiṃsu thero tumhe idāni sīlesu patiṭṭhitā attano jīvitaṃ vināsayantesupi mā manaṃ padosayitthāti kakacūpamavidhiṃ (ma ni 1222 ādayo) ācikkhi te sādhūti sampaṭicchiṃsu atha te jānapadā taṃ sampattā ito cito ca gavesantā te core disvā sabbeva jīvitā voropesuṃ te  tesu manopadosamattampi akatvā akkhaṇḍasīlā kālaṃ katvā kāmāvacaradevesu nibbattiṃsu tesu  jeṭṭhacoro jeṭṭhadevaputto ahosi itare tasseva parivārā
te aparāparaṃ saṃsarantā ekaṃ buddhantaraṃ devaloke khepetvā amhākaṃ bhagavato kāle devalokato cavitvā jeṭṭhadevaputto sāvatthinagaradvāre kevaṭṭagāme pañcasatakulagāmajeṭṭhakassa kevaṭṭassa putto hutvā nibbatti tissa nāmaṃ akaṃsu itarepi avasesakevaṭṭānaṃ puttā hutvā nibbattiṃsu te pubbasannivāsena sabbepi sahāyakā hutvā sahapaṃsukīḷitaṃ kīḷantā anupubbena vayappattā ahesuṃ yasojo tesaṃ aggo ahosi te sabbeva ekato hutvā jālāni gahetvā naditaḷākādīsu macche bandhantā vicaranti
athekadivasaṃ aciravatiyā nadiyā jāle khitte suvaṇṇavaṇṇo maccho antojāle pāvisi taṃ disvā sabbepi kevaṭṭā amhākaṃ puttā macche bandhantā suvaṇṇavaṇṇaṃ macchaṃ bandhiṃsūti haṭṭhatuṭṭhā ahesuṃ atha te pañcasatāpi sahāyakā macchaṃ nāvāya pakkhipitvā nāvaṃ ukkhipitvā rañño dassesuṃ rājā taṃ disvā bhagavā etassa suvaṇṇavaṇṇakāraṇaṃ jānissatīti macchaṃ gāhāpetvā bhagavato dassesi satthā ayaṃ kassapasammāsambuddhassa sāsane  osakkamāne pabbajitvā micchā paṭipajjanto sāsanaṃ osakkāpetvā niraye nibbatto ekaṃ buddhantaraṃ niraye paccitvā tato cuto aciravatiyaṃ maccho hutvā nibbattoti vatvā tassa mātubhaginīnañca niraye nibbattabhāvaṃ tassa bhātikattherassa parinibbutabhāvañca teneva kathāpetvā imissā aṭṭhuppattiyā kapilasuttaṃ desesi
satthu desanaṃ sutvā te pañcasatā kevaṭṭaputtā saṃvegajātā hutvā bhagavato santike pabbajitvā upasampannā hutvā vivekavāsaṃ vasantā bhagavantaṃ dassanāya āgamaṃsu tena vuttaṃ  tiādi
tattha ti te idha ti nibaddhavāsaṃ vasamānehi ti nevāsikabhikkhūhi kaccāvuso khamanīyantiādinā paṭisanthāravasena sammodanāya katāya āmāvuso khamanīyantiādinā  puna sammodamānā tehi saddhiṃ samappavattamodā ti ācariyupajjhāyānaṃ  attano ca pāpuṇakāni senāsanāni pucchitvā tehi nevāsikehi tesaṃ idaṃ tumhākaṃ ācariyānaṃ idaṃ tumhākaṃ upajjhāyānaṃ idaṃ tumhākaṃ pāpuṇātīti senāsanāni saṃvidhāpetvā attanā ca tattha gantvā dvārakavāṭāni vivaritvā mañcapīṭhakaṭasārakādīni nīharitvā papphoṭetvā yathāṭhānaṃ ṭhapanādivasena paññāpentā ca
ti bhante imaṃ me pattaṃ ṭhapetha idaṃ cīvaraṃ idaṃ thālakaṃ idaṃ udakatumbaṃ idaṃ me kattarayaṭṭhinti evaṃ samaṇaparikkhāraṃ saṃgopayamānā ti uddhaṃ gataṭṭhena ucco saddo yesante uccāsaddā akārassa ākāraṃ katvā samantato patthaṭaṭṭhena mahanto saddo yesante mahāsaddā ti kevaṭṭā viya macchavilumpane yathā nāma kevaṭṭā udake vaṭṭanato macchaggahaṇatthaṃ pavattanato kevaṭṭāti laddhanāmā macchabandhā macchaggahaṇatthaṃ jale jālaṃ pakkhipitvā paviṭṭho na paviṭṭho gahito na gahitotiādinā uccāsaddamahāsaddā honti yathā ca te macchapacchiādīni ṭhapitaṭṭhāne mahājane gantvā mayhaṃ ekaṃ macchaṃ detha mayhaṃ ekaṃ macchaphālaṃ detha amukassa dinno mahanto mayhaṃ khuddakotiādīni vatvā vilumpamāne tesaṃ paṭisedhanādivasena uccāsaddamahāsaddā ca honti evamete bhikkhūti dasseti ti te ete ti kissa nu kimatthaṃ nūti attho ti te ime ti nīharāmi ti tumhe nti tumhehi mayhaṃ santike na vasitabbaṃ ye tumhe mādisassa buddhassa vasanaṭṭhānaṃ  āgantvā evaṃ mahāsaddaṃ karotha attano dhammatāya vasantā kiṃ nāma sāruppaṃ karissatha tumhādisānaṃ mama santike vasanakiccaṃ natthīti dīpeti evaṃ paṇāmitesu ca bhagavatā tesu ekabhikkhupi bhagavā tumhe mahāsaddamattakena  amhe paṇāmethāti vā aññaṃ vā kiñci paṭivacanaṃ avatvā buddhagāravena sabbe bhagavato vacanaṃ sampaṭicchantā evaṃ bhanteti vatvā nikkhamiṃsu evaṃ pana tesaṃ ahosi mayaṃ satthāraṃ passissāma dhammaṃ sossāma satthu santike vasissāmāti āgatā evarūpassa pana garuno  satthu santikaṃ āgantvā mahāsaddaṃ karimhā amhākameva dosoyaṃ paṇāmitamhā tato na laddhaṃ satthu santike vatthuṃ samantapāsādikaṃ suvaṇṇavaṇṇaṃ sarīraṃ oloketuṃ madhurassarena desitaṃ dhammaṃ sotunti te balavadomanassajātā hutvā pakkamiṃsu
ti suguttaṃ katvā ti evaṃnāmako janapado vajjī nāma jānapadino rājakumārā tesaṃ nivāso ekopi janapado ruḷhīvasena vajjītveva vuccati tena vuttaṃ ti ti evaṃnāma lokassa puññasammatā ekā nadī vaggamudātipi pāṭho ti kiñci payojanaṃ anapekkhitvā atthameva icchantena ti atthaṃ icchantena kinti me sāvakā vaṭṭadukkhā parimucceyyunti tassa atthasaṅkhātassa atthassa vā hetubhūtassa hitassa esanasīlena tato eva attano sarīrakhedaṃ agaṇetvā dūrepi veneyyasantikaṃ gantvā anukampanato  tameva anukampaṃ upādāya mayaṃ paṇāmitā na attano veyyāvaccādipaccāsīsāya yasmā dhammagaruno buddhā bhagavanto sammāpaṭipattiyāva pūjetabbā ye uccāsaddakaraṇamattepi paṇāmenti tasmā  sabbattha satisampajaññayogena apaṇṇakappaṭipadaṃ pūrentā yathāgahitakammaṭṭhānaṃ matthakaṃ pāpentā catuiriyāpathavihāraṃ kappema viharāma nti yathā amhesu viharantesu  sammāpaṭipattiyā pūjāya ārādhito bhaveyyāti attho
ti tasmiṃyeva antaravasse mahāpavāraṇaṃ  anatikkamitvāva ti sabbeyeva te pañcasatā bhikkhū pubbenivāsānussatiñāṇaṃ dibbacakkhuñāṇaṃ āsavakkhayañāṇanti imā tisso pubbenivutthakkhandhappaṭicchādakamohakkhandhādīnaṃ vinivijjhanaṭṭhena vijjā attapaccakkhā akaṃsu lokiyābhiññāsu imāyeva dve abhiññā āsavakkhayañāṇassa bahūpakārā na tathā dibbasotacetopariyaiddhividhañāṇānīti dassanatthaṃ vijjattayamevettha tesaṃ bhikkhūnaṃ adhigamadassanavasena uddhaṭaṃ tathā hi verañjasutte (a ni 811) bhagavā verañjabrāhmaṇassa attano adhigamaṃ dassento vijjattayameva desesi na dibbasotañāṇādīnaṃ  abhāvato evaṃ tesampi bhikkhūnaṃ vijjamānānipi dibbasotañāṇādīni  na uddhaṭāni chaḷabhiññā hi te bhikkhū evañca katvā vaggumudāya nadiyā tīre antarahitā mahāvane kūṭāgārasālāyaṃ bhagavato sammukhe pāturahesunti tesaṃ bhikkhūnaṃ iddhivaḷañjanaṃ vakkhati
nti yathābhiratiṃ yathājjhāsayaṃ buddhānañhi ekasmiṃ ṭhāne vasantānaṃ chāyūdakavipattiṃ vā aphāsukasenāsanaṃ vā manussānaṃ assaddhādibhāvaṃ vā āgamma anabhirati nāma natthi tesaṃ sampattiyā phāsuṃ viharāmāti ciravihāropi natthi yattha pana bhagavati viharante manussā saraṇesu vā patiṭṭhahanti sīlāni vā samādiyanti pabbajanti sotāpattimaggādīni vā pāpuṇanti satthā tāsu sampattīsu tesaṃ patiṭṭhāpanatthaṃ vasati tadabhāve pakkamati tadā hi sāvatthiyaṃ kattabbabuddhakiccaṃ nāhosi tena vuttaṃ  
ti addhānagamanaṃ gacchanto cārikā ca nāmesā bhagavato duvidhā turitacārikā aturitacārikāti tattha dūrepi bodhaneyyapuggalaṃ disvā tassa bodhanatthaṃ sahasā gamanaṃ turitacārikā nāma sā mahākassapapaccuggamanādīsu daṭṭhabbā yā pana gāmanigamarājadhānīpaṭipāṭiyā devasikaṃ yojanaddhayojanavasena piṇḍapātacariyādīhi lokaṃ anuggaṇhanto gacchati ayaṃ aturitacārikā nāma ayameva idhādhippetā ti tena avasari taṃ vā avasari tattha avasari  pāvisīti attho
ti tassaṃ nti nipātamattaṃ nti tikkhattuṃ visālībhūtattā vesālīti laddhanāme licchavirājūnaṃ nagare ti mahāvanaṃ nāma sayaṃjātaṃ aropimaṃ saparicchedaṃ mahantaṃ vanaṃ kapilavatthusāmantā pana mahāvanaṃ himavantena saha ekābaddhaṃ aparicchedaṃ hutvā mahāsamuddaṃ āhacca ṭhitaṃ idaṃ tādisaṃ na hoti saparicchedaṃ mahantaṃ vananti mahāvanaṃ nti tasmiṃ mahāvane bhagavantaṃ uddissa kate ārāme kūṭāgāraṃ anto katvā haṃsavaṭṭakacchannena katā sabbākārasampannā buddhassa bhagavato gandhakuṭi kūṭāgārasālā nāma  tassaṃ kūṭāgārasālāyaṃ nti vaggumudātīravāsīnaṃ ti attano cittena tesaṃ cittaṃ paricchijja manasi karitvā cetopariyañāṇena vā sabbaññutaññāṇena vā tehi adhigatavisesaṃ jānitvāti attho
ti sañjātālokā viya itaraṃ tasseva vevacanaṃ candasahassasūriyasahassehi obhāsitā viyāti attho yasmā te yasojappamukhā pañcasatā bhikkhū sabbaso avijjandhakāravidhamanena ālokabhūtā obhāsabhūtā hutvā viharanti tasmā bhagavā tehi ṭhitadisāya ālokajātā viya me ānanda esā disātiādinā vaṇṇabhaṇanāpadesena te bhikkhū pasaṃsati tena vuttaṃ  ti ti na paṭikūlā manāpā manoharāti attho yasmiñhi padese sīlādiguṇasampannā mahesino viharanti taṃ kiñcāpi ukkūlavikūlavisamaduggākāraṃ atha kho manuññaṃ ramaṇīyameva vuttañhetaṃ 
gāme vā yadi vāraññe ninne vā yadi vā thale
yattha arahanto viharanti taṃ bhūmirāmaṇeyyakanti (dha pa 98)
ti  peseyyāsi ti tesaṃ bhikkhūnaṃ santike paheṇākāradassanaṃ iti bhagavā yadatthaṃ te bhikkhū paṇāmesi tamatthaṃ matthakappattaṃ disvā āraddhacitto tesaṃ dassanakāmataṃ therassa ārocesi evaṃ kirassa ahosi ahaṃ ime uccāsaddamahāsaddakaraṇe paṇāmessāmi atha te bhadro assājānīyo viya kasābhighātena tena coditā saṃvegappattā mamārādhanatthaṃ araññaṃ pavisitvā ghaṭentā vāyamantā khippameva arahattaṃ sacchikarissantīti idāni te aggaphalappatte disvā tāya arahattappattiyā ārādhitacitto tesaṃ dassanakāmo hutvā evaṃ dhammabhaṇḍāgārikaṃ āṇāpesi
ti ānandattherena tathā āṇatto chaḷabhiñño eko bhikkhu ti sammukhe ti catutthajjhānapādakena aggaphalasamādhinā arūpajjhānapādakenātipi vadanti āneñjena samādhinātipi  pāṭho kasmā pana bhagavā tesaṃ bhikkhūnaṃ āgamanaṃ jānanto paṭisanthāraṃ akatvā samāpattiṃyeva samāpajji tesaṃ attanā samāpannasamāpattiṃ jānitvā samāpajjanatthaṃ tesaṃ pubbe paṇāmitānaṃ idāni attanā samānasambhogadassanatthaṃ ānubhāvadīpanatthaṃ vinā vacībhedena aññabyākaraṇadīpanatthañca apare panāhu pubbe paṇāmitānaṃ idāni attano santikaṃ āgatānaṃ anuttarasukhuppādanena anaññasādhāraṇapaṭisanthārakaraṇatthanti tepi āyasmanto bhagavato ajjhāsayaṃ ñatvā taṃyeva samāpattiṃ samāpajjiṃsu tena vuttaṃ  tiādi
ettha  ca rūpāvacaracatutthajjhānaṃ kosajjādīnaṃ pāripantikadhammānaṃ suvidūrabhāvato iddhiyā mūlabhūtehi anoṇamanādīhi soḷasahi vodānadhammehi samannāgamanato āneñjappattaṃ sayaṃ aniñjanaṭṭhena āneñjanti vuccati vuttañhetaṃ 
anoṇataṃ  cittaṃ kosajje na iñjatīti āneñjaṃ anuṇṇataṃ cittaṃ uddhacce na iñjatīti āneñjaṃ anabhirataṃ cittaṃ rāge na iñjatīti āneñjaṃ anapanataṃ cittaṃ byāpāde na iñjatīti āneñjaṃ anissitaṃ cittaṃ diṭṭhiyā na iñjatīti āneñjaṃ appaṭibaddhaṃ cittaṃ chandarāge na iñjatīti āneñjaṃ vippamuttaṃ cittaṃ kāmarāge na iñjatīti āneñjaṃ visaṃyuttaṃ cittaṃ kilese na iñjatīti āneñjaṃ vimariyādikataṃ cittaṃ kilesamariyādāya na iñjatīti āneñjaṃ ekattagataṃ cittaṃ nānattakilese na iñjatīti āneñjaṃ saddhāya pariggahitaṃ cittaṃ assaddhiye na iñjatīti āneñjaṃ vīriyena pariggahitaṃ cittaṃ kosajje na iñjatīti āneñjaṃ satiyā pariggahitaṃ cittaṃ pamāde na iñjatīti āneñjaṃ samādhinā pariggahitaṃ cittaṃ uddhacce na iñjatīti āneñjaṃ paññāya pariggahitaṃ cittaṃ avijjāya na iñjatīti āneñjaṃ obhāsagataṃ cittaṃ avijjandhakāre na iñjatīti āneñjanti
rūpāvacaracatutthajjhānameva ca rūpavirāgabhāvanāvasena pavattitaṃ ārammaṇavibhāgena catubbidhaṃ arūpāvacarajjhānanti etesaṃ pañcannaṃ jhānānaṃ āneñjavohāro tesaṃ yaṃ kiñci pādakaṃ katvā samāpannā arahattaphalasamāpatti āneñjasamādhīti porāṇā
ti  atītāya ti niggate apagateti attho ti bhagavā ariyena tuṇhībhāvena tuṇhī ahosi ti uggate aruṇe aruṇo nāma puratthimadisāya sūriyodayato puretarameva uṭṭhitobhāso ti rattiyā aruṇassa uggatattā eva aruṇappabhāya sūriyālokūpajīvino satte nandāpanamukhiyā viya  rattiyā jātāya vibhāyamānāyāti attho
ti yathāparicchedaṃ tato āneñjasamādhito arahattaphalasamāpattito uṭṭhāya ti bhagavā ime ca bhikkhū ettakaṃ kālaṃ iminā nāma samāpattisukhena vītināmentīti ānanda yadi tvaṃ jāneyyāsi ti lokiyapaṭisammodanaṃ sandhāya yadidaṃ te abhikkantā bhante rattītiādinā  tikkhattuṃ paṭibhānaṃ upaṭṭhitaṃ tayidaṃ ettakampi te na upaṭṭhaheyya yasmā ca kho tvaṃ ānanda sekkho asekkhaṃ samāpattivihāraṃ na jānāsi tasmā maṃ imesaṃ bhikkhūnaṃ lokiyapaṭisammodanaṃ kāretuṃ ussukkaṃ āpajji ahaṃ pana imehi bhikkhūhi saddhiṃ lokuttarapaṭisammodaneneva tiyāmarattiṃ vītināmesinti dassento bhagavā āha  ti
ti etaṃ tesaṃ bhikkhūnaṃ attanā samaṃ āneñjasamādhisamāpajjanasamatthatāsaṅkhātaṃ vasībhāvatthaṃ sabbākārato viditvā nti imaṃ tesaṃ bhikkhūnaṃ anavasesarāgādippahānasaṃsiddhitādisabhāvadīpanaṃ udānaṃ udānesi
tattha ti kusalapakkhavijjhanaṭṭhena kaṇḍakabhūto kilesakāmo yena ariyapuggalena anavasesaṃ jito pahīno etenassa anunayābhāvaṃ dasseti gāmakaṇṭakotipi pāṭho tassattho  gāme kaṇṭako kaṇṭakaṭṭhāniyo sakalo vatthukāmo yassa jitoti jayo cassa tappaṭibaddhachandarāgappahāneneva veditabbo tena tesaṃ anāgāmimaggo vutto hoti  akkoso ca jitoti sambandho ti etthāpi eseva nayo tesu akkosajayena vacīduccaritābhāvo itarena kāyaduccaritābhāvo dassito tena taṃnimittakassa byāpādassa anavasesappahānena tatiyamaggo vutto hoti atha vā akkosādijayavacanena tatiyamaggo vutto hoti akkosādīnaṃ accantakhamanaṃ tattha pakāsitaṃ hoti ubhayathāpi nesaṃ virodhābhāvaṃ dasseti ti ejā vuccati calanakilesaparipantho ejāhetūnaṃ avasesakilesānaṃ abhāvena anejo anejattāyeva sabbakilesehi paravādavātehi ca akampanīyattā ṭhito ekagghanapabbatasadiso ti so bhinnakileso bhikkhu sukhadukkhanimittaṃ na kampatīti heṭṭhā vuttanayeneva attho veditabbo iti bhagavā tesaṃ pañcasatānaṃ bhikkhūnaṃ arahattādhigamena tādibhāvappattiṃ ekajjhaṃ katvā ekapuggalādhiṭṭhānaṃ udānaṃ udānesīti


 catutthe ti ārammaṇābhimukhaṃ satiṃ ṭhapayitvā mukhasamīpe katvā tathā hi vibhaṅge vuttaṃ 
ayaṃ sati upaṭṭhitā hoti supaṭṭhitā nāsikagge vā mukhanimitte vā tena vuccati parimukhaṃ satiṃ upaṭṭhapetvāti (vibha 537)
atha vā ti pariggahaṭṭho nti niyyānaṭṭho ti upaṭṭhānaṭṭho tena vuccati parimukhaṃ satinti evaṃ paṭisambhidāyaṃ (paṭi ma 1164) vuttanayenapettha attho veditabbo tatrāyaṃ saṅkhepattho  pariggahitaniyyānasatiṃ katvāti niyyānanti ca satiyā ogāhitabbaṃ ārammaṇaṃ daṭṭhabbaṃ ettha ca purimo pacchimo ca attho sabbasaṅgāhakavasena itaro samāpattiyā pubbabhāgasamannāhāravasena daṭṭhabbo satīti vā satisīsena jhānaṃ vuttaṃ  ye kāyagatāsatiṃ paribhuñjantītiādīsu (a ni 1600) viya katamaṃ pana taṃ jhānanti rūpāvacaracatutthajjhānaṃ pādakaṃ katvā samāpannaṃ arahattaphalajjhānaṃ kathaṃ panetaṃ jānitabbanti āneñjasamādhiyogena therassa savisesaṃ niccalabhāvaṃ kenaci akampanīyatañca  pabbatopamāya pakāsento bhagavā imaṃ udānaṃ abhāsīti gāthāya eva ayamattho viññāyati na cāyaṃ nisajjā therassa saccappaṭivedhāya atha kho diṭṭhadhammasukhavihārāya pubbeyeva hi sūkarakhataleṇe (ma ni 2201) attano bhāgineyyassa dīghanakhaparibbājakassa bhagavati dhammaṃ desente ayaṃ mahāthero saccappaṭivedhakiccaṃ matthakaṃ pāpesīti
nti etaṃ therassa āneñjasamādhiyogena tādibhāvappattiyā ca kenaci akampanīyatāsaṅkhātaṃ atthaṃ sabbākārato viditvā tadatthavibhāvanaṃ imaṃ udānaṃ udānesi
tattha ti yathā silāmayo ekagghanasilāpabbato na paṃsupabbato na missakapabbatoti attho ti suppatiṭṭhitamūlo pakativātehi acalo akampanīyo hoti ti mohassa anavasesappahānā mohamūlakattā ca sabbākusalānaṃ pahīnasabbākusalo bhikkhu yathā so pabbato pakativātehi evaṃ lokadhammehi na vedhati na kampati mohakkhayoti vā yasmā nibbānaṃ arahattañca vuccati tasmā mohakkhayassa hetu nibbānassa arahattassa vā adhigatattā catūsu ariyasaccesu  suppatiṭṭhito asamāpannakālepi yathāvuttapabbato viya na kenaci vedhati pageva samāpannakāleti adhippāyo


 pañcame ti kāyānupassanāvasena kāye gatāya kāyārammaṇāya satiyā itthambhūtalakkhaṇe idaṃ karaṇavacanaṃ  nti idha ajjhattaṃ nāma niyakajjhattaṃ tasmā attani attasantāneti attho atha vā yasmā kammaṭṭhānabhūto kesādiko dvattiṃsakoṭṭhāsasamudāyo idha kāyoti adhippeto tasmā ajjhattanti padassa gocarajjhattanti  attho veditabbo ti niyakajjhattabhūte gocarajjhattabhūte vā kāye suṭṭhu upaṭṭhitāya kā panāyaṃ sati yā ajjhattaṃ sūpaṭṭhitāti vuttā yvāyaṃ bhagavatā atthi imasmiṃ kāye kesā lomātiādinā (dī ni 2377 ma ni 1110 khu pā 3dvattiṃsākāra) ajjhattakesādiko dvattiṃsākāro kāyo vutto tattha yā paṭikūlamanasikāraṃ pavattentassa upacārappanāvasena kāye upaṭṭhitā sati sā kāyagatā satīti vuccati yathā cāyaṃ evaṃ ānāpānacatuiriyāpathasatisampajaññānaṃ vasena uddhumātakavinīlakādivasena ca manasikāraṃ pavattentassa yathārahaṃ upacārappanāvasena kāye upaṭṭhitā sati kāyagatā satīti vuccati idha pana ajjhattaṃ kāyagatā sati pathavīādikā catasso dhātuyo sasambhārasaṅkhepādīsu catūsu yena kenaci ekenākārena vavatthapetvā tesaṃ aniccādilakkhaṇasallakkhaṇavasena upaṭṭhitā vipassanāsampayuttā sati kāyagatā satīti adhippetā thero pana tathā vipassitvā attano phalasamāpattimeva samāpajjitvā nisīdi idhāpi gāthāya evaṃ imassa atthassa viññātabbatā na cāyaṃ nisajjātiādinā vuttanayānusārena yojetabbā
nti etaṃ therassa catudhātuvavatthānamukhena kāyānupassanāsatipaṭṭhānena vipassanaṃ ogāhetvā phalasamāpattisamāpajjanasaṅkhātaṃ atthaṃ viditvā nti imaṃ satipaṭṭhānabhāvanāya nibbānādhigamadīpakaṃ udānaṃ udānesi
tattha ti pubbe vuttalakkhaṇā sati saddhāpubbaṅgamānaṃ samādhivīriyapaññānaṃ yathāsakaṃ kiccanipphādanena sahāyabhāvaṃ āpannattā pahīnappaṭipakkhā tato eva tikkhavisadabhūtā ca yathāvuttakāyasaṃvaraṇavasena ekatthasamosaraṇavasena ca aviparītasabhāvaṃ sallakkhentī upagantvā ṭhitā hoti etena kāyasaṅkhātānaṃ catunnaṃ dhātūnaṃ tannissitānañca upādārūpānaṃ sallakkhaṇavasena paccaye vavatthapetvā tato paraṃ tesaṃ aniccādilakkhaṇasallakkhaṇavasena  ca pavattaṃ ñāṇaparamparāgataṃ  satiṃ dasseti satisīsena vā taṃsampayuttaṃ pariññāttayapariyāpannañāṇaparamparameva dasseti ti yathāvuttāya kāye upaṭṭhitāya satiyā samannāgato cakkhādīsu phassassa kāraṇabhūtesu chasu dvāresu kāyānupassanāya abhāvitāya uppajjanārahānaṃ abhijjhādīnaṃ tassā bhāvitattā ñāṇappavattiṃ paṭivedhento te pidahanto tattha saṃvutoti vuccati etena ñāṇasaṃvaraṃ dasseti
ti so bhikkhu evaṃ upaṭṭhitassati sabbattha ca saṃvuto puthuttārammaṇe cittaṃ avissajjetvā aniccādivasena sammasanto vipassanaṃ ussukkāpetvā ñāṇe tikkhe sūre vahante vipassanāsamādhinā tāva satataṃ nirantaraṃ samāhito anulomañāṇānantaraṃ gotrabhuñāṇodayato paṭṭhāya ti aññesaṃ puthujjanānaṃ supinantepi agocarabhāvato ariyānaṃ pana tassa tasseva āveṇikattā attasadisattā ca attāti laddhavohārassa maggaphalañāṇassa sātisayavisayabhāvato ekantasukhāvahaṃ nibbānaṃ asaṅkhatadhātu attanoti vuttaṃ taṃ nibbānaṃ jaññā jāneyya maggaphalañāṇehi paṭivijjheyya sacchikareyyāti attho etena ariyānaṃ nibbāne adhimuttataṃ dasseti ariyā hi adhicittappavattikālepi ekanteneva nibbāne ninnapoṇapabbhārabhāvena viharanti ettha ca yassa sati kāyagatā upaṭṭhitā so bhikkhu chasu phassāyatanesu saṃvuto tato eva satataṃ samāhito attapaccakkhakaraṇena nibbānaṃ attano jāneyyāti evaṃ gāthāpadānaṃ sambandho veditabbo evaṃ kāyānupassanāsatipaṭṭhānamukhena yāva arahattā ekassa bhikkhuno niyyānamaggaṃ dasseti dhammarājā
aparo nayo  ti etena kāyānupassanāsatipaṭṭhānaṃ dasseti ti phasso āyatanaṃ kāraṇaṃ etesanti phassāyatanāni tesu phassāyatanesu phassahetukesu phassapaccayā nibbattesu  chasu cakkhusamphassajādivedayitesu taṇhādīnaṃ appavattiyā saṃvuto etena vedanānupassanāsatipaṭṭhānaṃ  dasseti ti satataṃ niccakālaṃ nirantaraṃ vikkhepābhāvato samāhito bhikkhu so cāyaṃ avikkhepo  sabbaso satipaṭṭhānabhāvanāya matthakappattāya hoti sammasanto hi atītādibhedabhinnesu pañcupādānakkhandhesu anavasesatova pariggahetvā sammasatīti etena sesasatipaṭṭhāne dasseti ti evaṃ catusatipaṭṭhānabhāvanaṃ matthakaṃ pāpetvā ṭhito bhinnakileso bhikkhu attano kilesanibbānaṃ paccavekkhaṇañāṇena sayameva jāneyyāti attho
atha vā ti attano paresañca kāyassa yathāsabhāvapariññādīpanena therassa sativepullappatti dīpitā ti cakkhādīsu chasu dvāresu accantasaṃvaradīpanena satatavihārivasena therassa sampajaññappakāsinī paññāvepullappatti dīpitā ti samāpattibahulatādassanena navānupubbavihārasamāpattiyo dassitā evaṃbhūto pana bhikkhu ti katakiccattā uttari karaṇīyābhāvato kevalaṃ attano anupādisesanibbānameva jāneyya cinteyya aññampi tassa cintetabbaṃ natthīti adhippāyo


 chaṭṭhe ti tissa nāmaṃ ti gottavasena theraṃ sañjānanti ti ehi vasala apehi vasalātiādinā bhikkhū vasalavādena voharati ālapati ti bahū bhikkhū te theraṃ tathā samudācarantaṃ disvā arahāva samāno appahīnavāsanattā  evaṃ bhaṇatīti ajānantā dosantaro maññe ayaṃ thero evaṃ samudācaratīti cintetvā ullapanādhippāyā taṃ tato vuṭṭhāpetuṃ bhagavato ārocesuṃ tena  vuttaṃ  āyasmā bhante pilindavaccho bhikkhū vasalavādena samudācaratīti keci panāhu  imaṃ theraṃ bhikkhū arahāti sañjānanti ayañca bhikkhū pharusavacanena evaṃ samudācarati abhūto eva nu kho imasmiṃ uttarimanussadhammoti vāsanāvasena tassa tathā samudācāraṃ ajānantā ariyabhāvañcassa asaddahantā ujjhānasaññino bhagavato tamatthaṃ ārocesunti bhagavā therassa dosantarābhāvaṃ pakāsetukāmo ekena bhikkhunā taṃ pakkosāpetvā sammukhā tassa pubbāciṇṇavasenāyaṃ tathā samudācarati na pharusavacanādhippāyoti  āha tena vuttaṃ  tiādi
tattha ti satthā saccaṃ kira tvaṃ vaccha bhikkhū vasalavādena samudācarasīti theraṃ pucchitvā tena evaṃ bhanteti vutte ayaṃ vaccho kilesavāsanāya vasalavādaṃ na pariccajati kiṃ nu kho atītesupi attabhāvesu brāhmaṇajātiko ahosīti āvajjento pubbenivāsañāṇena sabbaññutaññāṇena vā tassa pubbenivāsaṃ atītāsu jātīsu nivutthakkhandhasantānaṃ manasi karitvā hatthatale ṭhapitaṃ āmalakaṃ viya paccakkhakaraṇavasena attano manasi katvā ti te bhikkhū saññāpetuṃ ālapi abhāsi tena vuttaṃ tiādi
tattha ti paṭisedhe nipāto tassa ujjhāyitthāti iminā sambandho ti mā heṭṭhā katvā cintayittha olokayitthāti attho ti ca ujjhāyanassa usūyanatthattā sampadānavacanaṃ idānissa anujjhāyitabbe kāraṇaṃ dassento ti āha tassattho  bhikkhave ayaṃ vaccho dosantaro dosacitto dosena byāpādena dūsitacitto hutvā bhikkhū vasalavādena na samudācarati  maggeneva cassa byāpādo samugghātito evaṃ adosantarattepi tassa tathā samudācārassa purimajātisiddhaṃ kāraṇaṃ dassento tiādimāha
tattha ti khattiyādijātiantarehi avomissāni anantaritāni ti sabbāni tāni vacchassa pañca jātisatāni paṭipāṭiyā brāhmaṇakule eva jātāni ahesunti  attho ti yo etarahi khīṇāsavenapi satā pavattiyati so tassa vacchassa bhikkhuno vasalavādo dīgharattaṃ ito jātito paṭṭhāya uddhaṃ ārohanavasena pañcajātisatamattaṃ kālaṃ brāhmaṇajātikattā samudāciṇṇo samudācarito ahosi brāhmaṇā hi jātisiddhena mānena thaddhā aññaṃ vasalavādena samudācaranti ajjhāciṇṇotipi paṭhanti so eva attho ti tena dīgharattaṃ tathā samudāciṇṇabhāvena etenassa tathā samudācārassa kāraṇaṃ vāsanāti dasseti kā panāyaṃ vāsanā nāma yaṃ kilesarahitassāpi santāne appahīnakilesānaṃ samācārasadisasamācārahetubhūtaṃ anādikālabhāvitehi kilesehi āhitaṃ sāmatthiyamattaṃ tathārūpā adhimuttīti vadanti taṃ panetaṃ abhinīhārasampattiyā ñeyyāvaraṇappahānavasena yattha kilesā  pahīnā tattha bhagavato santāne natthi yattha pana tathā kilesā na pahīnā tattha sāvakānaṃ paccekabuddhānañca santāne atthi tato tathāgatova anāvaraṇañāṇadassano
ti etaṃ āyasmato pilindavacchassa satipi vasalasamudācāre dosantarābhāvasaṅkhātaṃ atthaṃ viditvā nti tassa aggaphalādhigamavibhāvanaṃ imaṃ udānaṃ udānesi
tattha ti yasmiṃ ariyapuggale santadosappaṭicchādanalakkhaṇā māyā seyyohamasmītiādinā sampaggahavasena pavatto uṇṇatilakkhaṇo māno ca na vasati maggena samugghātitattā na  pavattati na uppajjati ti yo ca rāgādipariyāyavasena pavattassa ārammaṇaggahaṇalakkhaṇassa lobhassa sabbathā vigatattā vītalobho tato eva rūpādīsu katthaci mamāyanābhāvato amamo apariggaho anāgatānampi bhavādīnaṃ anāsīsanato nirāso ti kujjhanalakkhaṇassa kodhassa anāgāmimaggena sabbaso pahīnattā panuṇṇakodho samucchinnāghāto ti yo evaṃ māyāmānalobhakodhānaṃ samugghātena tadekaṭṭhatāya sabbassa saṃkilesapakkhassa suppahīnattā sabbaso kilesaparinibbānena abhinibbutacitto sītibhūto ti so evarūpo khīṇāsavo sabbaso bāhitapāpattā brāhmaṇo so eva samitapāpattā samacariyāya ca samaṇo so eva ca sabbaso bhinnakilesattā bhikkhu nāma evaṃbhūto ca bhikkhave vaccho so kathaṃ dosantaro kiñci kāyakammādiṃ pavatteyya kevalaṃ pana vāsanāya appahīnattā vasalavādena samudācaratīti


 sattame ti ettha keci tāva āhu arahattaphalasamādhi idha aññataro samādhīti adhippetoti tañhi so āyasmā  bahulaṃ samāpajjati diṭṭhadhammasukhavihāratthaṃ pahoti ca sattāhampi phalasamāpattiyā vītināmetuṃ tathā hi bhagavatā 
ahaṃ bhikkhave yāvade ākaṅkhāmi vivicceva kāmehi vivicca akusalehi dhammehi viharāmi kassapopi bhikkhave yāvade ākaṅkhati vivicceva kāmehi viharatīti (saṃ ni 2152) 
ādinā navānupubbavihārachaḷabhiññādibhede  uttarimanussadhamme attanā samasamaṭṭhāne ṭhapito na cettha yadi evaṃ thero yamakapāṭihāriyampi kareyyāti vattabbaṃ sāvakasādhāraṇānaṃyeva jhānādīnaṃ adhippetattāti
porāṇā panāhu  ti nirodhasamāpattiṃ samāpajjitvā kathaṃ pana nirodhasamāpatti samādhīti vuttā samādhānaṭṭhena ko panāyaṃ samādhānaṭṭho sammadeva ādhātabbatā yā hi esā paccanīkadhammehi akampanīyā balappattiyā samathabalaṃ vipassanābalanti imehi dvīhi balehi aniccadukkhānattanibbidāvirāganirodhapaṭinissaggavivaṭṭānupassanā cattāri maggañāṇāni cattāri ca phalañāṇānīti imesaṃ  soḷasannaṃ ñāṇānaṃ vasena soḷasahi ñāṇacariyāhi paṭhamajjhānasamādhiādayo aṭṭha samādhī ekajjhaṃ katvā gahito tesaṃ upacārasamādhi cāti imesaṃ navannaṃ samādhīnaṃ vasena navahi samādhicariyāhi kāyasaṅkhāro vacīsaṅkhāro cittasaṅkhāroti imesaṃ tiṇṇaṃ saṅkhārānaṃ tattha tattha paṭippassaddhiyā tathā viharitukāmena yathāvuttesu ṭhānesu vasībhāvappattena arahatā anāgāminā vā yathādhippetaṃ kālaṃ cittacetasikasantānassa sammadeva appavatti ādhātabbā tassā tathā samādhātabbatā idha samādhānaṭṭho tenāyaṃ vihāro samādhīti vutto na avikkhepaṭṭhena etenassa samāpattiatthopi vuttoti veditabbo imañhi nirodhasamāpattiṃ sandhāya paṭisambhidāmagge 
kathaṃ dvīhi balehi samannāgatattā tiṇṇaṃ saṅkhārānaṃ paṭippassaddhiyā soḷasahi ñāṇacariyāhi navahi samādhicariyāhi vasībhāvatāya saññānirodhasamāpattiyā ñāṇanti (paṭi ma 183) 
pucchitvā dvīhi balehīti dve balāni samathabalaṃ vipassanābalanti vitthāro sāyaṃ nirodhasamāpattikathā visuddhimagge (visuddhi 2867 ādayo) saṃvaṇṇitāva kasmā panāyaṃ thero  phalasamāpattiṃ asamāpajjitvā nirodhaṃ samāpajji sattesu anukampāya ayañhi mahāthero sabbāpi samāpattiyo vaḷañjeti sattānuggahena pana  yebhuyyena nirodhaṃ samāpajjati tañhi samāpajjitvā vuṭṭhitassa kato appakopi sakkāro visesato mahapphalo mahānisaṃso hotīti
ti arahattaphalacittuppattiyā vuṭṭhāsi nirodhaṃ samāpanno hi arahā ce arahattaphalassa anāgāmī ce anāgāmiphalassa uppādena vuṭṭhito nāma hoti
ti kathaṃ tassa dātukāmatā jātā yāni tāni pañcamattāni devatāsatānīti vuttāni tā sakkassa devarañño paricārikā kakuṭapādiniyo pubbe ayyo mahākassapo rājagahaṃ piṇḍāya pavisati gacchatha therassa dānaṃ dethāti sakkena pesitā upagantvā dibbāhāraṃ dātukāmā ṭhitā therena  paṭikkhittā devalokameva gatā idāni purimappaṭikkhepaṃ cintetvā kadāci gaṇheyyāti samāpattito vuṭṭhitassa therassa dānaṃ dātukāmā sakkassa anārocetvā sayameva āgantvā dibbabhojanāni upanentiyo purimanayeneva therena paṭikkhittā devalokaṃ gantvā sakkena kahaṃ gatatthāti puṭṭhā tamatthaṃ ārocetvā dinno vo therassa piṇḍapātoti sakkena vutte gaṇhituṃ na icchatīti kiṃ kathesīti duggatānaṃ saṅgahaṃ karissāmīti āha devāti tumhe kenākārena gatāti imināva devāti sakko tumhādisiyo therassa piṇḍapātaṃ kiṃ dassantīti sayaṃ dātukāmo jarājiṇṇo khaṇḍadanto palitakeso obhaggasarīro mahallako tantavāyo hutvā sujampi asuradhītaraṃ tathārūpimeva mahallikaṃ katvā ekaṃ pesakāravīthiṃ māpetvā tantaṃ pasārento acchi sujā tasaraṃ pūreti tena vuttaṃ  ti
tattha ti pasāritatantaṃ vinanto viya hoti ti tasaravaṭṭiṃ vaḍḍhentī viya ti thero nivāsetvā pattacīvaramādāya duggatajanasaṅgahaṃ karissāmīti nagarābhimukho gacchanto  bahinagare sakkena māpitaṃ pesakāravīthiṃ paṭipajjitvā olokento addasa oluggaviluggajiṇṇasālaṃ tattha ca te jāyampatike yathāvuttarūpe tantavāyakammaṃ karonte disvā cintesi  ime mahallakakālepi kammaṃ karonti imasmiṃ nagare imehi duggatatarā natthi maññe imehi dinnaṃ sākamattampi  gahetvā imesaṃ saṅgahaṃ karissāmīti so tesaṃ gehābhimukho agamāsi sakko taṃ āgacchantaṃ disvā sujaṃ āha  bhadde mayhaṃ ayyo ito āgacchati taṃ tvaṃ apassantī viya tuṇhī hutvā nisīda khaṇeneva vañcetvā piṇḍapātaṃ dassāmāti thero gantvā gehadvāre aṭṭhāsi tepi apassantā viya attano kammameva karontā thokaṃ āgamayiṃsu atha sakko gehadvāre ṭhito eko thero viya khāyati upadhārehi tāvāti āha tumhe gantvā upadhāretha sāmīti so gehā nikkhamitvā theraṃ pañcapatiṭṭhitena vanditvā ubhohi hatthehi jaṇṇukāni olumbitvā nitthunanto uṭṭhāya kataratthero nu kho ayyoti thokaṃ osakkitvā akkhīni  me dhūmāyantīti vatvā nalāṭe hatthaṃ ṭhapetvā uddhaṃ ulloketvā aho dukkhaṃ ayyo no mahākassapattherova cirassaṃ me kuṭidvāraṃ āgato atthi nu kho kiñci geheti āha sujā thokaṃ ākulā viya hutvā atthi sāmīti paṭivacanaṃ adāsi sakko bhante lūkhaṃ vā paṇītaṃ vāti acintetvā saṅgahaṃ no karothāti pattaṃ gaṇhi thero pattaṃ dento imesaṃ eva duggatānaṃ jarājiṇṇānaṃ mayā saṅgaho kātabboti cintesi so anto pavisitvā ghaṭiodanaṃ nāma ghaṭito uddharitvā pattaṃ pūretvā therassa hatthe ṭhapesi tena vuttaṃ  ti
tattha ti bhattaghaṭito ghaṭiodanantipi pāṭho tassa ghaṭiodanaṃ nāma devānaṃ koci āhāravisesoti atthaṃ vadanti ti kutoci bhājanato uddharitvā anekasūpo  so eva āhāro patte pakkhipitvā therassa hatthe ṭhapanakāle kapaṇānaṃ upakappanakalūkhāhāro viya paññāyittha hatthe ṭhapitamatte pana attano dibbasabhāveneva aṭṭhāsi ti muggamāsādisūpehi ceva khajjavikatīhi ca anekavidhasūpo ti nānāvidhauttaribhaṅgo ti anekehi sūpehi ceva byañjanehi ca madhurādimūlarasānañceva sambhinnarasānañca abhibyañjako nānaggarasasūpabyañjanoti attho
so kira piṇḍapāto therassa hatthe ṭhapitakāle rājagahanagaraṃ attano dibbagandhena ajjhotthari tato thero cintesi  ayaṃ puriso appesakkho piṇḍapāto ativiya paṇīto sakkassa bhojanasadiso ko nu kho esoti atha naṃ sakkoti ñatvā āha  bhāriyaṃ te kosiya kammaṃ kataṃ duggatānaṃ sampattiṃ vilumpantena ajja mayhaṃ dānaṃ datvā kocideva duggato senāpatiṭṭhānaṃ vā seṭṭhiṭṭhānaṃ vā labheyyāti ko mayā duggatataro atthi bhanteti kathaṃ tvaṃ duggato devarajjasiriṃ anubhavantoti bhante evaṃ nāmetaṃ mayā  pana anuppanne buddhe kalyāṇakammaṃ kataṃ buddhuppāde pana vattamāne puññakammaṃ katvā cūḷarathadevaputto mahārathadevaputto anekavaṇṇadevaputtoti ime tayo devaputtā  mamāsannaṭṭhāne nibbattā mahātejavantatarā ahaṃ tesu devaputtesu nakkhattaṃ kīḷissāmāti paricārikāyo gahetvā antaravīthiṃ otiṇṇesu palāyitvā gehaṃ pavisāmi tesañhi sarīrato tejo mama sarīraṃ ottharati mama sarīrato tejo tesaṃ sarīraṃ na ottharati ko mayā duggatataro bhanteti evaṃ santepi ito paṭṭhāya mayhaṃ  mā evaṃ vañcetvā dānamadāsīti vañcetvā tumhākaṃ dāne dinne mayhaṃ kusalaṃ atthi natthīti atthi āvusoti evaṃ sante kusalakaraṇaṃ nāma mayhaṃ bhāro bhanteti vatvā theraṃ vanditvā sujaṃ ādāya theraṃ padakkhiṇaṃ katvā vehāsaṃ abbhuggantvā aho dānaṃ paramadānaṃ kassape suppatiṭṭhitanti tikkhattuṃ udānaṃ udānesi tena vuttaṃ tiādi
tattha ti sakkaṃ devānamindaṃ gottena ālapati ti puññena payojanaṃ atthīti vacanaseso ti pathavito vehāsaṃ abhiuggantvā ti ākāsameva pariyāyasaddena antalikkheti vadanti atha vā antalikkhasaṅkhāte ākāse na kasiṇugghāṭimādiākāseti visesento vadati nti ettha ti acchariyatthe nipāto sakko hi devānamindo yasmā nirodhā vuṭṭhitassa ayyassa mahākassapattherassa sakkaccaṃ sahatthena cittīkatvā anapaviddhaṃ kālena paresaṃ anupahacca sammādiṭṭhiṃ purakkhatvā idamīdisaṃ mayā dibbabhojanadānaṃ dinnaṃ tasmā khettasampatti deyyadhammasampatti cittasampattīti tividhāyapi sampattiyā samannāgatattā sabbaṅgasampannaṃ vata mayā dānaṃ pavattitanti acchariyabbhutacittajāto tadā attano hadayabbhantaragataṃ pītisomanassaṃ samuggiranto nti vatvā tassa dānassa vuttanayena uttamadānabhāvaṃ khettaṅgatabhāvañca pakāsento nti udānaṃ udānesi
evaṃ pana sakkassa udānentassa bhagavā vihāre ṭhitoyeva dibbasotena saddaṃ sutvā passatha bhikkhave sakkaṃ devānamindaṃ udānaṃ udānetvā ākāsena gacchantanti bhikkhūnaṃ vatvā tehi kiṃ pana bhante tena katanti puṭṭho mama puttassa kassapassa vañcetvā dānaṃ adāsi tena ca attamano udānesīti āha tena vuttaṃ tiādi
tattha ti dibbasadisattā dibbā devatānañhi sucaritakammanibbattā pittasemharuhirādīhi apalibuddhā upakkilesavinimuttatāya dūrepi ārammaṇaṃ gahetuṃ samatthā dibbapasādasotadhātu hoti ayañcāpi bhagavato vīriyabhāvanābalanibbattā ñāṇamayā sotadhātu tādisā evāti dibbasadisattā dibbā api ca dibbavihāravasena paṭiladdhattā attanā ca dibbavihārasannissitattāpi dibbā savanaṭṭhena ca sabhāvadhāraṇaṭṭhena ca sotadhātu sotadhātuyāpi kiccakaraṇena sotadhātu viyāti sotadhātu tāya dibbāya sotadhātuyā ti parisuddhāya nirupakkilesāya ti manussūpacāraṃ atikkamitvā saddassavanena mānusikamaṃsasotadhātuṃ atikkamitvā ṭhitāya
ti sammāpaṭipattiyā guṇavisese patiṭṭhitaṃ purisātisayaṃ devāpi manussāpi ādarajātā ativiya pihayantīti imamatthaṃ viditvā tadatthadīpanaṃ imaṃ udānaṃ udānesi
tatra piṇḍapātikaṅgasaṅkhātaṃ dhutaṅgaṃ samādāya tassa paripūraṇena  nanu cāyaṃ gāthā āyasmantaṃ mahākassapaṃ nimittaṃ katvā bhāsitā thero ca sabbesaṃ dhutavādānaṃ aggo terasadhutaṅgadharo so kasmā ekeneva dhutaṅgena kittitoti aṭṭhuppattivasenāyaṃ niddeso atha vā desanāmattametaṃ iminā desanāsīsena sabbepissa dhutaṅgā vuttāti veditabbā atha vā yathāpi bhamaro pupphanti (dha pa 49) gāthāya vuttanayena paramappicchatāya kulānuddayatāya cassa sabbaṃ piṇḍapātikavattaṃ akkhaṇḍetvā tattha sātisayaṃ paṭipattiyā pakāsanatthaṃ ti vuttaṃ piṇḍapātikassāti ca pihayantīti padaṃ apekkhitvā sampadānavacanaṃ taṃ upayogatthe daṭṭhabbaṃ ti appāni ca tāni sulabhāni anavajjānīti (a ni 427 itivu 101) evaṃ vuttehi appānavajjasulabharūpehi catūhi paccayehi attānameva  bharantassa ti āmisasaṅgaṇhanena aññe sissādike posetuṃ anussukkatāya anaññaposino padadvayenassa kāyaparihārikena cīvarena kucchiparihārikena piṇḍapātena vicaraṇato sallahukavuttitaṃ subharataṃ paramañca santuṭṭhiṃ  dasseti atha vā ti ekavacanicchāya attabhāvasaṅkhātaṃ ekaṃyeva imaṃ attānaṃ bharati na ito paraṃ aññanti attabharo tato eva attanā aññassa posetabbassa abhāvato anaññaposī tassa attabharassa anaññaposino padadvayenapi khīṇāsavabhāvena āyatiṃ anādānataṃ dasseti
ti taṃ aggaphalādhigamena sabbakilesadarathapariḷāhānaṃ vūpasamena paṭippassaddhiyā upasantaṃ sativepullappattiyā niccakālaṃ satokāritāya satimantaṃ tato eva iṭṭhāniṭṭhādīsu tādilakkhaṇappattaṃ khīṇāsavaṃ sakkādayo devā pihayanti patthenti tassa sīlādiguṇavisesesu bahumānaṃ uppādentā ādaraṃ janenti pageva manussāti


 aṭṭhame nti ekāsanikakhalupacchābhattikānaṃ pātova bhuttānaṃ antomajjhanhikopi pacchābhattameva idha pana pakatibhattasseva pacchato pacchābhattanti veditabbaṃ nti piṇḍapātato paṭikkantānaṃ piṇḍapātaṃ pariyesitvā bhattakiccassa niṭṭhāpanavasena tato nivattānaṃ ti ettha ti varuṇarukkhassa nāmaṃ so kira gandhakuṭiyā maṇḍapassa sālāya ca antare hoti tena gandhakuṭīpi  karerikuṭikāti vuccati maṇḍapopi sālāpi karerimaṇḍalamāḷoti tasmā karerirukkhassa avidūre kate nisīdanasālasaṅkhāte maṇḍalamāḷe tiṇapaṇṇacchadanaṃ anovassakaṃ maṇḍalamāḷoti vadanti atimuttakādilatāmaṇḍapo maṇḍalamāḷoti apare
nti kāle kāle antarantarā tasmiṃ tasmiṃ samayeti attho ti manavaḍḍhake piyarūpe iṭṭheti attho iṭṭhāniṭṭhabhāvo ca puggalavasena ca dvāravasena ca gahetabbo ekaccassa hi iṭṭhābhimato ekaccassa aniṭṭho hoti ekaccassa aniṭṭhābhimato ekaccassa iṭṭho  tathā ekassa dvārassa iṭṭho aññassa aniṭṭho vipākavasena panettha vinicchayo veditabbo kusalavipāko hi ekantena iṭṭho akusalavipāko aniṭṭho evāti nti gāmaṃ piṇḍāya paviṭṭho upāsakehi gehaṃ pavesetvā pūjāsakkārakaraṇatthaṃ upanītesu āsanavitānādīsu nānāvirāgasamujjalavaṇṇasaṅkhāte rajanīye aññe ca saviññāṇakarūpe cakkhudvārikaviññāṇehi passituṃ ti tatheva issarajanānaṃ gehaṃ paviṭṭho tesaṃ payutte gītavāditasadde sotuṃ ti tathā tehi pūjāsakkāravasena upanīte pupphadhūmādigandhe ghāyituṃ ti tehi dinnāhāraparibhoge nānaggarase sāyituṃ ti mahagghapaccattharaṇesu  āsanesu nisinnakāle sukhasamphasse phoṭṭhabbe phusituṃ evañca pañcadvārikaiṭṭhārammaṇappaṭilābhaṃ kittetvā idāni manodvārikaiṭṭhārammaṇappaṭilābhaṃ dassetuṃ tiādi vuttaṃ taṃ heṭṭhā vuttatthameva
kiṃ pana apiṇḍapātikānaṃ ayaṃ nayo na labbhatīti labbhati tesampi hi nimantanasalākabhattādiatthaṃ gāmaṃ gatakāle uḷāravibhavā upāsakā tathā sakkārasammānaṃ karontiyeva taṃ pana aniyataṃ piṇḍapātikānaṃ pana tadā niccameva tattha pūjāsakkāraṃ kariyamānaṃ disvā sakkāragarutāya anissaraṇamagge ṭhatvā ayonisomanasikāravasena te bhikkhū evamāhaṃsu tenevāha  tiādi
tattha ti vossaggatthe nipāto ti labhissāma ti tattha surabhigandhakuṭiyaṃ nisinno tesaṃ taṃ kathāsallāpaṃ sutvā  ime bhikkhū mādisassa nāma buddhassa sāsane pabbajitvā mayā saddhiṃ ekavihāre vasantāpi evaṃ ayonisomanasikāravasena kathaṃ pavattenti sallekhe na vattanti handa te tato nivāretvā sallekhavihāre niyojessāmīti maṇḍalamāḷaṃ upasaṅkami sesaṃ heṭṭhā vuttanayameva
ti appicchatāsantuṭṭhitāsallekhānaṃ vasena kilese dhunituṃ taṇhaṃ visosetuṃ paṭipannoti piṇḍapātikassa sato devā pihayanti tassa paṭipattiyā ādarajātā piyāyanti na ito aññathāti imamatthaṃ viditvā tadatthadīpanaṃ imaṃ udānaṃ udānesi
tattha ti aho ayyo appiccho santuṭṭho paramasallekhavuttītiādinā parehi kittitabbasaddasaṅkhātaṃ silokaṃ taṇhāya nissito na hoti ceti attho saddo vā sammukhā vaṇṇabhaṇanathutighoso siloko parammukhabhūtā pasaṃsā patthaṭayasatā vā sesaṃ anantarasutte vuttanayameva


 navame ti āvuso amhesu idha sannipatitesu ko nu jīvitanimittaṃ sikkhitabbaṭṭhena sippanti laddhanāmaṃ yaṃkiñci ājīvaṃ vijānāti ti ko dīgharattaṃ sippācariyakulaṃ payirupāsitvā āgamato payogato ca hatthisippādīsu kiṃ sippaṃ sikkhi nti sabbasippānaṃ agārayhatāya mahapphalatāya akicchasiddhiyā ca kataraṃ sippaṃ aggaṃ uttamaṃ yaṃ nissāya sukhena sakkā jīvitunti adhippāyo ti tesu bhikkhūsu ekacce bhikkhū ye hatthācariyakulā pabbajitā te ti te evaṃ bhaṇiṃsu ito parampi ekacceti vuttaṭṭhāne eseva nayo nti  yaṃ hatthīnaṃ pariggaṇhanadamanasāraṇarogatikicchādibhedaṃ kattabbaṃ taṃ uddissa pavattaṃ sabbampi sippaṃ idha hatthisippanti adhippetaṃ nti etthāpi eseva nayo  pana rathayoggānaṃ damanasāraṇādividhānavasena ceva rathassa karaṇavasena ca veditabbaṃ nti issāsasippaṃ yo dhanubbedhoti vuccati nti sesaāvudhasippaṃ nti hatthamuddāya gaṇanasippaṃ nti acchiddakagaṇanasippaṃ nti saṅkalanapaṭuppādanādivasena piṇḍagaṇanasippaṃ taṃ yassa paguṇaṃ hoti so rukkhampi disvā ettakāni ettha paṇṇānīti gaṇituṃ jānāti nti nānākārehi akkharalikhanasippaṃ lipiñāṇaṃ vā nti attano cintāvasena vā parato paṭiladdhasutavasena vā imassa ayamattho evaṃ naṃ yojessāmīti evaṃ atthavasena vā kiñcideva kabbaṃ disvā tappaṭibhāgaṃ kabbaṃ karissāmīti  ṭhānuppattikapaṭibhānavasena vā cintākaviādīnaṃ catunnaṃ kavīnaṃ kabbakaraṇasippaṃ vuttañhetaṃ bhagavatā 
cattārome bhikkhave kavī  cintākavi sutakavi atthakavi paṭibhānakavīti (a ni 4231)
nti kāko seto aṭṭhīnaṃ setattā balākā rattā lohitassa rattattāti evamādinayappavattaṃ paralokanibbānānaṃ paṭisedhakaṃ vitaṇḍasatthasippaṃ nti abbheyyamāsurakkhādinītisatthasippaṃ imāni kira dvādasa mahāsippāni nāma tenevāha tattha tattha nti
ti etaṃ sabbasippāyatanānaṃ jīvikatthatāya vaṭṭadukkhato anissaraṇabhāvaṃ  sīlādīnaṃyeva pana suparisuddhānaṃ nissaraṇabhāvaṃ taṃ samaṅginoyeva ca bhikkhubhāvaṃ sabbākārato viditvā tadatthavibhāvanaṃ imaṃ udānaṃ udānesi
tattha ti catunnaṃ taṇhuppādānaṃ samucchedavikkhambhanena paccayāsāya visositattā yaṃkiñci sippaṃ upanissāya jīvikaṃ na kappetīti asippajīvī etena ājīvapārisuddhisīlaṃ dasseti ti appakiccatāya sallahukavuttitāya ca lahu abahulasambhāro etena catupaccayasantosasiddhaṃ subharataṃ dasseti ti sadevakassa lokassa atthameva kāmetīti atthakāmo etena sattānaṃ anatthaparivajjanassa pakāsitattā pātimokkhasaṃvarasīlaṃ dasseti pāṇātipātādianatthaviramaṇaparidīpanato ti cakkhādīnaṃ channaṃ indriyānaṃ abhijjhādyappavattito saṃyamena yatindriyo etena indriyasaṃvarasīlaṃ vuttaṃ ti evaṃ suparisuddhasīlo catupaccayasantose avaṭṭhito sappaccayaṃ nāmarūpaṃ pariggahetvā aniccādivasena saṅkhāre sammasanto vipassanaṃ ussukkāpetvā tato paraṃ paṭipāṭiyā pavattitehi catūhi ariyamaggehi saṃyojanānaṃ pahīnattā sabbadhi sabbattha bhavādīsu vippamutto
ti tathā sabbadhi vippamuttattā eva okasaṅkhātesu chasupi āyatanesu taṇhābhisaraṇassa abhāvena anokasārī rūpādīsu katthaci mamaṅkārābhāvato amamo sabbena sabbaṃ anāsīsanato nirāso ti evaṃbhūto ca so arahattamaggappattisamakālameva anavasesaṃ mānaṃ hitvā pajahitvā ime bhikkhū viya gaṇasaṅgaṇikaṃ akatvā pavivekakāmatāya taṇhāsahāyavirahena ca sabbiriyāpathesu ekacaro so sabbaso bhinnakilesattā paramatthato bhikkhu nāma ettha ca asippajīvītiādinā lokiyaguṇā kathitā sabbadhi vippamuttotiādinā lokuttaraguṇā kathitā tattha asippajīvītiādi vibhave ṭhitasseva ayaṃ dhammo na sippaṃ nissāya micchājīvena jīvikaṃ kappentassa tasmā sippesu sāraggahaṇaṃ vissajjetvā adhisīlādīsuyeva tumhehi sikkhitabbanti dasseti


 dasame ti ettha āsayānusayañāṇaṃ indriyaparopariyattañāṇañca buddhacakkhu nāma yathāha 
addasā kho bhagavā buddhacakkhunā lokaṃ volokento satte apparajakkhe mahārajakkhe tikkhindriye mudindriyetiādi (ma ni 1283 2339)
nti tayo lokā  okāsaloko saṅkhāraloko sattalokoti tattha 
yāvatā candimasūriyā pariharanti
disā bhanti virocanā
tāva sahassadhā loko
ettha te vattatī vasoti 
ādīsu (ma ni 1503) okāsaloko eko loko  sabbe sattā āhāraṭṭhitikā dve lokā  nāmañca rūpañca tayo lokā  tisso vedanā  cattāro lokā  cattāro āhārā pañca lokā  pañcupādānakkhandhā cha lokā  cha ajjhattikāni āyatanāni satta lokā  satta viññāṇaṭṭhitiyo aṭṭha lokā  aṭṭha lokadhammā nava lokā  nava sattāvāsā dasa lokā  dasāyatanāni dvādasa lokā  dvādasāyatanāni aṭṭhārasa lokā  aṭṭhārasa dhātuyotiādīsu (paṭi ma 1112) saṅkhāraloko sassato loko asassato lokotiādīsu sattaloko vutto idhāpi sattaloko veditabbo
tattha lokīyati vicittākārato dissatīti cakkavāḷasaṅkhāto loko okāsaloko saṅkhāro lujjati palujjatīti loko lokīyati ettha puññapāpaṃ tabbipāko cāti sattaloko tesu bhagavā mahākaruṇāya anukampamāno saṃsāradukkhato mocetukāmo sattalokaṃ olokesi katamassa pana sattāhassa accayena olokesi paṭhamassa sattāhassa bhagavā hi pallaṅkasattāhassa pariyosāne pacchimayāmāvasāne yadā have pātubhavanti dhammā sūriyova obhāsayamantalikkhanti (udā 1-3 kathā 321 mahāva 1-3) imaṃ ariyamaggānubhāvadīpakaṃ  udānaṃ udānetvā ahaṃ tāva evaṃ suduttaraṃ saṃsāramahoghaṃ imāya dhammanāvāya samuttaritvā nibbānapāre ṭhito handa dāni lokampi tāressāmi kīdiso nu kho lokoti lokaṃ volokesi taṃ sandhāya vuttaṃ  ti
tattha ti vividhehi ākārehi passi hatthatale ṭhapitaāmalakaṃ viya attano ñāṇena paccakkhaṃ akāsi tiādi volokitākāradassanaṃ ti anekehi dukkhehi dukkhañhi santāpanapīḷanaṭṭhena santāpoti vuccati yathāha  dukkhassa pīḷanaṭṭho saṅkhataṭṭho santāpaṭṭho vipariṇāmaṭṭhoti (paṭi ma 117) tañca dukkhadukkhādivasena ceva jātiādivasena ca anekappakāraṃ tena vuttaṃ anekehi santāpehīti anekehi dukkhehi santappamāne pīḷiyamāne bādhiyamāne ti paridāhehi ti indhanaṃ viya agginā samantato ḍayhamāne ti rāgasambhūtehi  esa nayo sesesupi rāgādayo hi yasmiṃ santāne uppajjanti taṃ niddahantā viya vibādhenti tena vuttaṃ  tayome bhikkhave aggī  rāgaggi dosaggi mohaggīti (itivu 93) yato te cittaṃ kāyañca kilesentīti kilesāti vuccanti ettha ca pariḍayhamāneti etena bhagavā rāgādikilesānaṃ pavattidukkhataṃ tena ca sattānaṃ abhibhūtataṃ dasseti santappamāneti iminā pana tesaṃ kālantaradukkhataṃ tena nirantaropaddavatañca dasseti
bhagavā hi bodhirukkhamūle aparājitapallaṅke nisinno paṭhamayāme pubbenivāsaṃ anussaritvā majjhimayāme dibbacakkhuṃ visodhetvā pacchimayāme paṭiccasamuppāde ñāṇaṃ otāretvā kilesamūlakaṃ vaṭṭadukkhaṃ abhiññāya saṅkhāre pariggahetvā sammasanto anukkamena vipassanaṃ vaḍḍhetvā ariyamaggādhigamena sayaṃ vigataviddhastakileso abhisambuddho hutvā paccavekkhaṇānantaraṃ anavasesānaṃ kilesānaṃ pahīnattā attano vaṭṭadukkhassa parikkhīṇabhāvadīpakaṃ sabbabuddhānaṃ avijahitaṃ anekajātisaṃsāranti (dha pa 153) udānaṃ udānetvā teneva pallaṅkena sattāhaṃ vimuttisukhapaṭisaṃvedī nisinno sattamāya rattiyā tīsu yāmesu vuttanayena tīṇi udānāni udānetvā tatiyaudānānantaraṃ buddhacakkhunā lokaṃ volokento sakalamidaṃ sattānaṃ vaṭṭadukkhaṃ kilesamūlakaṃ kilesā nāmete pavattidukkhā āyatimpi dukkhahetubhūtā tehi  ime sattā santappanti pariḍayhanti cāti passi tena vuttaṃ ti
ti etaṃ lokassa yathāvuttasantāpapariḷāhehi abhibhuyyamānataṃ sabbākārato viditvā nti imaṃ sabbasantāpapariḷāhato parinibbānavibhāvanaṃ mahāudānaṃ udānesi
tattha ti ayaṃ sabbopi loko jarārogamaraṇehi ceva nānāvidhabyasanehi ca kilesapariyuṭṭhānehi ca jātasantāpo uppannakāyikacetasikadukkhābhibhavoti attho ti tato eva anekehi dukkhasamphassehi parihato upadduto atha vā ti sukhādisaṅkhātānaṃ tissannaṃ dukkhatānaṃ paccayabhūtehi chahi phassehi abhibhūto tato tato dvārato tasmiṃ  tasmiṃ ārammaṇe pavattivasena upassaṭṭho ti phassapaccayā uppajjamānaṃ vedanāsaṅkhātaṃ rogaṃ dukkhaṃ khandhapañcakameva vā yathābhūtaṃ ajānanto ahanti saññāya diṭṭhigāhavasena ahaṃ sukhito dukkhitoti attato vadati attanotipi paṭhanti tassattho  yvāyaṃ loko kenaci dukkhadhammena phuṭṭho abhāvitattatāya adhivāsetuṃ asakkonto aho dukkhaṃ īdisaṃ dukkhaṃ mayhaṃ attanopi mā hotūtiādinā vippalapanto kevalaṃ attano rogaṃ vadati tassa pana pahānāya na paṭipajjatīti adhippāyo atha vā taṃ yathāvuttaṃ dukkhaṃ yathābhūtaṃ ajānanto taṇhāgāhavasena mamanti saññāya attato vadati mama idanti vācaṃ nicchāreti
ti evamimaṃ rogabhūtaṃ khandhapañcakaṃ attato attano vā vadanto loko yena yena rūpavedanādinā kāraṇabhūtena yena vā sassatādinā pakārena diṭṭhimānataṇhāmaññanāhi maññati ti  tato attanā parikappitākārato taṃ maññanāya vatthubhūtaṃ khandhapañcakaṃ aññathā anattānattaniyameva hoti vase vattetuṃ asakkuṇeyyatāya ahaṅkāramamaṅkārattaṃ na nipphādetīti attho atha vā ti tasmā maññanāmattabhāvato taṃ khandhapañcakaṃ niccādivasena maññitaṃ aññathā aniccādisabhāvameva hoti na hi maññanā bhāvaññathattaṃ vā lakkhaṇaññathattaṃ vā kātuṃ sakkoti
ti asambhave vaḍḍhiyaṃ hitasukhe satto laggo sattaloko maññanāya yathāruci cintiyamānopi viparītappaṭipattiyā tato aññathābhāvī ahitadukkhabhāvī vighātaṃyeva pāpuṇāti ti evaṃ santepi taṃ maññanāparikappitaṃ avijjamānaṃ bhavaṃ vaḍḍhiṃ abhinandati eva abhikaṅkhati eva atha vā ti nicco me attātiādinā maññanāya parikappitākārato sayaṃ aññathābhāvī samāno anicco adhuvoti  attho ti kāmādibhavesu bhavataṇhāya satto laggo gadhito ti aniccādisabhāvaṃ bhavameva niccādivasena parāmasitvā tattha vā adhimuttisaññaṃ taṇhādiṭṭhābhinandanāhi abhinandati na tattha nibbindati  nti yaṃ vaḍḍhisaṅkhātaṃ bhavaṃ kāmādibhavaṃ vā abhinandati taṃ aniccādivipariṇāmasabhāvattā anekabyasanānubandhattā ca bhavahetubhāvato ativiya bhayānakaṭṭhena bhayaṃ ti yato jarāmaraṇādito bhāyati taṃ jarāmaraṇādi dukkhādhiṭṭhānabhāvato dukkhadukkhabhāvato ca dukkhaṃ atha vā ti bhavābhinandanena yassa vibhavassa bhāyati  so ucchedasaṅkhāto vibhavo tato bhāyanañca dukkhavatthubhāvato jātiādidukkhassa anativattanato ca dukkhaṃ dukkhasabhāvamevāti attho atha vā nti yassa aniccādikassa bhāyati taṃ nissaraṇaṃ ajānanto taṃ bhayaṃ tassa dukkhaṃ hoti dukkhaṃ āvahatīti attho
ettakena vaṭṭaṃ dassetvā idāni vivaṭṭaṃ dassetuṃ ti āha tattha ti kāmādibhavassa pajahanatthāya ti avadhāraṇe ti padapūraṇe nipāto nti āsannapaccakkhavacanaṃ nti maggabrahmacariyaṃ ti pūressati idaṃ vuttaṃ hoti  ekanteneva kāmādibhavassa samudayappahānena anavasesapajahanatthāya idaṃ mayā satasahassakappādhikāni cattāri asaṅkhyeyyāni atidukkarāni ācaritvā pāramiyo pūretvā bodhimaṇḍe tiṇṇaṃ mārānaṃ matthakaṃ madditvā adhigataṃ sīlādikkhandhattayasaṅgahaṃ aṭṭhaṅgikamaggabrahmacariyaṃ cariyati bhāviyatīti
evaṃ ariyamaggassa ekaṃseneva niyyānikabhāvaṃ dassetvā idāni aññamaggassa tadabhāvaṃ dassento tiādimāha tattha ti aniyamaniddeso ti nipātamattaṃ ti ekacce padadvayenāpi tathāvādino diṭṭhigatike aniyamato pariyādiyati ti pabbajjūpagamanamattena samaṇā na samitapāpā ti jātimattena brāhmaṇā na bāhitapāpā saddo vikappattho ti ekacce kāmabhavena rūpabhavena vā sabbabhavato vimuttiṃ saṃsārasuddhiṃ kathayiṃsu
ke panevaṃ vadantīti diṭṭhadhammanibbānavādino tesu hi keci uḷārehi pañcahi kāmaguṇehi samappito attā diṭṭheva dhamme paramaṃ nibbutiṃ patto  hotīti vadanti keci rūpāvacarajjhānesu paṭhamajjhānasamaṅgī keci dutiyatatiyacatutthajjhānasamaṅgī attā diṭṭheva dhamme paramaṃ nibbutiṃ patto hotīti vadanti yathāha 
idha  bhikkhave ekacco samaṇo vā brāhmaṇo vā evaṃvādī hoti evaṃdiṭṭhi yato kho bho ayaṃ attā pañcahi kāmaguṇehi samappitoti  (dī ni 194) vitthāro
te pana yasmā yāvadatthaṃ pītattā suhitāya jalūkāya viya ruhirapipāsā kāmādisukhehi samappitassa tassa attano kāmesanādayo na bhavissanti tadabhāve ca bhavassa abhāvoyeva yasmiṃ yasmiñca bhave ṭhitassa ayaṃ nayo labbhati tena tena bhavena sabbabhavato vimutti hotīti vadanti tasmā bhavena bhavassa vippamokkhamāhaṃsūti vuttā yesañca ettakaṃ nāma kālaṃ saṃsaritvā bālā ca paṇḍitā ca pariyosānabhave ṭhatvā saṃsārato vimuccantīti laddhi tepi bhavena bhavassa vippamokkhaṃ vadanti nāma vuttañhetaṃ 
cullāsīti mahākappino satasahassāni yāni bāle ca paṇḍite ca sandhāvitvā saṃsaritvā dukkhassantaṃ karissantīti (dī ni 1168)
atha vā ti bhavadiṭṭhiyā bhavati sassataṃ tiṭṭhatīti pavattanato sassatadiṭṭhi bhavadiṭṭhīti vuccati bhavadiṭṭhi evettha uttarapadalopena bhavataṇhātiādīsu viya bhavoti vutto bhavadiṭṭhivasena ca ekacce bhavavisesaṃyeva kilesānaṃ vūpasantavuttiyā āyuno ca dīghāvāsatāya niccādisabhāvaṃ bhavavimokkhaṃ maññanti seyyathāpi bako brahmā idaṃ niccaṃ idaṃ dhuvaṃ idaṃ sassataṃ idaṃ avipariṇāmadhammanti (ma ni 1501) avoca tesamevaṃ viparītagāhīnaṃ anissaraṇe nissaraṇadiṭṭhīnaṃ kuto bhavavimokkho tenāha bhagavā  ti
ti ucchedena ti sabbabhavato niggamanaṃ nikkhantiṃ saṃsārasuddhiṃ vadiṃsu te hi bhavena bhavassa vippamokkhoti vadantānaṃ vādaṃ ananujānantā bhavūpacchedena nissaraṇaṃ paṭijāniṃsu ti vā ucchedadiṭṭhiyā vibhavati vinassati ucchijjati attā ca loko  cāti pavattanato ucchedadiṭṭhi vuttanayena vibhavoti  vuccati ucchedadiṭṭhivasena hi sattā adhimuccitvā tattha tattha uppannā ucchijjanti sā eva saṃsārasuddhīti ucchedavādino vuttañhetaṃ 
yato kho bho ayaṃ attā rūpī cātumahābhūtiko nevasaññānāsaññāyatanaṃ  upasampajja viharati ettāvatā kho bho ayaṃ attā sammā samucchinno hotīti (dī ni 185)
tathā 
natthi mahārāja dinnaṃ natthi yiṭṭhaṃ natthi hutaṃ bāle ca paṇḍite ca kāyassa bhedā ucchijjanti vinassanti na honti paraṃ maraṇāti ca (dī ni 1171)
tesampi evaṃ viparītagāhīnaṃ kuto bhavanissaraṇaṃ tenāha bhagavā  ti na hi ariyamaggabhāvanāya anavasesakilesaṃ asamugghātetvā kadācipi bhavato nissaraṇavimutti sambhavati tathā hi tesaṃ samaṇabrāhmaṇānaṃ yathābhūtāvabodhābhāvato atthi natthīti antadvayanipatitānaṃ taṇhādiṭṭhivasena samparitasitavipphanditamattaṃ yato te diṭṭhigatikā pavattihetūsupi sammūḷhā sakkāyabhūmiyaṃ sunikhāte viparītadassanathambhe taṇhābandhanena baddhā gaddūlabandhanā viya sā na vijahanti bandhanaṭṭhānaṃ kuto nesaṃ vimokkho
ye pana catusaccavibhāvanena pavattiādīsu asammohato taṃ antadvayaṃ anupagamma majjhimaṃ paṭipadaṃ samāruḷhā tesaṃyeva bhavavippamokkho nissaraṇañcāti dassento satthā tiādimāha tattha nti khandhādiupadhiṃ ti nipātamattaṃ ti nissāya paccayaṃ katvā nti jātiādi dukkhaṃ kiṃ vuttaṃ hoti yatthime diṭṭhigatikā vimokkhasaññino tattha khandhakilesābhisaṅkhārūpadhayo adhigatā kuto tattha dukkhanissaraṇaṃ yatra hi kilesā tatrābhisaṅkhārasambhavato bhavapabandhassa avicchedoyevāti vaṭṭadukkhassa anivatti tena vuttaṃ  upadhiñhi paṭicca dukkhamidaṃ sambhotīti
idāni  yaṃ paramatthato dukkhassa nissaraṇaṃ taṃ dassetuṃ ti vuttaṃ tattha ti kāmupādānaṃ diṭṭhupādānaṃ sīlabbatupādānaṃ attavādupādānanti sabbesaṃ imesaṃ catunnampi upādānānaṃ ariyamaggādhigamena  anavasesappahānato tattha diṭṭhupādānaṃ sīlabbatupādānaṃ attavādupādānanti imāni tīṇi upādānāni sotāpattimaggena khīyanti anuppattidhammataṃ āpajjanti kāmupādānaṃ apāyagamanīyaṃ  paṭhamena kāmarāgabhūtaṃ bahalaṃ dutiyena sukhumaṃ tatiyena rūparāgārūparāgappahānaṃ catutthenāti catūhipi maggehi khīyati anuppattidhammataṃ āpajjatīti veditabbaṃ ti evaṃ sabbaso upādānakkhayā tadekaṭṭhatāya sabbassapi kilesagaṇassa anuppādanato appamattakassapi vaṭṭadukkhassa sambhavo pātubhāvo natthi
evaṃ bhagavā hetunā saddhiṃ pavattiṃ nivattiñca dassetvā imaṃ nayaṃ ajānanto ayaṃ sattaloko vaṭṭatopi sīsaṃ na ukkhipatīti dassento tiādimāha tattha ti attano buddhacakkhunā paccakkhato visayabhāvassa upagatattā lokamimaṃ passāti bhagavādassanakiriyāya niyojento attānamevālapati ti bahū visuṃ visuṃ vā ti dukkhe aññāṇantiādinā (dha sa 1106 vibha 226) nayena vuttāya catusaccapaṭicchādikāya avijjāya abhibhūtā ti kammakilesehi jātā nibbattā ti bhūtesu mātāpituputtadārādisaññāya aññasattesu taṇhāya ratā bhūte vā khandhapañcake aniccāsubhadukkhānattasabhāve taṃsabhāvānavabodhato itthipurisādiparikappavasena niccādivasena attattaniyagāhavasena ca abhiratā ti yathāvuttena taṇhādiṭṭhigāhena bhavato saṃsārato na parimuttā
ettha ca lokamimanti paṭhamaṃ tāva sakalampi sattanikāyaṃ sāmaññato ekattaṃ upanento ekavacanena anodhiso gahaṇaṃ dīpetvā svāyaṃ loko bhavayonigatiṭhitisattāvāsādivasena ceva tatthāpi taṃtaṃsattanikāyādivasena ca anekabhedabhinno paccekaṃ mayā volokitoti attano buddhacakkhuñāṇānubhāvaṃ pakāsento satthā puna vacanabhedaṃ katvā bahuvacanena odhiso gahaṇaṃ dīpeti puthū  avijjāya paretā bhūtātiādinā evañca katvā lokamimanti upayogavacanaṃ katvā avijjāya paretātiādinā paccattabahuvacananiddesopi  aviruddho hoti bhinnavākyattā keci pana ekavākyatādhippāyena avijjāya paretaṃ bhūtaṃ bhūtarataṃ bhavā aparimuttanti paṭhanti vibhattibhedavaseneva pana purāṇapāṭho
idāni yena upāyena bhavavippamokkho hoti taṃ sabbaṃ titthiyānaṃ avisayabhūtaṃ buddhagocaraṃ vipassanāvīthiṃ dassento tiādimāha tattha ti kāmabhavādi saññībhavādi ekavokārabhavādivibhāgena nānābhedabhinnā sātavanto vā asātavanto vā dīghāyukā vā ittarakkhaṇā vā ye hi keci bhavā ti uddhaṃ adho tiriyanti ādivibhāgena sabbattha ti saggāpāyamanussādivibhāgena tiādīsu  sabbepi te bhavā rūpavedanādidhammā hutvā abhāvaṭṭhena  udayabbayapaṭipīḷitattā  jarāya maraṇena cāti dvidhā vipariṇāmetabbatāya saddo ādiattho pakārattho vā tena anattalakkhaṇampi saṅgahetvā avasavattanaṭṭhena anattā vipariṇāmadhammatāya vā avasavattanaṭṭhena anattāti vuttā
 lakkhaṇattayapaṭivijjhanākārena  bhavasaṅkhātaṃ khandhapañcakaṃ  aviparītaṃ  sammā ñāyena vipassanāsahitāya maggapaññāya  pariññābhisamayādivasena paṭivijjhato bhavo niccoti ādinayappavattā bhavesu  aggamaggappattisamakālameva anavasesaṃ nirujjhati ucchedadiṭṭhiyā sabbaso pahīnattā  vicchedaṃ  na pattheti evaṃbhūtassa tassa yā kāmataṇhādivasena aṭṭhasatabhedā avatthādivibhāgena anantabhedā ca tāsaṃ  sabbappakārena  pahānā tadekaṭṭhatāya sabbassapi saṃkilesapakkhassa  nissesaṃ  ariyamaggena yo anuppādanirodho taṃ nti
evaṃ taṇhāya pahānamukhena saupādisesanibbānaṃ dassetvā idāni anupādisesanibbānaṃ dassento tiādimāha tassattho   yo so sabbaso taṇhānaṃ khayā kilesaparinibbānena nibbuto vuttanayena bhinnakileso khīṇāsavabhikkhu  upādānābhāvato kilesābhisaṅkhāramārānaṃ vā aggahaṇato  āyatiṃ paṭisandhivasena upapattibhavo natthi evaṃbhūtena ca tena  ariyamaggakkhaṇe kilesamāro abhisaṅkhāramāro devaputtamāro ca carimakacittakkhaṇe khandhamāro maccumāro cāti pañcavidho māro abhibhūto parājito puna sīsaṃ ukkhipituṃ appadānena nibbisevano kato yato tena vijito saṅgāmo mārehi tattha tattha pavattito evaṃ  pana iṭṭhādīsu sabbesu vikārābhāvena tādilakkhaṇappattiyā  arahā  yathāvuttabhede sabbepi bhave  samatikkanto na yattha katthaci saṅkhaṃ upeti aññadatthu anupādāno viya jātavedo parinibbānato uddhaṃ apaññattikova hotīti iti bhagavā imaṃ mahāudānaṃ anupādisesāya nibbānadhātuyā kūṭaṃ gahetvā niṭṭhapesi


