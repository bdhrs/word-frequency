


 ekaṃ  samayaṃ bhagavā sāvatthiyaṃ viharati jetavane bhagavā etadavoca   kismiṃ nu kho bhikkhave sati kiṃ upādāya kiṃ abhinivissa evaṃ diṭṭhi uppajjati  na vātā vāyanti na najjo sandanti na gabbhiniyo vijāyanti na candimasūriyā udenti vā apenti vā esikaṭṭhāyiṭṭhitāti
bhagavaṃmūlakā no bhante dhammā bhagavaṃnettikā bhagavaṃpaṭisaraṇā sādhu vata bhante bhagavantaññeva paṭibhātu etassa bhāsitassa attho bhagavato sutvā bhikkhū dhāressantīti tena hi bhikkhave suṇātha sādhukaṃ manasi karotha bhāsissāmīti evaṃ bhanteti kho te bhikkhū bhagavato paccassosuṃ bhagavā etadavoca 
rūpe kho bhikkhave sati rūpaṃ upādāya rūpaṃ abhinivissa evaṃ diṭṭhi uppajjati  na vātā vāyanti na najjo sandanti na gabbhiniyo vijāyanti na candimasūriyā udenti vā apenti vā esikaṭṭhāyiṭṭhitāti vedanāya sati saññāya sati saṅkhāresu sati viññāṇe sati viññāṇaṃ upādāya viññāṇaṃ abhinivissa evaṃ diṭṭhi uppajjati  na vātā vāyanti na najjo sandanti na gabbhiniyo vijāyanti na candimasūriyā udenti vā apenti vā esikaṭṭhāyiṭṭhitāti taṃ  kiṃ maññatha bhikkhave rūpaṃ niccaṃ vā aniccaṃ vāti aniccaṃ bhante yaṃ panāniccaṃ dukkhaṃ vā taṃ sukhaṃ vāti dukkhaṃ bhante  yaṃ panāniccaṃ dukkhaṃ vipariṇāmadhammaṃ api nu taṃ anupādāya evaṃ diṭṭhi uppajjeyya  na vātā vāyanti na najjo sandanti na gabbhiniyo vijāyanti na candimasūriyā udenti vā apenti vā esikaṭṭhāyiṭṭhitāti no  hetaṃ bhante
vedanā niccā vā aniccā vāti saññā saṅkhārā viññāṇaṃ niccaṃ vā aniccaṃ vāti aniccaṃ bhante yaṃ panāniccaṃ dukkhaṃ vā taṃ sukhaṃ vāti dukkhaṃ bhante yaṃ panāniccaṃ dukkhaṃ vipariṇāmadhammaṃ api nu taṃ anupādāya evaṃ diṭṭhi uppajjeyya  na vātā vāyanti na najjo sandanti na gabbhiniyo vijāyanti na candimasūriyā udenti  vā apenti vā esikaṭṭhāyiṭṭhitāti no hetaṃ bhante yampidaṃ  diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vāti aniccaṃ bhante yaṃ panāniccaṃ dukkhaṃ vā taṃ sukhaṃ vāti dukkhaṃ bhante yaṃ panāniccaṃ dukkhaṃ vipariṇāmadhammaṃ api nu taṃ anupādāya evaṃ diṭṭhi uppajjeyya  na vātā vāyanti na najjo sandanti na gabbhiniyo vijāyanti na candimasūriyā udenti vā apenti vā esikaṭṭhāyiṭṭhitāti no hetaṃ bhante
yato kho bhikkhave ariyasāvakassa imesu ca  ṭhānesu kaṅkhā pahīnā  hoti dukkhepissa kaṅkhā pahīnā hoti dukkhasamudayepissa kaṅkhā pahīnā hoti dukkhanirodhepissa kaṅkhā pahīnā hoti dukkhanirodhagāminiyā paṭipadāyapissa kaṅkhā pahīnā hoti  ayaṃ vuccati bhikkhave ariyasāvako sotāpanno avinipātadhammo niyato sambodhiparāyanoti paṭhamaṃ

 sāvatthinidānaṃ kismiṃ nu kho bhikkhave sati kiṃ upādāya kiṃ abhinivissa evaṃ diṭṭhi uppajjati  etaṃ mama esohamasmi eso me attāti bhagavaṃmūlakā no bhante dhammā rūpe  kho bhikkhave sati rūpaṃ upādāya rūpaṃ abhinivissa evaṃ diṭṭhi uppajjati  etaṃ mama esohamasmi eso me attāti vedanāya sati saññāya sati  saṅkhāresu sati viññāṇe sati viññāṇaṃ upādāya viññāṇaṃ abhinivissa evaṃ diṭṭhi uppajjati  etaṃ mama esohamasmi eso me attāti
taṃ kiṃ maññatha bhikkhave rūpaṃ niccaṃ vā aniccaṃ vāti aniccaṃ bhante vedanā saññā saṅkhārā viññāṇaṃ niccaṃ vā aniccaṃ vāti aniccaṃ bhante api nu taṃ anupādāya evaṃ diṭṭhi uppajjeyya  etaṃ mama esohamasmi eso me attāti no hetaṃ bhante yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi  niccaṃ vā aniccaṃ vāti aniccaṃ bhante yaṃ panāniccaṃ dukkhaṃ vā taṃ sukhaṃ vāti dukkhaṃ bhante yaṃ panāniccaṃ dukkhaṃ vipariṇāmadhammaṃ api nu taṃ anupādāya evaṃ diṭṭhi uppajjeyya  etaṃ mama esohamasmi eso me attāti no hetaṃ bhante
yato  kho bhikkhave ariyasāvakassa imesu ca ṭhānesu kaṅkhā pahīnā hoti dukkhepissa kaṅkhā pahīnā hoti dukkhanirodhagāminiyā paṭipadāyapissa kaṅkhā pahīnā hoti  ayaṃ vuccati bhikkhave ariyasāvako sotāpanno avinipātadhammo niyato sambodhiparāyanoti dutiyaṃ

 sāvatthinidānaṃ kismiṃ nu kho bhikkhave sati kiṃ upādāya kiṃ abhinivissa evaṃ diṭṭhi uppajjati  so attā so loko so pecca bhavissāmi nicco dhuvo sassato avipariṇāmadhammoti bhagavaṃmūlakā  no bhante dhammā
rūpe kho bhikkhave sati rūpaṃ upādāya rūpaṃ abhinivissa evaṃ diṭṭhi uppajjati  so attā so loko so pecca bhavissāmi nicco dhuvo sassato avipariṇāmadhammoti  vedanāya sati saññāya sati saṅkhāresu sati viññāṇe sati viññāṇaṃ upādāya viññāṇaṃ abhinivissa evaṃ diṭṭhi uppajjati  so attā so loko so pecca bhavissāmi nicco dhuvo sassato avipariṇāmadhammoti
taṃ kiṃ maññatha bhikkhave rūpaṃ niccaṃ vā aniccaṃ vāti aniccaṃ bhante api nu taṃ anupādāya evaṃ  diṭṭhi uppajjeyya  so attā avipariṇāmadhammoti no hetaṃ bhante vedanā saññā saṅkhārā viññāṇaṃ niccaṃ vā aniccaṃ vāti aniccaṃ bhante api nu taṃ anupādāya evaṃ diṭṭhi uppajjeyya  so attā avipariṇāmadhammoti no hetaṃ bhante yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vāti aniccaṃ bhante api nu taṃ anupādāya evaṃ diṭṭhi uppajjeyya  so attā so loko so pecca bhavissāmi nicco dhuvo sassato avipariṇāmadhammoti no hetaṃ bhante
yato kho bhikkhave ariyasāvakassa imesu ca ṭhānesu kaṅkhā pahīnā hoti dukkhepissa kaṅkhā pahīnā hoti dukkhanirodhagāminiyā paṭipadāyapissa kaṅkhā pahīnā hoti  ayaṃ vuccati bhikkhave ariyasāvako sotāpanno avinipātadhammo niyato sambodhiparāyanoti tatiyaṃ

 sāvatthinidānaṃ  kismiṃ nu kho bhikkhave sati kiṃ upādāya kiṃ abhinivissa evaṃ diṭṭhi uppajjati  no cassaṃ no ca me siyā nābhavissa na me  bhavissatīti bhagavaṃmūlakā no bhante dhammā
rūpe  kho bhikkhave sati rūpaṃ upādāya rūpaṃ abhinivissa  evaṃ diṭṭhi uppajjati  no cassaṃ no ca me siyā nābhavissa na me bhavissatīti vedanāya sati saññāya sati saṅkhāresu sati viññāṇe sati viññāṇaṃ upādāya viññāṇaṃ abhinivissa evaṃ diṭṭhi uppajjati  no cassaṃ no ca me siyā nābhavissa na me bhavissatīti
taṃ kiṃ maññatha bhikkhave rūpaṃ niccaṃ vā aniccaṃ vāti aniccaṃ bhante api nu taṃ anupādāya evaṃ diṭṭhi uppajjeyya  no cassaṃ no ca me siyā nābhavissa na me bhavissatīti no hetaṃ bhante vedanā saññā saṅkhārā viññāṇaṃ niccaṃ vā aniccaṃ vāti aniccaṃ bhante api nu taṃ anupādāya evaṃ diṭṭhi uppajjeyya  no cassaṃ no ca me siyā nābhavissa na me bhavissatīti no hetaṃ bhante yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vāti aniccaṃ bhante api nu taṃ anupādāya evaṃ diṭṭhi uppajjeyya  no cassaṃ no ca me siyā nābhavissa na me bhavissatīti no hetaṃ bhante
yato kho bhikkhave ariyasāvakassa imesu ca ṭhānesu kaṅkhā pahīnā hoti dukkhepissa kaṅkhā pahīnā hoti dukkhanirodhagāminiyā paṭipadāyapissa kaṅkhā pahīnā hoti  ayaṃ vuccati bhikkhave ariyasāvako sotāpanno avinipātadhammo niyato sambodhiparāyanoti catutthaṃ

 sāvatthinidānaṃ  kismiṃ nu kho bhikkhave sati kiṃ upādāya kiṃ abhinivissa evaṃ diṭṭhi uppajjati  natthi dinnaṃ natthi yiṭṭhaṃ natthi hutaṃ natthi sukatadukkaṭānaṃ  kammānaṃ phalaṃ vipāko natthi ayaṃ loko natthi paro loko natthi mātā natthi pitā natthi sattā opapātikā natthi loke  samaṇabrāhmaṇā sammaggatā  sammāpaṭipannā ye imañca lokaṃ parañca lokaṃ sayaṃ abhiññā sacchikatvā pavedenti cātumahābhūtiko  ayaṃ puriso yadā  kālaṅkaroti pathavī pathavīkāyaṃ anupeti anupagacchati āpo āpokāyaṃ anupeti anupagacchati tejo tejokāyaṃ anupeti anupagacchati vāyo vāyokāyaṃ anupeti anupagacchati ākāsaṃ indriyāni saṅkamanti āsandipañcamā purisā mataṃ ādāya gacchanti yāva āḷāhanā padāni paññāyanti kāpotakāni aṭṭhīni bhavanti bhassantā āhutiyo dattupaññattaṃ yadidaṃ dānaṃ  tesaṃ tucchaṃ musā vilāpo ye keci atthikavādaṃ vadanti bāle ca paṇḍite ca kāyassa bhedā ucchijjanti vinassanti na honti paraṃ maraṇāti bhagavaṃmūlakā no bhante dhammā rūpe kho bhikkhave sati rūpaṃ upādāya rūpaṃ abhinivissa evaṃ diṭṭhi uppajjati  natthi dinnaṃ natthi yiṭṭhaṃ kāyassa bhedā ucchijjanti vinassanti na honti paraṃ maraṇāti vedanāya sati saññāya sati saṅkhāresu sati viññāṇe sati  viññāṇaṃ upādāya viññāṇaṃ abhinivissa evaṃ diṭṭhi uppajjati  natthi dinnaṃ natthi yiṭṭhaṃ kāyassa bhedā ucchijjanti vinassanti na honti paraṃ maraṇāti
taṃ kiṃ maññatha bhikkhave rūpaṃ niccaṃ vā aniccaṃ vāti aniccaṃ bhante api nu taṃ anupādāya evaṃ diṭṭhi uppajjeyya  natthi dinnaṃ natthi yiṭṭhaṃ kāyassa bhedā ucchijjanti vinassanti na honti paraṃ maraṇāti no hetaṃ bhante vedanā saññā saṅkhārā viññāṇaṃ niccaṃ vā aniccaṃ vāti aniccaṃ bhante api nu taṃ anupādāya evaṃ diṭṭhi uppajjeyya  natthi dinnaṃ natthi yiṭṭhaṃ kāyassa  bhedā ucchijjanti vinassanti na honti paraṃ maraṇāti no hetaṃ bhante yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vāti aniccaṃ bhante api nu taṃ anupādāya evaṃ diṭṭhi uppajjeyya  natthi dinnaṃ natthi yiṭṭhaṃ ye keci atthikavādaṃ  vadanti bāle ca paṇḍite ca kāyassa bhedā ucchijjanti vinassanti na honti paraṃ maraṇāti no hetaṃ bhante
yato kho bhikkhave ariyasāvakassa imesu ca ṭhānesu kaṅkhā pahīnā hoti dukkhepissa kaṅkhā pahīnā hoti dukkhanirodhagāminiyā paṭipadāyapissa  kaṅkhā pahīnā hoti  ayaṃ vuccati bhikkhave  ariyasāvako sotāpanno avinipātadhammo niyato sambodhiparāyanoti pañcamaṃ

 sāvatthinidānaṃ kismiṃ nu kho bhikkhave sati kiṃ upādāya kiṃ abhinivissa evaṃ diṭṭhi uppajjati  karoto kārayato chindato chedāpayato pacato pācāpayato socato socāpayato kilamato kilamāpayato phandato phandāpayato pāṇamatipātayato adinnaṃ ādiyato sandhiṃ chindato nillopaṃ harato ekāgārikaṃ karoto paripanthe tiṭṭhato paradāraṃ gacchato musā bhaṇato karoto na karīyati pāpaṃ khurapariyantena cepi cakkena yo imissā pathaviyā pāṇe ekamaṃsakhalaṃ ekamaṃsapuñjaṃ kareyya natthi tatonidānaṃ pāpaṃ natthi pāpassa āgamo dakkhiṇaṃ cepi gaṅgāya tīraṃ gaccheyya hananto  ghātento chindanto chedāpento pacanto pācento natthi tatonidānaṃ pāpaṃ natthi pāpassa āgamo uttaraṃ cepi gaṅgāya tīraṃ gaccheyya dadanto dāpento yajanto yajāpento natthi tatonidānaṃ puññaṃ natthi puññassa āgamo dānena damena saṃyamena saccavajjena natthi puññaṃ natthi puññassa āgamoti bhagavaṃmūlakā no bhante dhammā rūpe kho bhikkhave sati rūpaṃ upādāya rūpaṃ abhinivissa evaṃ diṭṭhi uppajjati  karoto kārayato natthi puññaṃ natthi puññassa āgamoti vedanāya sati saññāya sati saṅkhāresu sati viññāṇe  sati viññāṇaṃ upādāya viññāṇaṃ abhinivissa evaṃ diṭṭhi uppajjati  karoto kārayato natthi puññaṃ natthi puññassa āgamoti
taṃ  kiṃ maññatha bhikkhave rūpaṃ niccaṃ vā aniccaṃ vāti aniccaṃ bhante api nu taṃ anupādāya evaṃ diṭṭhi uppajjeyya  karoto natthi puññaṃ natthi puññassa āgamoti no hetaṃ bhante vedanā saññā saṅkhārā viññāṇaṃ niccaṃ vā aniccaṃ vāti aniccaṃ bhante api nu taṃ anupādāya evaṃ diṭṭhi uppajjeyya  karoto kārayato   natthi puññaṃ natthi puññassa āgamoti no hetaṃ bhante yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vāti aniccaṃ bhante api nu taṃ anupādāya evaṃ diṭṭhi uppajjeyya  karoto kārayato natthi puññaṃ natthi puññassa āgamoti no hetaṃ bhante
yato kho bhikkhave ariyasāvakassa imesu ca ṭhānesu kaṅkhā pahīnā hoti dukkhepissa kaṅkhā pahīnā hoti dukkhanirodhagāminiyā paṭipadāyapissa kaṅkhā pahīnā hoti  ayaṃ vuccati bhikkhave ariyasāvako sotāpanno avinipātadhammo niyato sambodhiparāyanoti chaṭṭhaṃ

 sāvatthinidānaṃ  kismiṃ nu kho bhikkhave sati kiṃ upādāya kiṃ abhinivissa evaṃ diṭṭhi uppajjati  natthi hetu natthi paccayo sattānaṃ  saṃkilesāya ahetū appaccayā sattā saṃkilissanti natthi hetu natthi paccayo sattānaṃ visuddhiyā ahetū appaccayā sattā visujjhanti natthi balaṃ natthi vīriyaṃ natthi purisathāmo natthi purisaparakkamo sabbe sattā sabbe pāṇā sabbe bhūtā sabbe jīvā avasā abalā avīriyā niyatisaṅgatibhāvapariṇatā chasvevābhijātīsu sukhadukkhaṃ paṭisaṃvedentīti bhagavaṃmūlakā no bhante dhammā rūpe kho bhikkhave sati rūpaṃ upādāya rūpaṃ abhinivissa evaṃ diṭṭhi uppajjati  natthi hetu natthi paccayo sukhadukkhaṃ paṭisaṃvedentīti  vedanāya sati saññāya sati saṅkhāresu sati viññāṇe sati viññāṇaṃ upādāya viññāṇaṃ abhinivissa evaṃ diṭṭhi uppajjati  natthi hetu natthi paccayo sukhadukkhaṃ paṭisaṃvedentīti
taṃ kiṃ maññatha bhikkhave rūpaṃ niccaṃ vā aniccaṃ vāti aniccaṃ bhante vipariṇāmadhammaṃ api nu taṃ anupādāya evaṃ diṭṭhi uppajjeyya  natthi hetu natthi paccayo sukhadukkhaṃ paṭisaṃvedentīti no hetaṃ bhante vedanā saññā saṅkhārā viññāṇaṃ niccaṃ vā aniccaṃ vāti aniccaṃ bhante api nu taṃ anupādāya evaṃ diṭṭhi uppajjeyya  natthi hetu natthi paccayo sukhadukkhaṃ paṭisaṃvedentīti no hetaṃ bhante yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vāti aniccaṃ bhante api  nu taṃ anupādāya evaṃ diṭṭhi uppajjeyya  natthi hetu natthi paccayo sukhadukkhaṃ paṭisaṃvedentīti no hetaṃ bhante
yato  kho bhikkhave ariyasāvakassa imesu ca ṭhānesu kaṅkhā pahīnā hoti dukkhepissa kaṅkhā pahīnā hoti   dukkhanirodhagāminiyā paṭipadāyapissa kaṅkhā pahīnā hoti  ayaṃ vuccati bhikkhave ariyasāvako sotāpanno avinipātadhammo niyato sambodhiparāyanoti sattamaṃ

 sāvatthinidānaṃ kismiṃ nu kho bhikkhave sati kiṃ upādāya kiṃ abhinivissa evaṃ diṭṭhi uppajjati  sattime kāyā akaṭā akaṭavidhā animmitā animmātā vañjhā kūṭaṭṭhā esikaṭṭhāyiṭṭhitā te na iñjanti na vipariṇamanti  na aññamaññaṃ  byābādhenti nālaṃ aññamaññassa sukhāya vā dukkhāya vā sukhadukkhāya vā katame satta pathavīkāyo āpokāyo tejokāyo vāyokāyo sukhe dukkhe jīve sattame ime satta  kāyā akaṭā akaṭavidhā animmitā animmātā vañjhā kūṭaṭṭhā esikaṭṭhāyiṭṭhitā te na iñjanti na vipariṇamanti na aññamaññaṃ byābādhenti nālaṃ aññamaññassa sukhāya vā dukkhāya vā sukhadukkhāya vā yopi tiṇhena satthena sīsaṃ chindati na sopi kañci  jīvitā voropeti sattannaṃtveva kāyānamantarena satthaṃ vivaramanupavisati  cuddasa kho panimāni yonipamukhasatasahassāni saṭṭhi ca satāni cha ca satāni pañca ca kammuno satāni pañca ca kammāni tīṇi ca kammāni  kamme ca aḍḍhakamme ca dvaṭṭhipaṭipadā dvaṭṭhantarakappā chaḷābhijātiyo aṭṭhapurisabhūmiyo ekūnapaññāsa ājīvakasate ekūnapaññāsa paribbājakasate ekūnapaññāsa nāgavāsasate vīse indriyasate tiṃse nirayasate chattiṃsarajodhātuyo satta saññīgabbhā satta asaññīgabbhā satta nigaṇṭhigabbhā satta devā  satta mānusā satta pesācā satta sarā satta pavuṭā  satta papātā satta ca papātasatāni satta supinā satta supinasatāni cullāsīti mahākappino  satasahassāni yāni bāle ca paṇḍite ca sandhāvitvā  saṃsaritvā dukkhassantaṃ karissanti tattha natthi imināhaṃ sīlena vā vatena vā tapena vā brahmacariyena vā aparipakkaṃ vā kammaṃ paripācessāmi paripakkaṃ vā kammaṃ phussa phussa byantīkarissāmīti hevaṃ natthi doṇamite sukhadukkhe pariyantakate saṃsāre natthi hāyanavaḍḍhane natthi ukkaṃsāvakaṃse seyyathāpi nāma suttaguḷe khitte nibbeṭhiyamānameva paleti evameva bāle ca paṇḍite ca nibbeṭhiyamānā sukhadukkhaṃ palentīti
bhagavaṃmūlakā no bhante dhammā rūpe kho bhikkhave sati rūpaṃ upādāya rūpaṃ abhinivissa evaṃ diṭṭhi uppajjati  sattime kāyā akaṭā akaṭavidhā sukhadukkhaṃ palentīti vedanāya sati saññāya sati saṅkhāresu sati viññāṇe sati viññāṇaṃ upādāya viññāṇaṃ  abhinivissa evaṃ diṭṭhi uppajjati  sattime kāyā akaṭā akaṭavidhā sukhadukkhaṃ palentīti taṃ kiṃ maññatha bhikkhave rūpaṃ niccaṃ vā aniccaṃ vāti aniccaṃ bhante  yaṃ panāniccaṃ dukkhaṃ vipariṇāmadhammaṃ api nu taṃ anupādāya evaṃ diṭṭhi uppajjeyya  sattime kāyā akaṭā akaṭavidhā sukhadukkhaṃ palentīti no  hetaṃ bhante yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vāti aniccaṃ bhante api nu taṃ anupādāya evaṃ diṭṭhi uppajjeyya  sattime kāyā akaṭā akaṭavidhā nibbeṭhiyamānā sukhadukkhaṃ palentīti no hetaṃ bhante
yato kho bhikkhave ariyasāvakassa imesu ca ṭhānesu kaṅkhā pahīnā hoti dukkhepissa kaṅkhā pahīnā hoti dukkhanirodhagāminiyā paṭipadāyapissa kaṅkhā pahīnā hoti  ayaṃ vuccati bhikkhave ariyasāvako sotāpanno avinipātadhammo niyato sambodhiparāyanoti aṭṭhamaṃ

 sāvatthinidānaṃ kismiṃ nu kho bhikkhave sati kiṃ upādāya kiṃ abhinivissa evaṃ diṭṭhi uppajjati  sassato lokoti bhagavaṃmūlakā  no bhante dhammā rūpe kho bhikkhave sati rūpaṃ upādāya rūpaṃ abhinivissa evaṃ diṭṭhi uppajjati  sassato lokoti vedanāya sati saññāya sati saṅkhāresu sati viññāṇe  sati viññāṇaṃ upādāya viññāṇaṃ abhinivissa evaṃ diṭṭhi uppajjati  sassato lokoti
taṃ kiṃ maññatha bhikkhave rūpaṃ niccaṃ vā aniccaṃ vāti aniccaṃ bhante vipariṇāmadhammaṃ api nu taṃ anupādāya evaṃ diṭṭhi uppajjeyya  sassato lokoti no hetaṃ bhante vedanā  saññā saṅkhārā viññāṇaṃ niccaṃ vā aniccaṃ vāti aniccaṃ bhante api nu taṃ anupādāya evaṃ diṭṭhi uppajjeyya  sassato lokoti no hetaṃ bhante yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vāti aniccaṃ bhante yaṃ panāniccaṃ dukkhaṃ vā taṃ sukhaṃ vāti dukkhaṃ bhante yaṃ panāniccaṃ dukkhaṃ  vipariṇāmadhammaṃ api nu taṃ anupādāya evaṃ diṭṭhi uppajjeyya  sassato lokoti no hetaṃ bhante
yato kho bhikkhave ariyasāvakassa imesu ca ṭhānesu kaṅkhā pahīnā hoti dukkhepissa kaṅkhā pahīnā hoti dukkhanirodhagāminiyā paṭipadāyapissa kaṅkhā pahīnā hoti  ayaṃ vuccati bhikkhave ariyasāvako sotāpanno avinipātadhammo niyato sambodhiparāyanoti navamaṃ

 sāvatthinidānaṃ  kismiṃ nu kho bhikkhave sati kiṃ upādāya kiṃ abhinivissa evaṃ diṭṭhi uppajjati  asassato lokoti bhagavaṃmūlakā no bhante dhammā rūpe kho bhikkhave sati viññāṇaṃ niccaṃ vā aniccaṃ vāti aniccaṃ bhante api nu taṃ anupādāya evaṃ diṭṭhi uppajjeyya  asassato lokoti no hetaṃ bhante yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vāti aniccaṃ bhante api nu taṃ anupādāya evaṃ diṭṭhi uppajjeyya  asassato lokoti no hetaṃ bhante
yato  kho bhikkhave ariyasāvakassa imesu ca ṭhānesu kaṅkhā pahīnā hoti dukkhepissa kaṅkhā pahīnā hoti dukkhanirodhagāminiyā paṭipadāyapissa kaṅkhā pahīnā hoti  ayaṃ vuccati bhikkhave ariyasāvako sotāpanno avinipātadhammo niyato sambodhiparāyanoti dasamaṃ

 sāvatthinidānaṃ  kismiṃ nu kho bhikkhave sati kiṃ upādāya kiṃ abhinivissa evaṃ diṭṭhi uppajjati  antavā lokoti bhagavaṃmūlakā no bhante dhammā niyato sambodhiparāyanoti ekādasamaṃ

 sāvatthinidānaṃ  kismiṃ nu kho bhikkhave sati kiṃ upādāya kiṃ abhinivissa evaṃ diṭṭhi uppajjati  anantavā lokoti bhagavaṃmūlakā no bhante dhammā  niyato sambodhiparāyanoti dvādasamaṃ

 sāvatthinidānaṃ kismiṃ nu kho bhikkhave sati kiṃ upādāya kiṃ abhinivissa evaṃ diṭṭhi uppajjati  taṃ jīvaṃ taṃ sarīranti bhagavaṃmūlakā no bhante dhammā niyato sambodhiparāyanoti terasamaṃ

 sāvatthinidānaṃ kismiṃ nu kho bhikkhave sati kiṃ upādāya kiṃ abhinivissa evaṃ diṭṭhi uppajjati  aññaṃ jīvaṃ aññaṃ sarīranti bhagavaṃmūlakā no bhante dhammā  niyato sambodhiparāyanoti cuddasamaṃ

 sāvatthinidānaṃ kismiṃ nu kho bhikkhave sati kiṃ upādāya kiṃ abhinivissa evaṃ diṭṭhi uppajjati  hoti tathāgato paraṃ maraṇāti bhagavaṃmūlakā no bhante dhammā niyato sambodhiparāyanoti pannarasamaṃ

 sāvatthinidānaṃ kismiṃ nu kho bhikkhave sati kiṃ upādāya kiṃ abhinivissa  evaṃ diṭṭhi uppajjati  na hoti tathāgato paraṃ maraṇāti bhagavaṃmūlakā no bhante dhammā niyato sambodhiparāyanoti soḷasamaṃ

 sāvatthinidānaṃ  kismiṃ nu kho bhikkhave sati kiṃ upādāya  kiṃ abhinivissa evaṃ diṭṭhi uppajjati  hoti ca na ca hoti tathāgato paraṃ maraṇāti bhagavaṃmūlakā no bhante dhammā niyato sambodhiparāyanoti sattarasamaṃ

 sāvatthinidānaṃ  kismiṃ nu kho bhikkhave sati kiṃ upādāya kiṃ abhinivissa evaṃ diṭṭhi uppajjati  neva hoti na na hoti tathāgato paraṃ maraṇāti bhagavaṃmūlakā no bhante dhammā rūpe  kho bhikkhave sati rūpaṃ upādāya rūpaṃ abhinivissa evaṃ diṭṭhi uppajjati  neva hoti na na hoti tathāgato paraṃ maraṇāti
taṃ kiṃ maññatha bhikkhave rūpaṃ niccaṃ vā aniccaṃ vāti aniccaṃ bhante vipariṇāmadhammaṃ api nu taṃ anupādāya evaṃ diṭṭhi uppajjeyya  neva hoti na na hoti tathāgato paraṃ maraṇāti no hetaṃ bhante yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vāti aniccaṃ bhante yaṃ panāniccaṃ dukkhaṃ vā taṃ sukhaṃ vāti dukkhaṃ bhante yaṃ panāniccaṃ dukkhaṃ vipariṇāmadhammaṃ api nu taṃ anupādāya evaṃ diṭṭhi uppajjeyya  neva hoti na na hoti tathāgato paraṃ maraṇāti no hetaṃ bhante
yato kho bhikkhave ariyasāvakassa imesu ca ṭhānesu kaṅkhā pahīnā hoti dukkhepissa kaṅkhā pahīnā hoti dukkhasamudayepissa kaṅkhā pahīnā hoti dukkhanirodhepissa kaṅkhā pahīnā hoti dukkhanirodhagāminiyā paṭipadāyapissa kaṅkhā pahīnā hoti  ayaṃ vuccati bhikkhave ariyasāvako sotāpanno avinipātadhammo niyato sambodhiparāyanoti aṭṭhārasamaṃ 
sotāpattivaggo
aṭṭhārasaveyyākaraṇaṃ niṭṭhitaṃ
tassuddānaṃ 
vātaṃ  etaṃ mama so attā no ca me siyā
natthi karoto hetu ca mahādiṭṭhena aṭṭhamaṃ
sassato loko ca asassato ca antavā ca
anantavā ca taṃ jīvaṃ taṃ sarīranti
aññaṃ jīvaṃ aññaṃ sarīranti ca
hoti tathāgato paraṃ maraṇāti
na hoti tathāgato paraṃ maraṇāti
neva hoti na na hoti tathāgato paraṃ maraṇāti


 sāvatthinidānaṃ  kismiṃ nu kho bhikkhave sati kiṃ upādāya kiṃ abhinivissa evaṃ diṭṭhi uppajjati  na vātā vāyanti na najjo sandanti na gabbhiniyo vijāyanti na candimasūriyā udenti vā apenti vā esikaṭṭhāyiṭṭhitāti bhagavaṃmūlakā no bhante dhammā rūpe kho bhikkhave sati rūpaṃ upādāya rūpaṃ abhinivissa evaṃ diṭṭhi uppajjati  na vātā vāyanti esikaṭṭhāyiṭṭhitāti vedanāya sati saññāya sati saṅkhāresu sati viññāṇe sati viññāṇaṃ upādāya viññāṇaṃ abhinivissa evaṃ diṭṭhi uppajjati  na vātā vāyanti esikaṭṭhāyiṭṭhitāti
taṃ  kiṃ maññatha bhikkhave rūpaṃ niccaṃ vā aniccaṃ vāti aniccaṃ  bhante vipariṇāmadhammaṃ api nu taṃ anupādāya evaṃ diṭṭhi uppajjeyya  na vātā vāyanti esikaṭṭhāyiṭṭhitāti no hetaṃ bhante iti kho bhikkhave dukkhe sati dukkhaṃ upādāya dukkhaṃ abhinivissa evaṃ diṭṭhi uppajjati  na vātā vāyanti esikaṭṭhāyiṭṭhitāti vedanā saññā saṅkhārā viññāṇaṃ niccaṃ vā aniccaṃ vāti aniccaṃ bhante vipariṇāmadhammaṃ api nu taṃ anupādāya evaṃ diṭṭhi uppajjeyya na vātā vāyanti esikaṭṭhāyiṭṭhitāti no  hetaṃ bhante iti kho bhikkhave dukkhe sati dukkhaṃ upādāya dukkhaṃ abhinivissa evaṃ diṭṭhi uppajjeyya  na vātā vāyanti na najjo sandanti na gabbhiniyo vijāyanti na candimasūriyā udenti vā apenti vā esikaṭṭhāyiṭṭhitāti paṭhamaṃ
 (purimavagge viya aṭṭhārasa veyyākaraṇāni vitthāretabbānīti ) sattarasamaṃ

 sāvatthinidānaṃ kismiṃ nu kho bhikkhave sati kiṃ upādāya kiṃ abhinivissa evaṃ diṭṭhi uppajjati  neva hoti na na hoti tathāgato paraṃ maraṇāti bhagavaṃmūlakā no bhante dhammā rūpe kho bhikkhave sati rūpaṃ upādāya rūpaṃ abhinivissa evaṃ diṭṭhi uppajjati  neva hoti na na hoti tathāgato paraṃ maraṇāti vedanāya sati saññāya sati saṅkhāresu sati viññāṇe sati viññāṇaṃ upādāya viññāṇaṃ abhinivissa evaṃ diṭṭhi uppajjati  neva hoti na na hoti tathāgato paraṃ maraṇāti
taṃ  kiṃ maññatha bhikkhave rūpaṃ niccaṃ vā aniccaṃ vāti aniccaṃ bhante vipariṇāmadhammaṃ api nu taṃ anupādāya evaṃ diṭṭhi uppajjeyya  neva hoti na na hoti tathāgato paraṃ maraṇāti no hetaṃ bhante iti kho bhikkhave dukkhe sati dukkhaṃ upādāya dukkhaṃ abhinivissa evaṃ diṭṭhi uppajjati  neva hoti na na hoti tathāgato paraṃ maraṇāti vedanā saññā  saṅkhārā viññāṇaṃ niccaṃ vā aniccaṃ vāti aniccaṃ bhante vipariṇāmadhammaṃ api nu taṃ anupādāya evaṃ diṭṭhi uppajjeyya  neva hoti na na hoti tathāgato paraṃ maraṇāti no hetaṃ bhante iti kho bhikkhave dukkhe sati dukkhaṃ upādāya dukkhaṃ abhinivissa evaṃ diṭṭhi uppajjati  neva hoti na na hoti tathāgato paraṃ maraṇāti aṭṭhārasamaṃ

 sāvatthinidānaṃ kismiṃ nu kho bhikkhave sati kiṃ upādāya  kiṃ abhinivissa evaṃ diṭṭhi uppajjati  rūpī attā hoti arogo paraṃ maraṇāti bhagavaṃmūlakā no bhante dhammā rūpe kho bhikkhave sati rūpaṃ upādāya rūpaṃ abhinivissa evaṃ diṭṭhi uppajjati  rūpī attā hoti arogo paraṃ maraṇāti vedanāya sati saññāya sati saṅkhāresu sati viññāṇe sati viññāṇaṃ upādāya viññāṇaṃ abhinivissa evaṃ diṭṭhi uppajjati  rūpī attā hoti arogo paraṃ maraṇāti
taṃ  kiṃ maññatha bhikkhave rūpaṃ niccaṃ vā aniccaṃ vāti aniccaṃ bhante vipariṇāmadhammaṃ api nu taṃ anupādāya evaṃ diṭṭhi uppajjeyya  rūpī attā hoti arogo paraṃ maraṇāti no hetaṃ bhante iti kho bhikkhave dukkhe sati dukkhaṃ upādāya dukkhaṃ abhinivissa evaṃ diṭṭhi uppajjati  rūpī  attā hoti arogo paraṃ maraṇāti vedanā  no hetaṃ bhante iti kho bhikkhave dukkhe sati dukkhaṃ upādāya dukkhaṃ abhinivissa evaṃ diṭṭhi uppajjati  rūpī attā hoti arogo paraṃ maraṇāti ekūnavīsatimaṃ

 sāvatthinidānaṃ kismiṃ nu kho bhikkhave sati kiṃ upādāya kiṃ abhinivissa evaṃ diṭṭhi uppajjati  arūpī attā hoti arogo paraṃ maraṇāti  vīsatimaṃ

 sāvatthinidānaṃ rūpī ca arūpī ca attā hoti arogo paraṃ maraṇāti ekavīsatimaṃ

 neva rūpī nārūpī attā hoti arogo paraṃ maraṇāti bāvīsatimaṃ

 ekantasukhī attā hoti arogo paraṃ maraṇāti tevīsatimaṃ

 ekantadukkhī  attā hoti arogo paraṃ maraṇāti catuvīsatimaṃ

 sukhadukkhī attā hoti arogo paraṃ maraṇāti pañcavīsatimaṃ

 adukkhamasukhī  attā hoti arogo paraṃ maraṇāti bhagavaṃmūlakā no bhante dhammā rūpe kho bhikkhave sati rūpaṃ upādāya rūpaṃ abhinivissa evaṃ diṭṭhi uppajjati  adukkhamasukhī attā hoti arogo paraṃ maraṇāti vedanāya sati saññāya sati saṅkhāresu sati viññāṇe sati viññāṇaṃ upādāya viññāṇaṃ abhinivissa evaṃ diṭṭhi uppajjati  adukkhamasukhī attā  hoti arogo paraṃ maraṇāti
taṃ kiṃ maññatha bhikkhave rūpaṃ niccaṃ vā aniccaṃ vāti aniccaṃ bhante vipariṇāmadhammaṃ api nu taṃ anupādāya evaṃ diṭṭhi uppajjeyya  adukkhamasukhī attā hoti arogo paraṃ maraṇāti no hetaṃ bhante iti kho bhikkhave dukkhe sati dukkhaṃ upādāya dukkhaṃ abhinivissa evaṃ diṭṭhi uppajjati  adukkhamasukhī attā hoti arogo paraṃ maraṇāti vedanā saññā saṅkhārā viññāṇaṃ niccaṃ vā aniccaṃ vāti aniccaṃ bhante vipariṇāmadhammaṃ api nu taṃ anupādāya evaṃ diṭṭhi uppajjeyya  adukkhamasukhī attā hoti arogo paraṃ maraṇāti no hetaṃ bhante iti kho bhikkhave  dukkhe sati dukkhaṃ upādāya dukkhaṃ abhinivissa evaṃ diṭṭhi uppajjati  adukkhamasukhī attā hoti arogo paraṃ maraṇāti chabbīsatimaṃ
dutiyapeyyālo
tassuddānaṃ 
vātaṃ etaṃ mama so attā no ca me siyā
natthi karoto hetu ca mahādiṭṭhena aṭṭhamaṃ
sassato asassato  ceva antānantavā ca vuccati
taṃ jīvaṃ aññaṃ jīvañca tathāgatena cattāro
rūpī attā hoti arūpī ca attā hoti
rūpī ca arūpī ca attā hoti
neva rūpī nārūpī attā hoti ekantasukhī attā hoti
ekantadukkhī attā hoti sukhadukkhī attā hoti
adukkhamasukhī attā hoti arogo paraṃ maraṇāti
ime chabbīsati suttā dutiyavārena desitā


 sāvatthinidānaṃ  kismiṃ nu kho bhikkhave sati kiṃ upādāya kiṃ abhinivissa evaṃ diṭṭhi uppajjati  na vātā vāyanti na najjo sandanti na gabbhiniyo  vijāyanti na candimasūriyā udenti vā apenti vā esikaṭṭhāyiṭṭhitāti bhagavaṃmūlakā no bhante dhammā
rūpe kho bhikkhave sati rūpaṃ upādāya rūpaṃ abhinivissa evaṃ diṭṭhi uppajjati  na vātā vāyanti vedanāya sati saññāya sati saṅkhāresu sati viññāṇe sati viññāṇaṃ upādāya viññāṇaṃ abhinivissa evaṃ diṭṭhi uppajjati  na vātā vāyanti esikaṭṭhāyiṭṭhitāti
taṃ kiṃ maññatha bhikkhave rūpaṃ niccaṃ vā aniccaṃ vāti aniccaṃ bhante vipariṇāmadhammaṃ api nu taṃ anupādāya evaṃ diṭṭhi uppajjeyya  na vātā vāyanti esikaṭṭhāyiṭṭhitāti no hetaṃ bhante iti kho bhikkhave yadaniccaṃ taṃ dukkhaṃ tasmiṃ sati tadupādāya evaṃ diṭṭhi uppajjati  na vātā vāyanti na najjo sandanti na gabbhiniyo vijāyanti na candimasūriyā udenti vā apenti vā esikaṭṭhāyiṭṭhitāti vedanā saññā saṅkhārā viññāṇaṃ niccaṃ vā aniccaṃ vāti aniccaṃ  bhante vipariṇāmadhammaṃ api nu taṃ anupādāya evaṃ diṭṭhi uppajjeyya  na vātā vāyanti esikaṭṭhāyiṭṭhitāti no hetaṃ bhante iti kho bhikkhave yadaniccaṃ taṃ dukkhaṃ tasmiṃ sati tadupādāya evaṃ diṭṭhi uppajjati  na vātā vāyanti esikaṭṭhāyiṭṭhitāti paṭhamaṃ
  pañcavīsatimaṃ

 sāvatthinidānaṃ  kismiṃ nu kho bhikkhave sati kiṃ upādāya kiṃ abhinivissa evaṃ diṭṭhi uppajjati  adukkhamasukhī attā hoti arogo paraṃ maraṇāti bhagavaṃmūlakā no bhante dhammā
rūpe kho bhikkhave sati rūpaṃ upādāya rūpaṃ abhinivissa evaṃ diṭṭhi uppajjati  adukkhamasukhī attā hoti arogo paraṃ maraṇāti vedanāya sati   saññāya sati saṅkhāresu sati viññāṇe sati viññāṇaṃ upādāya viññāṇaṃ abhinivissa evaṃ diṭṭhi uppajjati  adukkhamasukhī attā hoti arogo paraṃ maraṇāti
taṃ kiṃ maññatha bhikkhave rūpaṃ niccaṃ vā aniccaṃ vāti aniccaṃ bhante vipariṇāmadhammaṃ api nu taṃ anupādāya evaṃ diṭṭhi uppajjeyya  adukkhamasukhī attā hoti arogo paraṃ maraṇāti no hetaṃ bhante iti kho bhikkhave yadaniccaṃ taṃ dukkhaṃ tasmiṃ sati tadupādāya evaṃ diṭṭhi uppajjati  adukkhamasukhī attā hoti arogo paraṃ maraṇāti vedanā saññā saṅkhārā viññāṇaṃ niccaṃ vā aniccaṃ vāti aniccaṃ bhante vipariṇāmadhammaṃ  api nu taṃ anupādāya evaṃ diṭṭhi uppajjeyya  adukkhamasukhī attā hoti arogo paraṃ maraṇāti no hetaṃ bhante iti kho bhikkhave yadaniccaṃ taṃ dukkhaṃ tasmiṃ sati tadupādāya evaṃ diṭṭhi uppajjati  adukkhamasukhī attā hoti arogo paraṃ maraṇāti chabbīsatimaṃ
tatiyapeyyālo


 sāvatthinidānaṃ  kismiṃ nu kho bhikkhave sati kiṃ upādāya kiṃ abhinivissa evaṃ diṭṭhi uppajjati  na vātā vāyanti na najjo sandanti  na gabbhiniyo vijāyanti na candimasūriyā udenti vā apenti vā esikaṭṭhāyiṭṭhitāti bhagavaṃmūlakā no bhante dhammā
rūpe kho bhikkhave sati rūpaṃ upādāya rūpaṃ abhinivissa evaṃ diṭṭhi uppajjati  na vātā vāyanti esikaṭṭhāyiṭṭhitāti vedanāya sati saññāya sati saṅkhāresu sati viññāṇe sati viññāṇaṃ upādāya viññāṇaṃ abhinivissa evaṃ diṭṭhi uppajjati  na vātā vāyanti esikaṭṭhāyiṭṭhitāti taṃ kiṃ maññatha bhikkhave rūpaṃ niccaṃ vā aniccaṃ vāti aniccaṃ bhante yaṃ panāniccaṃ dukkhaṃ vā taṃ sukhaṃ vāti dukkhaṃ bhante yaṃ panāniccaṃ dukkhaṃ vipariṇāmadhammaṃ kallaṃ nu taṃ samanupassituṃ  etaṃ mama esohamasmi eso me attāti no hetaṃ bhante vedanā  saññā saṅkhārā viññāṇaṃ niccaṃ vā aniccaṃ vāti aniccaṃ bhante yaṃ panāniccaṃ dukkhaṃ vā taṃ sukhaṃ vāti dukkhaṃ bhante yaṃ panāniccaṃ dukkhaṃ vipariṇāmadhammaṃ kallaṃ nu taṃ samanupassituṃ  etaṃ mama esohamasmi eso me attāti no hetaṃ bhante
tasmātiha  bhikkhave yaṃ kiñci rūpaṃ atītānāgatapaccuppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā sabbaṃ rūpaṃ  netaṃ mama  nesohamasmi na meso attāti evametaṃ yathābhūtaṃ sammappaññāya daṭṭhabbaṃ yā kāci vedanā yā kāci saññā ye keci saṅkhārā yaṃ kiñci viññāṇaṃ atītānāgatapaccuppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā sabbaṃ viññāṇaṃ  netaṃ mama nesohamasmi na meso attāti evametaṃ yathābhūtaṃ sammappaññāya daṭṭhabbaṃ
evaṃ passaṃ nāparaṃ itthattāyāti pajānātīti paṭhamaṃ
  pañcavīsatimaṃ

 sāvatthinidānaṃ kismiṃ nu kho bhikkhave sati kiṃ upādāya kiṃ abhinivissa evaṃ diṭṭhi uppajjati  adukkhamasukhī attā hoti arogo paraṃ maraṇāti bhagavaṃmūlakā no bhante dhammā
rūpe kho bhikkhave sati rūpaṃ upādāya rūpaṃ abhinivissa evaṃ diṭṭhi uppajjati  adukkhamasukhī attā hoti arogo paraṃ maraṇāti vedanāya sati saññāya sati saṅkhāresu sati viññāṇe sati viññāṇaṃ upādāya viññāṇaṃ abhinivissa evaṃ diṭṭhi uppajjati  adukkhamasukhī attā hoti arogo paraṃ maraṇāti
taṃ  kiṃ maññatha bhikkhave rūpaṃ niccaṃ vā aniccaṃ vāti aniccaṃ bhante  yaṃ panāniccaṃ dukkhaṃ vā taṃ sukhaṃ vāti dukkhaṃ bhante  yaṃ panāniccaṃ dukkhaṃ vipariṇāmadhammaṃ kallaṃ nu taṃ samanupassituṃ  etaṃ mama esohamasmi eso me attāti no hetaṃ bhante vedanā saññā saṅkhārā viññāṇaṃ niccaṃ vā aniccaṃ vāti aniccaṃ bhante yaṃ panāniccaṃ dukkhaṃ vā taṃ sukhaṃ vāti dukkhaṃ bhante yaṃ panāniccaṃ dukkhaṃ  vipariṇāmadhammaṃ kallaṃ nu taṃ samanupassituṃ  etaṃ mama esohamasmi eso me attāti no hetaṃ bhante
tasmātiha bhikkhave yaṃ kiñci rūpaṃ atītānāgatapaccuppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā sabbaṃ rūpaṃ  netaṃ mama nesohamasmi na meso attāti evametaṃ yathābhūtaṃ sammappaññāya daṭṭhabbaṃ yā kāci vedanā yā kāci saññā ye keci saṅkhārā yaṃ kiñci viññāṇaṃ atītānāgatapaccuppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā sabbaṃ viññāṇaṃ  netaṃ mama nesohamasmi na meso attāti evametaṃ yathābhūtaṃ sammappaññāya daṭṭhabbaṃ
evaṃ passaṃ bhikkhave sutavā ariyasāvako rūpasmimpi nibbindati vedanāyapi nibbindati saññāyapi nibbindati saṅkhāresupi nibbindati viññāṇasmimpi nibbindati nibbindaṃ virajjati virāgā vimuccati vimuttasmiṃ vimuttamiti ñāṇaṃ hoti khīṇā jāti vusitaṃ brahmacariyaṃ kataṃ karaṇīyaṃ  nāparaṃ itthattāyāti pajānātīti chabbīsatimaṃ
tassuddānaṃ 
purimagamane aṭṭhārasa veyyākaraṇā
dutiyagamane chabbīsaṃ vitthāretabbāni
tatiyagamane  chabbīsaṃ vitthāretabbāni
catutthagamane chabbīsaṃ vitthāretabbāni
diṭṭhisaṃyuttaṃ samattaṃ
