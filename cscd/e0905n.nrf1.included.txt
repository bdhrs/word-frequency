

 yaṃ  tena āvuso bhagavatā jānatā passatā arahatā sammāsambuddhena upakkamitvā asuciṃ mocentassa saṅghādiseso kattha paññatto
 sāvatthiyaṃ bhante paññatto
 kaṃ āvuso ārabbha paññatto
 āyasmantaṃ bhante seyyasakaṃ ārabbha paññatto
 kismiṃ āvuso vatthusmiṃ paññatto
 āyasmā bhante seyyasako hatthena upakkamitvā asuciṃ mocesi tasmiṃ bhante vatthusmiṃ paññatto
 atthi  āvuso tattha paññatti anupaññatti anuppannapaññatti
 ekā bhante paññatti ekā anupaññatti anuppannapaññatti tasmiṃ natthi
 katamā āvuso tattha mūlapaññatti
 sañcetanikā sukkavissaṭṭhi saṅghādisesoti ayaṃ bhante tattha mūlapaññatti
 katamā panāvuso tattha anupaññatti
 aññatra supinantāti ayaṃ bhante tattha anupaññatti
 katamā  panāvuso tattha paripuṇṇapaññatti
 sañcetanikā sukkavissaṭṭhi aññatrasupinantā saṅghādisoti ayaṃ bhante tattha paripuṇṇapaññatti
 sādhāraṇa paññattinukho āvuso asādhāraṇa paññattinukho
 asādhāraṇapaññatti bhante
 tattha āvuso upakkamitvā asuciṃ mocento kati āpattiyo āpajjati
 upakkamitvā bhante asuciṃ mocento tisso āpattiyo āpajjati ceteti upakkamati muccati āpatti
saṅghādisesassa  ceteti upakkamati na muccati āpatti thullaccayassa payoge dukkaṭaṃ
 kesaṃ āvuso anāpatti
 channaṃ bhante anāpatti supinantena mocentassa na mocanādhippāyassa ummattakassa khittacittassa vedanāṭṭassa ādikammikassa imesaṃ kho bhante channaṃ anāpatti
 pañcannaṃ  āvuso pātimokkhuddesānaṃ katamena uddesena uddesaṃ āgacchati
 pañcannaṃ bhante pātimokkhuddesānaṃ tatiyena uddesena uddesaṃ āgacchati
 catunnaṃ āvuso vipattīnaṃ katamā vipatti
 catunnaṃ bhante vipattīnaṃ sīlavipatti
 kā āvuso vipatti
 asaṃvaro bhante vipatti
 kā  āvuso sampatti
 saṃvaro bhante sampatti
 kā āvuso paṭipatti
 na eva rūpaṃ karissāmīti yāvajīvaṃ āpāṇakoṭikaṃ samādāya sikkhati sikkhāpadesu ayaṃ bhante paṭipatti
 kati āvuso atthavase paṭicca bhagavatā upakkamitvā asuciṃ mocentassa saṅghādiseso paññatto
 dasa  bhante atthavase paṭicca bhagavatā upakkamitvā asuciṃ mocentassa saṅghādiseso paññatto saṅghasuṭṭhutāya vinayānuggahāya
 kattha āvuso ṭhitaṃ
 sikkhākāmesu bhante ṭhitaṃ
 ke āvuso dhārenti
 yesaṃ bhante vattati te dhārenti
 kassa  āvuso vacanaṃ
 bhagavato bhante vacanaṃ arahato sammāsambuddhassa
 kenāvuso ābhataṃ
 paramparāya bhante ābhataṃ
 atthi nukho āvuso tattha sanidāne sapadabhājanīye savinītavatthuke upanetabbaṃ vā apanetabbaṃ vā akkharapadapaccābhaṭṭhaṃ vā viraddhapadabyañjanaṃ vā

suṇātu  me bhante saṅgho āyasmantaṃ vicittasārābhivaṃsaṃ tipiṭakadhara dhammabhaṇḍāgārikaṃ paṭhamassa saṅghādisesa sikkhāpadassa nidānampi pucchiṃ puggalampi pucchiṃ vatthumpi pucchiṃ paññattimpi pucchiṃ anupaññattimpi pucchi āpattimpi pucchiṃ anāpattimpi pucchiṃ aññānipi evarūpāni anekāni pucchitabbaṭṭhānāni pucchiṃ puṭṭho puṭṭho ca so āyasmā vicittasārābhivaṃso vissajjesi itihidaṃ bhante paṭhama saṅghādisesa sikkhāpadaṃ saparivāraṃ nimmalaṃ suparisuddhaṃ tasseva bhagavato vacanaṃ arahato sammāsambuddhassa tasmā yathāpure mahākassapādayo mahātheravarā porāṇasaṃgītikārā brahmacariyassa ciraṭṭhitiyā bahujanahitāya bahujanasukhāya lokānukampāya atthāya hitāya sukhāya devamanussānaṃ  dhammavinayaṃ saṃgāyiṃsuceva anusaṃgāyiṃsuca evameva mayampi sabbeva chaṭṭhasaṃgītimahādhammasabhā pariyāpannā idaṃ paṭhamaṃ saṅghādisesa sikkhāpadaṃ nidānato paṭṭhāya ekaccānaṃ vacasā sajjhāyavasena ekaccānaṃ manasā manasikaraṇavasenaca ekato gaṇasajjhāyaṃ katvā saṃgāyeyyāma
 yaṃ  tena āvuso bhagavatā sammāsambuddhena mātukāmena saddhiṃ kāyasaṃsaggaṃ samāpajjantassa ca mātugāmaṃ duṭṭhullāhi vācāhi obhāsantassa ca mātugāmassa santike attakāma pāricariyāya vaṇṇaṃ bhāsantassa ca sañcarittaṃ samāpajjantassa ca saṅghādiseso kattha paññatto
 sāvatthiyaṃ bhante paññatto
 kaṃ  āvuso ārabbha paññatto
 āyasmantaṃ bhante udāyittheraṃ ārabbha paññatto
 kismiṃ āvuso vatthusmiṃ paññatto
 āyasmā bhante udāyitthero mātugāmena saddhiṃ kāyasaṃsaggaṃ samāpajji āyasmāyeva bhante udāyitthero mātugāmaṃ duṭṭhullāhi vācāhi obhāsi āyasmāyeva bhante udāyitthero mātugāmassa santike attakāma pāricariyāya vaṇṇaṃ abhāsi āyasmāyeva bhante udāyitthero sañcarittaṃ samāpajjiṃ tasmiṃ bhante vatthusmiṃ paññatto

 yaṃ  tena āvuso sammāsambuddhena saññācikāya kuṭiṃ kārāpentassa saṅghādiseso kattha paññatto
 āḷaviyaṃ bhante paññattho
 kaṃ āvuso ārabbha paññatto
 āḷavike bhante bhikkhū ārabbha paññatto
 kismiṃ  āvuso vatthusmiṃ paññatto
 āḷavikā bhante bhikkhū saññācikāyo kuṭiyo kārāpesuṃ tasmiṃ bhante vatthusmiṃ paññatto

 yaṃ tena āvuso sammāsambuddhena mahallakaṃ vihāraṃ kārāpentassa saṅghādiseso kattha paññatto
 kosambiyaṃ bhante
 kaṃ  āvuso ārabbha paññatto
 āyasmantaṃ bhante channattheraṃ ārabbha paññatto
 kismiṃ āvuso vatthusmiṃ paññatto
 āyasmā bhante channo vihāravatthuṃ sodhento aññataraṃ cetiyarukkhaṃ chedāpesi gāmapūjitaṃ nigamapūjitaṃ nagara pūjitaṃ janapadapūjitaṃ raṭṭhapūjitaṃ tasmiṃ bhante vatthusmiṃ paññatto

 yaṃ tena āvuso bhagavatā sammāsambuddhena bhikkhuṃ amūlakena pārājikena dhammena anuddhaṃsentassa ca bhikkhuṃ aññabhāgiyassa adhikaraṇassa kiñcidesaṃ lesamattaṃ upādāya pārājikena dhammena anuddhaṃsentassa ca saṅghādiseso kattha paññatto
 rājagahe  bhante paññatto
 kaṃ āvuso ārabbha kismiṃ vatthusmiṃ paññatto
 mettiyabhūmajakā bhante bhikkhū ārabbha paññatto mettiyabhūmajakā bhante bhikkhū āyasmantaṃ dabbaṃ mallaputtaṃ amūlakena pārājikena dhammena anuddhaṃsesuṃ teyeva bhante mettiyabhūmajakā bhikkhū āyasmantaṃ dabbaṃ mallaputtaṃ aññabhāgiyassa adhikaraṇassa kiñcidesaṃ lesamattaṃ upādāya pārājikena dhammena anuddhaṃsesuṃ tasmiṃ bhante vatthusmiṃ paññatto

 yaṃ  tena āvuso bhagavatā sammāsambuddhena saṅghabhedakassa bhikkhuno yāvatatiyaṃ samanubhāsanāya appaṭinissajjantassa saṅghādiseso kattha paññatto
 rājagahe bhante paññatto
 kaṃ  āvuso ārabbha kismiṃ vatthusmiṃ paññattho
 devadattaṃ bhante ārabbha paññatto
devadatto bhante samaggassa saṅghassa bhedāya parakkami tasmiṃ bhante vatthusmiṃ paññatto

 yaṃ  tena āvuso bhagavatā sammāsambuddhena bhedānuvattakānaṃ bhikkhūnaṃ yāvatatiyaṃ samanubhāsanāya appaṭinissajjantānaṃ saṅghādiseso kattha paññatto
 rājagahe bhante paññatto
 kaṃ āvuso ārabbha kismiṃ vatthusmiṃ paññatto
 sambahule bhante bhikkhū ārabbha paññatto sambahulā bhante bhikkhū devadattassa saṅghābhedāya parakkamantassa anuvattakā ahesuṃ vaggavādakā tasmiṃ bhante vatthusmiṃ paññatto

 yaṃ  tena āvuso bhagavatā sammāsambuddhena dubbacassa bhikkhuno yāvatatiyaṃ samanubhāsanāya appaṭinissajjantassa saṅghādiseso kattha paññatto
 kosambiyaṃ bhante paññatto
 kaṃ  āvuso ārabbha kismiṃ vatthusmiṃ paññatto
 āyasmantaṃ bhante channaṃ ārabbha paññatto āyasmā bhante channo bhikkhūhi sahadhammikaṃ vuccamāno attānaṃ avacanīyaṃ akāsi tasmiṃ bhante vatthusmiṃ paññatto

 yaṃ  tena āvuso bhagavatā sammāsambuddhena kuladūsakassa bhikkhuno yāvatatiyaṃ samanubhāsanāya appaṭinissajjantassa saṅghādiseso kattha paññatto
 sāvatthiyaṃ  bhante paññatto
 kaṃ ārabbha āvuso kismiṃ vatthusmiṃ paññatto
 assaji punabbasuke bhante bhikkhū ārabbha paññatto assajipunabbasukā bhante bhikkhū saṅghena pabbājanīyakammakatā chandagāmitā dosagāmitā mohagāmitā bhayagāmitā pāpesuṃ tasmiṃ bhante vatthusmiṃ paññatto

 yaṃ  tena āvuso bhagavatā sammāsambuddhena paṭhamo ca aniyato dutiyo ca aniyato kattha paññatto
 sāvatthiyaṃ bhante paññatto
 kaṃ āvuso ārabbha kismiṃ vatthusmiṃ paññatto
 āyasmantaṃ bhante udāyiṃ ārabbha paññatto āyasmā bhante udāyī mātugāmena saddhiṃ ekoekāya raho paṭicchanne āsane alaṃkammaniye nisajjaṃ kappesi tasmiñca vatthusmiṃ āyasmāyeva bhante udāyī mātugāmena saddhiṃ raho nisajjaṃ akāsi tasmiñca bhante vatthusmiṃ paññatto
 kassa  āvuso vacanaṃ
 bhagavato bhante vacanaṃ arahato sammāsambuddhassa
 kenāvuso ābhataṃ
 paramparāya bhante ābhataṃ
 atthi nukho āvuso ettha kocipi viraddhadoso
 natthi bhante

suṇātu  me bhante saṅgho ahaṃ bhante āyasmantaṃ vicittasārābhivaṃsaṃ tipiṭakadhara dhammabhaṇḍāgārikaṃ paṭhama duṭṭhadosa sikkhāpadato paṭṭhāya pucchitabbāni anekāni ṭhānāni pucchiṃ so ca āyasmā puṭṭho puṭṭho vissajjeti itihidaṃ bhante sabbaṃ sikkhāpadaṃ nimmalaṃ suparisuddhaṃ tasseva bhagavato vacanaṃ arahato sammāsambuddhassa tasmā yathāpure mahākassapādayo mahātheravarā porāṇasaṃgītikārā brahmacariyassa ciraṭṭhitiyā bahujanahitāya bahujanasukhāya lokānukampāya atthāya hitāya sukhāya devamanussānaṃ saṃgāyiṃsuceva anusaṃgāyiṃsuca evameva mayampi dāni sabbeva chaṭṭhasaṃgīti mahādhammasabhāpariyāpannā imāni sikkhāpadāni ekato gaṇasajjhāyaṃ katvā saṃgāyeyyāma
