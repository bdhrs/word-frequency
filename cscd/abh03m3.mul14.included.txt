

 natthi  keci dhammā kehici dhammehi saṅgahitāti  āmantā nanu atthi keci dhammā kehici dhammehi gaṇanaṃ gacchanti uddesaṃ gacchanti pariyāpannāti āmantā hañci atthi keci dhammā kehici dhammehi gaṇanaṃ gacchanti  uddesaṃ gacchanti pariyāpannā no ca vata re vattabbe  natthi keci dhammā kehici dhammehi saṅgahitāti
cakkhāyatanaṃ katamakkhandhagaṇanaṃ  gacchatīti rūpakkhandhagaṇanaṃ gacchatīti hañci cakkhāyatanaṃ rūpakkhandhagaṇanaṃ gacchati tena vata re vattabbe  cakkhāyatanaṃ rūpakkhandhena saṅgahitanti sotāyatanaṃ ghānāyatanaṃ jivhāyatanaṃ kāyāyatanaṃ katamakkhandhagaṇanaṃ gacchatīti rūpakkhandhagaṇanaṃ gacchatīti hañci kāyāyatanaṃ rūpakkhandhagaṇanaṃ gacchati tena vata re vattabbe  kāyāyatanaṃ rūpakkhandhena saṅgahitanti
rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ katamakkhandhagaṇanaṃ gacchatīti rūpakkhandhagaṇanaṃ gacchatīti hañci phoṭṭhabbāyatanaṃ rūpakkhandhagaṇanaṃ gacchati tena vata re vattabbe  phoṭṭhabbāyatanaṃ rūpakkhandhena saṅgahitanti
sukhā  vedanā katamakkhandhagaṇanaṃ gacchatīti vedanākkhandhagaṇanaṃ gacchatīti hañci sukhā vedanā vedanākkhandhagaṇanaṃ gacchati tena vata re vattabbe  sukhā vedanā vedanākkhandhena saṅgahitāti dukkhā vedanā adukkhamasukhā vedanā katamakkhandhagaṇanaṃ gacchatīti vedanākkhandhagaṇanaṃ  gacchatīti hañci adukkhamasukhā vedanā vedanākkhandhagaṇanaṃ gacchati tena vata re vattabbe  adukkhamasukhā vedanā vedanākkhandhena saṅgahitāti
cakkhusamphassajā saññā katamakkhandhagaṇanaṃ gacchatīti saññākkhandhagaṇanaṃ gacchatīti hañci cakkhusamphassajā saññā saññākkhandhagaṇanaṃ gacchati tena vata re vattabbe  cakkhusamphassajā saññā saññākkhandhena saṅgahitāti sotasamphassajā saññā manosamphassajā saññā katamakkhandhagaṇanaṃ gacchatīti saññākkhandhagaṇanaṃ gacchatīti hañci manosamphassajā  saññā saññākkhandhagaṇanaṃ gacchati tena vata re vattabbe  manosamphassajā saññā saññākkhandhena saṅgahitāti
cakkhusamphassajā cetanā manosamphassajā cetanā katamakkhandhagaṇanaṃ gacchatīti saṅkhārakkhandhagaṇanaṃ gacchatīti hañci manosamphassajā cetanā saṅkhārakkhandhagaṇanaṃ gacchati tena vata re vattabbe  manosamphassajā cetanā saṅkhārakkhandhena saṅgahitāti
cakkhuviññāṇaṃ  manoviññāṇaṃ katamakkhandhagaṇanaṃ gacchatīti  viññāṇakkhandhagaṇanaṃ gacchatīti hañci manoviññāṇaṃ viññāṇakkhandhagaṇanaṃ gacchati tena vata re vattabbe  manoviññāṇaṃ viññāṇakkhandhena saṅgahitanti
 yathā dāmena vā yottena vā dve balibaddā saṅgahitā sikkāya piṇḍapāto saṅgahito sā gaddulena saṅgahito evameva te dhammā tehi dhammehi saṅgahitāti  hañci dāmena vā yottena vā dve balībaddā saṅgahitā sikkāya  piṇḍapāto saṅgahito sā gaddulena saṅgahito tena vata re vattabbe  atthi keci dhammā kehici dhammehi saṅgahitāti 



 natthi keci dhammā kehici dhammehi sampayuttāti āmantā nanu atthi keci dhammā kehici dhammehi sahagatā sahajātā saṃsaṭṭhā ekuppādā ekanirodhā ekavatthukā ekārammaṇāti āmantā hañci atthi keci dhammā kehici dhammehi sahagatā sahajātā saṃsaṭṭhā  ekuppādā ekanirodhā ekavatthukā ekārammaṇā no ca vata re vattabbe  natthi keci dhammā kehici dhammehi sampayuttāti
vedanākkhandho saññākkhandhena sahajātoti āmantā hañci vedanākkhandho saññākkhandhena sahajāto tena vata re vattabbe  vedanākkhandho saññākkhandhena sampayuttoti
vedanākkhandho saṅkhārakkhandhena viññāṇakkhandhena sahajātoti āmantā hañci  vedanākkhandho viññāṇakkhandhena sahajāto tena vata re vattabbe  vedanākkhandho viññāṇakkhandhena sampayuttoti
saññākkhandho  saṅkhārakkhandho viññāṇakkhandho vedanākhandhena saññākkhandhena saṅkhārakkhandhena sahajātoti āmantā hañci viññāṇakkhandho saṅkhārakkhandhena sahajāto  tena vata re vattabbe  viññāṇakkhandho saṅkhārakkhandhena sampayuttoti
 yathā tilamhi telaṃ anugataṃ anupaviṭṭhaṃ ucchumhi raso anugato anupaviṭṭho evameva te dhammā tehi dhammehi anugatā anupaviṭṭhāti na hevaṃ vattabbe



 natthi cetasiko dhammoti āmantā nanu atthi keci dhammā cittena sahagatā sahajātā saṃsaṭṭhā sampayuttā ekuppādā ekanirodhā ekavatthukā ekārammaṇāti āmantā hañci atthi keci dhammā cittena sahagatā sahajātā saṃsaṭṭhā sampayuttā  ekuppādā ekanirodhā ekavatthukā ekārammaṇā no ca vata re vattabbe  natthi cetasiko dhammoti
phasso  cittena sahajātoti āmantā hañci phasso cittena sahajāto tena vata re vattabbe  phasso cetasikoti vedanā saññā cetanā saddhā vīriyaṃ sati samādhi paññā rāgo doso moho anottappaṃ cittena sahajātanti āmantā hañci anottappaṃ cittena sahajātaṃ tena vata re vattabbe  anottappaṃ cetasikanti
 cittena sahajātāti katvā cetasikāti āmantā phassena sahajātāti  katvā phassasikāti  āmantā cittena sahajātāti katvā cetasikāti āmantā  vedanāya saññāya cetanāya saddhāya vīriyena satiyā samādhinā paññāya rāgena dosena mohena anottappena sahajātāti katvā anottappāsikāti  āmantā
 natthi cetasiko dhammoti āmantā nanu vuttaṃ bhagavatā 
cittañhidaṃ cetasikā ca dhammā
anattato saṃviditassa honti
hīnappaṇītaṃ tadubhaye viditvā
sammaddaso vedi palokadhammanti
attheva suttantoti āmantā tena hi atthi cetasiko dhammoti
natthi cetasiko dhammoti āmantā nanu vuttaṃ bhagavatā   idha kevaṭṭa bhikkhu parasattānaṃ parapuggalānaṃ cittampi ādisati cetasikampi ādisati vitakkitampi ādisati vicāritampi ādisati  evampi te mano itthampi te mano itipi te cittanti  attheva suttantoti āmantā tena hi atthi cetasiko dhammoti



 cetasiko  dhammo dānanti āmantā labbhā  cetasiko dhammo paresaṃ dātunti na hevaṃ vattabbe  labbhā cetasiko dhammo paresaṃ dātunti āmantā labbhā phasso paresaṃ dātunti na hevaṃ vattabbe  labbhā vedanā saññā cetanā saddhā vīriyaṃ sati samādhi paññā paresaṃ dātunti na hevaṃ vattabbe
 na  vattabbaṃ  cetasiko dhammo dānanti āmantā dānaṃ aniṭṭhaphalaṃ akantaphalaṃ amanuññaphalaṃ secanakaphalaṃ dukkhudrayaṃ dukkhavipākanti na hevaṃ vattabbe nanu dānaṃ iṭṭhaphalaṃ kantaphalaṃ manuññaphalaṃ asecanakaphalaṃ sukhudrayaṃ sukhavipākanti āmantā hañci dānaṃ iṭṭhaphalaṃ kantaphalaṃ manuññaphalaṃ asecanakaphalaṃ sukhudrayaṃ sukhavipākaṃ  tena vata re vattabbe  cetasiko dhammo dānanti
dānaṃ iṭṭhaphalaṃ vuttaṃ bhagavatā cīvaraṃ dānanti  āmantā cīvaraṃ iṭṭhaphalaṃ kantaphalaṃ manuññaphalaṃ asecanakaphalaṃ sukhudrayaṃ sukhavipākanti na hevaṃ vattabbe dānaṃ iṭṭhaphalaṃ vuttaṃ bhagavatā piṇḍapāto senāsanaṃ gilānapaccayabhesajjaparikkhāro dānanti āmantā gilānapaccayabhesajjaparikkhāro iṭṭhaphalo kantaphalo manuññaphalo asecanakaphalo sukhudrayo sukhavipākoti na hevaṃ vattabbe
 na vattabbaṃ  cetasiko dhammo dānanti āmantā nanu vuttaṃ bhagavatā 
saddhā  hiriyaṃ kusalañca dānaṃ
dhammā ete sappurisānuyātā
etañhi maggaṃ diviyaṃ vadanti
etena hi gacchati devalokanti 
attheva  suttantoti āmantā tena hi cetasiko dhammo dānanti
na vattabbaṃ  cetasiko dhammo dānanti āmantā nanu vuttaṃ bhagavatā  pañcimāni bhikkhave dānāni mahādānāni aggaññāni rattaññāni vaṃsaññāni porāṇāni asaṅkiṇṇāni asaṅkiṇṇapubbāni na saṅkiyanti na saṅkiyissanti appaṭikuṭṭhāni samaṇehi  brāhmaṇehi viññūhi! katamāni pañca idha bhikkhave ariyasāvako pāṇātipātaṃ pahāya pāṇātipātā paṭivirato hoti pāṇātipātā paṭivirato bhikkhave ariyasāvako aparimāṇānaṃ sattānaṃ abhayaṃ deti averaṃ deti abyābajjhaṃ  deti aparimāṇānaṃ sattānaṃ abhayaṃ datvā averaṃ datvā abyābajjhaṃ datvā aparimāṇassa abhayassa averassa abyābajjhassa bhāgī hoti idaṃ bhikkhave  paṭhamaṃ dānaṃ mahādānaṃ aggaññaṃ rattaññaṃ vaṃsaññaṃ porāṇaṃ asaṅkiṇṇaṃ asaṅkiṇṇapubbaṃ na saṅkiyati na saṅkiyissati appaṭikuṭṭhaṃ samaṇehi brāhmaṇehi viññūhi puna caparaṃ bhikkhave ariyasāvako adinnādānaṃ pahāya kāmesumicchācāraṃ pahāya musāvādaṃ pahāya surāmerayamajjapamādaṭṭhānaṃ pahāya surāmerayamajjapamādaṭṭhānā paṭivirato hoti surāmerayamajjapamādaṭṭhānā paṭivirato bhikkhave ariyasāvako aparimāṇānaṃ sattānaṃ abhayaṃ deti averaṃ deti abyābajjhaṃ deti aparimāṇānaṃ sattānaṃ abhayaṃ datvā averaṃ datvā abyābajjhaṃ datvā aparimāṇassa abhayassa averassa abyābajjhassa bhāgī hoti idaṃ bhikkhave  pañcamaṃ dānaṃ mahādānaṃ aggaññaṃ rattaññaṃ vaṃsaññaṃ porāṇaṃ asaṅkiṇṇaṃ asaṅkiṇṇapubbaṃ na saṅkiyati na saṅkiyissati appaṭikuṭṭhaṃ samaṇehi brāhmaṇehi viññūhi imāni kho bhikkhave pañca dānāni mahādānāni aggaññāni rattaññāni vaṃsaññāni porāṇāni asaṅkiṇṇāni asaṅkiṇṇapubbāni na  saṅkiyanti na saṅkiyissanti appaṭikuṭṭhāni samaṇehi brāhmaṇehi viññūhīti  attheva suttantoti āmantā tena hi cetasiko dhammo dānanti
 na vattabbaṃ  deyyadhammo dānanti āmantā nanu vuttaṃ bhagavatā  idhekacco annaṃ deti pānaṃ deti vatthaṃ deti yānaṃ deti mālaṃ deti gandhaṃ deti vilepanaṃ deti seyyaṃ deti āvasathaṃ deti padīpeyyaṃ detīti ! attheva suttantoti āmantā tena hi deyyadhammo dānanti
 deyyadhammo  dānanti āmantā deyyadhammo iṭṭhaphalo kantaphalo manuññaphalo asecanakaphalo sukhudrayo sukhavipākoti na hevaṃ vattabbe dānaṃ iṭṭhaphalaṃ vuttaṃ bhagavatā cīvaraṃ dānanti āmantā cīvaraṃ iṭṭhaphalaṃ kantaphalaṃ manuññaphalaṃ asecanakaphalaṃ sukhudrayaṃ sukhavipākanti na hevaṃ vattabbe dānaṃ iṭṭhaphalaṃ vuttaṃ bhagavatā piṇḍapāto dānaṃ senāsanaṃ dānaṃ gilānapaccayabhesajjaparikkhāro dānanti āmantā gilānapaccayabhesajjaparikkhāro iṭṭhaphalo kantaphalo manuññaphalo asecanakaphalo  sukhudrayo sukhavipākoti na  hevaṃ vattabbe tena hi na vattabbaṃ  deyyadhammo dānanti



 paribhogamayaṃ  puññaṃ vaḍḍhatīti āmantā paribhogamayo phasso vaḍḍhati vedanā vaḍḍhati saññā vaḍḍhati cetanā vaḍḍhati cittaṃ vaḍḍhati saddhā vaḍḍhati vīriyaṃ vaḍḍhati sati vaḍḍhati samādhi vaḍḍhati paññā vaḍḍhatīti na hevaṃ vattabbe
paribhogamayaṃ puññaṃ vaḍḍhatīti āmantā latā viya vaḍḍhati māluvā viya vaḍḍhati rukkho viya vaḍḍhati tiṇaṃ viya vaḍḍhati muñjapuñjo viya vaḍḍhatīti na hevaṃ vattabbe
 paribhogamayaṃ puññaṃ vaḍḍhatīti āmantā dāyako dānaṃ datvā na samannāharati hoti puññanti āmantā anāvaṭṭentassa  hoti anābhogassa hoti asamannāharantassa hoti amanasikarontassa hoti acetayantassa hoti apatthayantassa hoti appaṇidahantassa hotīti na hevaṃ vattabbe nanu āvaṭṭentassa hoti ābhogassa  hoti samannāharantassa hoti manasikarontassa hoti cetayantassa hoti patthayantassa hoti paṇidahantassa hotīti āmantā hañci  āvaṭṭentassa hoti ābhogassa hoti samannāharantassa hoti manasikarontassa hoti cetayantassa hoti patthayantassa hoti paṇidahantassa hoti no ca vata re vattabbe  paribhogamayaṃ puññaṃ vaḍḍhatīti
 paribhogamayaṃ  puññaṃ vaḍḍhatīti āmantā dāyako dānaṃ datvā kāmavitakkaṃ vitakketi byāpādavitakkaṃ vitakketi vihiṃsāvitakkaṃ vitakketi  hoti puññanti āmantā dvinnaṃ phassānaṃ dvinnaṃ cittānaṃ samodhānaṃ hotīti na hevaṃ vattabbe dvinnaṃ phassānaṃ dvinnaṃ cittānaṃ samodhānaṃ hotīti āmantā kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti na hevaṃ vattabbe kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti āmantā nanu vuttaṃ bhagavatā  cattārimāni bhikkhave suvidūravidūrāni! katamāni cattāri nabhañca bhikkhave pathavī ca  idaṃ paṭhamaṃ suvidūravidūraṃ orimañca bhikkhave tīraṃ samuddassa pārimañca tīraṃ  idaṃ dutiyaṃ suvidūravidūraṃ yato ca bhikkhave verocano abbhudeti yattha ca atthameti  idaṃ tatiyaṃ suvidūravidūraṃ satañca bhikkhave dhammo asatañca dhammo  idaṃ catutthaṃ suvidūravidūraṃ imāni kho bhikkhave cattāri suvidūravidūrānīti
nabhañca dūre pathavī ca dūre
pāraṃ samuddassa tadāhu dūre
yato  ca verocano abbhudeti
pabhaṅkaro yattha ca atthameti
tato  have dūrataraṃ vadanti
satañca dhammaṃ asatañca dhammaṃ
abyāyiko hoti sataṃ samāgamo
yāvampi tiṭṭheyya tatheva hoti
khippañhi  veti  asataṃ samāgamo
tasmā sataṃ dhammo asabbhi ārakāti 
attheva suttantoti āmantā tena hi na vattabbaṃ  kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti
 na vattabbaṃ  paribhogamayaṃ puññaṃ vaḍḍhatīti āmantā nanu vuttaṃ bhagavatā 
ārāmaropā vanaropā ye janā setukārakā
papañca udapānañca ye dadanti upassayaṃ
tesaṃ  divā ca ratto ca sadā puññaṃ pavaḍḍhati
dhammaṭṭhā sīlasampannā te janā saggagāminoti 
attheva suttantoti āmantā tena hi paribhogamayaṃ puññaṃ vaḍḍhatīti
na vattabbaṃ  paribhogamayaṃ puññaṃ vaḍḍhatīti āmantā nanu vuttaṃ bhagavatā  cattārome bhikkhave puññābhisandā  kusalābhisandā  sukhassāhārā sovaggikā sukhavipākā saggasaṃvattanikā iṭṭhāya kantāya manāpāya hitāya sukhāya saṃvattanti! katame cattāro yassa bhikkhave bhikkhu cīvaraṃ paribhuñjamāno appamāṇaṃ cetosamādhiṃ upasampajja viharati appamāṇo tassa puññābhisando kusalābhisando sukhassāhāro sovaggiko sukhavipāko saggasaṃvattaniko iṭṭhāya kantāya manāpāya hitāya sukhāya saṃvattati yassa bhikkhave bhikkhu piṇḍapātaṃ paribhuñjamāno senāsanaṃ paribhuñjamāno gilānapaccayabhesajjaparikkhāraṃ paribhuñjamāno appamāṇaṃ cetosamādhiṃ upasampajja viharati appamāṇo tassa puññābhisando kusalābhisando sukhassāhāro sovaggiko sukhavipāko saggasaṃvattaniko iṭṭhāya kantāya manāpāya hitāya sukhāya saṃvattati ime kho bhikkhave cattāro puññābhisandā kusalābhisandā sukhassāhārā sovaggikā sukhavipākā saggasaṃvattanikā iṭṭhāya kantāya  manāpāya hitāya sukhāya saṃvattantīti  attheva suttantoti āmantā tena hi paribhogamayaṃ puññaṃ vaḍḍhatīti
 paribhogamayaṃ puññaṃ vaḍḍhatīti āmantā dāyako dānaṃ deti paṭiggāhako paṭiggahetvā na paribhuñjati chaḍḍeti vissajjeti hoti puññanti āmantā hañci dāyako dānaṃ deti paṭiggāhako paṭiggahetvā na paribhuñjati chaḍḍeti vissajjeti hoti  puññaṃ no ca vata re vattabbe  paribhogamayaṃ puññaṃ vaḍḍhatīti
paribhogamayaṃ puññaṃ vaḍḍhatīti āmantā dāyako dānaṃ deti paṭiggāhake paṭiggahite rājāno vā haranti corā vā haranti aggi vā dahati udakaṃ vā vahati appiyā vā dāyādā haranti hoti puññanti āmantā  hañci dāyako dānaṃ deti paṭiggāhake paṭiggahite rājāno vā haranti corā vā haranti aggi vā dahati udakaṃ vā vahati appiyā vā dāyādā haranti hoti puññaṃ no ca vata  re vattabbe  paribhogamayaṃ puññaṃ vaḍḍhatīti



 ito dinnena tattha yāpentīti āmantā ito cīvaraṃ denti taṃ cīvaraṃ tattha paribhuñjantīti na hevaṃ vattabbe ito piṇḍapātaṃ denti ito senāsanaṃ denti ito gilānapaccayabhesajjaparikkhāraṃ denti ito khādanīyaṃ denti ito bhojanīyaṃ denti ito pānīyaṃ denti taṃ pānīyaṃ tattha paribhuñjantīti na hevaṃ vattabbe
ito  dinnena tattha yāpentīti āmantā añño aññassa  kārako parakataṃ sukhadukkhaṃ añño karoti añño paṭisaṃvedetīti na hevaṃ vattabbe
 na vattabbaṃ  ito dinnena tattha yāpentīti āmantā nanu petā attano atthāya dānaṃ dentaṃ anumodenti cittaṃ pasādenti pītiṃ uppādenti somanassaṃ paṭilabhantīti āmantā hañci petā attano atthāya dānaṃ dentaṃ anumodenti cittaṃ pasādenti pītiṃ uppādenti somanassaṃ paṭilabhanti tena vata re vattabbe  ito dinnena tattha yāpentīti
 na vattabbaṃ  ito dinnena tattha yāpentīti āmantā nanu vuttaṃ bhagavatā 
unname udakaṃ vuṭṭhaṃ yathāninnaṃ pavattati
evameva  ito dinnaṃ petānaṃ upakappati
yathā  vārivahā pūrā paripūrenti sāgaraṃ
evameva ito dinnaṃ petānaṃ upakappati
na hi tattha kasī atthi gorakkhettha na vijjati
vaṇijjā tādisī natthi hiraññena kayākayaṃ 
ito dinnena yāpenti petā kālaṅkatā tahinti 
attheva suttantoti āmantā tena hi ito dinnena tattha yāpentīti
 na  vattabbaṃ  ito dinnena tattha yāpentīti āmantā nanu vuttaṃ bhagavatā  pañcimāni bhikkhave ṭhānāni sampassantā mātāpitaro puttaṃ icchanti kule jāyamānaṃ! katamāni pañca bhaṭo vā no bharissati kiccaṃ vā no karissati kulavaṃso ciraṃ ṭhassati dāyajjaṃ paṭipajjissati atha vā pana petānaṃ kālaṅkatānaṃ dakkhiṇaṃ anuppadassati   imāni kho bhikkhave pañca ṭhānāni sampassantā mātāpitaro puttaṃ icchanti kule jāyamānanti
pañca ṭhānāni sampassaṃ puttaṃ icchanti paṇḍitā
bhaṭo vā no bharissati kiccaṃ vā no karissati
kulavaṃso ciraṃ tiṭṭhe dāyajjaṃ paṭipajjati
atha  vā pana petānaṃ dakkhiṇaṃ anuppadassati
ṭhānānetāni sampassaṃ puttaṃ icchanti paṇḍitā
tasmā santo sappurisā kataññū katavedino
bharanti mātāpitaro pubbe katamanussaraṃ
karonti tesaṃ kiccāni yathā taṃ pubbakārinaṃ
ovādakārī bhaṭaposī kulavaṃsaṃ ahāpayaṃ
saddho sīlena sampanno putto hoti pasaṃsiyoti 
attheva suttantoti āmantā tena hi ito dinnena tattha yāpentīti



 pathavī  kammavipākoti āmantā sukhavedaniyā dukkhavedaniyā adukkhamasukhavedaniyā sukhāya vedanāya sampayuttā dukkhāya vedanāya sampayuttā adukkhamasukhāya  vedanāya sampayuttā phassena sampayuttā vedanāya sampayuttā saññāya sampayuttā cetanāya sampayuttā cittena sampayuttā sārammaṇā atthi tāya āvaṭṭanā  ābhogo samannāhāro manasikāro cetanā patthanā paṇidhīti na  hevaṃ vattabbe nanu na sukhavedaniyā na dukkhavedaniyā na adukkhamasukhavedaniyā na sukhāya vedanāya sampayuttā na dukkhāya vedanāya sampayuttā na adukkhamasukhāya vedanāya sampayuttā na phassena sampayuttā na vedanāya sampayuttā na saññāya sampayuttā na cetanāya sampayuttā na cittena sampayuttā anārammaṇā natthi tāya āvaṭṭanā ābhogo samannāhāro manasikāro cetanā patthanā paṇidhīti āmantā hañci na sukhavedaniyā na dukkhavedaniyā anārammaṇā natthi tāya āvaṭṭanā paṇidhi no ca vata re vattabbe  pathavī kammavipākoti
phasso kammavipāko phasso sukhavedaniyo dukkhavedaniyo adukkhamasukhavedaniyo sukhāya vedanāya sampayutto dukkhāya adukkhamasukhāya vedanāya sampayutto phassena sampayutto vedanāya sampayutto  saññāya sampayutto cetanāya sampayutto cittena sampayutto sārammaṇo atthi tassa āvaṭṭanā paṇidhīti āmantā pathavī kammavipāko pathavī sukhavedaniyā dukkhavedaniyā adukkhamasukhavedaniyā sukhāya vedanāya sampayuttā dukkhāya adukkhamasukhāya vedanāya sampayuttā phassena sampayuttā vedanāya sampayuttā saññāya sampayuttā cetanāya sampayuttā cittena sampayuttā sārammaṇā atthi tāya āvaṭṭanā ābhogo samannāhāro manasikāro cetanā patthanā paṇidhīti na hevaṃ vattabbe  pathavī kammavipāko pathavī na sukhavedaniyā na dukkhavedaniyā anārammaṇā natthi tāya āvaṭṭanā paṇidhīti āmantā phasso kammavipāko phasso na sukhavedaniyo na dukkhavedaniyo   anārammaṇo natthi tassa āvaṭṭanā paṇidhīti na hevaṃ vattabbe
pathavī kammavipākoti āmantā pathavī paggahaniggahupagā chedanabhedanupagāti āmantā  kammavipāko paggahaniggahupago chedanabhedanupagoti na hevaṃ vattabbe
labbhā  pathavī ketuṃ vikketuṃ āṭhapetuṃ ocinituṃ vicinitunti āmantā labbhā kammavipāko ketuṃ vikketuṃ āṭhapetuṃ ocinituṃ vicinitunti na hevaṃ vattabbe
 pathavī  paresaṃ sādhāraṇāti āmantā kammavipāko paresaṃ sādhāraṇoti na hevaṃ vattabbe
kammavipāko paresaṃ sādhāraṇoti āmantā nanu vuttaṃ bhagavatā 
asādhāraṇamaññesaṃ acoraharaṇo nidhi
kayirātha macco puññāni sace sucaritaṃ careti 
attheva suttantoti āmantā tena hi na vattabbaṃ  kammavipāko paresaṃ sādhāraṇoti
pathavī kammavipākoti āmantā paṭhamaṃ pathavī saṇṭhāti pacchā sattā uppajjantīti āmantā paṭhamaṃ vipāko uppajjati pacchā vipākapaṭilābhāya kammaṃ karontīti na hevaṃ vattabbe
pathavī sabbasattānaṃ kammavipākoti āmantā  sabbe sattā pathaviṃ paribhuñjantīti na hevaṃ vattabbe sabbe sattā pathaviṃ paribhuñjantīti āmantā atthi keci pathaviṃ aparibhuñjitvā parinibbāyantīti āmantā atthi keci kammavipākaṃ akhepetvā parinibbāyantīti na hevaṃ vattabbe
pathavī cakkavattisattassa kammavipākoti āmantā aññe sattā pathaviṃ paribhuñjantīti āmantā cakkavattisattassa kammavipākaṃ aññe sattā paribhuñjantīti na hevaṃ vattabbe cakkavattisattassa kammavipākaṃ aññe sattā paribhuñjantīti āmantā  cakkavattisattassa phassaṃ vedanaṃ saññaṃ cetanaṃ  cittaṃ saddhaṃ vīriyaṃ satiṃ samādhiṃ paññaṃ aññe sattā paribhuñjantīti na hevaṃ vattabbe
 na  vattabbaṃ  pathavī kammavipākoti āmantā nanu atthi issariyasaṃvattaniyaṃ kammaṃ adhipaccasaṃvattaniyaṃ kammanti āmantā hañci atthi issariyasaṃvattaniyaṃ kammaṃ adhipaccasaṃvattaniyaṃ kammaṃ tena vata re vattabbe  pathavī kammavipākoti



 jarāmaraṇaṃ  vipākoti āmantā sukhavedaniyaṃ dukkhavedaniyaṃ adukkhamasukhavedaniyaṃ sukhāya vedanāya sampayuttaṃ dukkhāya vedanāya sampayuttaṃ adukkhamasukhāya vedanāya sampayuttaṃ phassena sampayuttaṃ vedanāya sampayuttaṃ saññāya sampayuttaṃ cetanāya sampayuttaṃ cittena sampayuttaṃ sārammaṇaṃ atthi tassa āvaṭṭanā ābhogo samannāhāro manasikāro cetanā patthanā paṇidhīti na hevaṃ vattabbe nanu na sukhavedaniyaṃ na dukkhavedaniyaṃ anārammaṇaṃ natthi tassa āvaṭṭanā paṇidhīti āmantā hañci na sukhavedaniyaṃ na dukkhavedaniyaṃ anārammaṇaṃ natthi tassa āvaṭṭanā   paṇidhi no ca vata re vattabbe  jarāmaraṇaṃ vipākoti
phasso vipāko phasso sukhavedaniyo dukkhavedaniyo sārammaṇo atthi tassa āvaṭṭanā paṇidhīti āmantā jarāmaraṇaṃ vipāko jarāmaraṇaṃ sukhavedaniyaṃ dukkhavedaniyaṃ sārammaṇaṃ atthi tassa āvaṭṭanā paṇidhīti na hevaṃ vattabbe
jarāmaraṇaṃ vipāko jarāmaraṇaṃ na sukhavedaniyaṃ na dukkhavedaniyaṃ anārammaṇaṃ natthi tassa āvaṭṭanā paṇidhīti āmantā phasso vipāko phasso na sukhavedaniyo  na dukkhavedaniyo anārammaṇo natthi tassa āvaṭṭanā paṇidhīti na hevaṃ vattabbe
 akusalānaṃ  dhammānaṃ jarāmaraṇaṃ akusalānaṃ dhammānaṃ vipākoti āmantā kusalānaṃ dhammānaṃ jarāmaraṇaṃ kusalānaṃ dhammānaṃ vipākoti na  hevaṃ vattabbe
kusalānaṃ dhammānaṃ jarāmaraṇaṃ na vattabbaṃ  kusalānaṃ dhammānaṃ vipākoti āmantā akusalānaṃ dhammānaṃ jarāmaraṇaṃ na vattabbaṃ  akusalānaṃ dhammānaṃ vipākoti na hevaṃ vattabbe
kusalānaṃ  dhammānaṃ jarāmaraṇaṃ akusalānaṃ dhammānaṃ vipākoti āmantā akusalānaṃ dhammānaṃ jarāmaraṇaṃ kusalānaṃ dhammānaṃ vipākoti na hevaṃ vattabbe
akusalānaṃ dhammānaṃ jarāmaraṇaṃ na vattabbaṃ  kusalānaṃ dhammānaṃ vipākoti āmantā kusalānaṃ dhammānaṃ jarāmaraṇaṃ na vattabbaṃ  akusalānaṃ dhammānaṃ vipākoti na hevaṃ vattabbe
kusalānañca akusalānañca dhammānaṃ jarāmaraṇaṃ akusalānaṃ dhammānaṃ vipākoti āmantā kusalānañca akusalānañca dhammānaṃ jarāmaraṇaṃ kusalānaṃ dhammānaṃ vipākoti na hevaṃ vattabbe
kusalānañca akusalānañca dhammānaṃ jarāmaraṇaṃ na vattabbaṃ  kusalānaṃ dhammānaṃ vipākoti āmantā kusalānañca akusalānañca dhammānaṃ jarāmaraṇaṃ na vattabbaṃ  akusalānaṃ dhammānaṃ vipākoti na hevaṃ vattabbe
 na vattabbaṃ  jarāmaraṇaṃ vipākoti āmantā nanu atthi dubbaṇṇasaṃvattaniyaṃ kammaṃ appāyukasaṃvattaniyaṃ kammanti āmantā hañci atthi dubbaṇṇasaṃvattaniyaṃ  kammaṃ appāyukasaṃvattaniyaṃ  kammaṃ tena vata re vattabbe  jarāmaraṇaṃ vipākoti



 natthi  ariyadhammavipākoti āmantā nanu mahapphalaṃ sāmaññaṃ mahapphalaṃ brahmaññanti āmantā hañci mahapphalaṃ sāmaññaṃ  mahapphalaṃ brahmaññaṃ no ca vata re vattabbe  natthi ariyadhammavipākoti
natthi ariyadhammavipākoti āmantā nanu atthi sotāpattiphalanti āmantā hañci atthi sotāpattiphalaṃ no ca vata re vattabbe  natthi ariyadhammavipākoti nanu atthi sakadāgāmiphalaṃ anāgāmiphalaṃ arahattaphalanti āmantā hañci atthi arahattaphalaṃ no ca vata re vattabbe  natthi ariyadhammavipākoti
sotāpattiphalaṃ na vipākoti āmantā dānaphalaṃ na vipākoti na hevaṃ vattabbe sotāpattiphalaṃ na vipākoti āmantā sīlaphalaṃ bhāvanāphalaṃ na vipākoti na hevaṃ vattabbe
sakadāgāmiphalaṃ anāgāmiphalaṃ arahattaphalaṃ na vipākoti āmantā dānaphalaṃ  na vipākoti na hevaṃ vattabbe arahattaphalaṃ na vipākoti āmantā sīlaphalaṃ bhāvanāphalaṃ na vipākoti na hevaṃ vattabbe dānaphalaṃ vipākoti āmantā sotāpattiphalaṃ vipākoti na hevaṃ vattabbe
dānaphalaṃ  vipākoti āmantā sakadāgāmiphalaṃ anāgāmiphalaṃ arahattaphalaṃ vipākoti na hevaṃ vattabbe sīlaphalaṃ bhāvanāphalaṃ vipākoti āmantā sotāpattiphalaṃ vipākoti na hevaṃ vattabbe bhāvanāphalaṃ vipākoti āmantā sakadāgāmiphalaṃ anāgāmiphalaṃ   arahattaphalaṃ vipākoti na hevaṃ vattabbe
 kāmāvacaraṃ kusalaṃ savipākanti āmantā lokuttaraṃ kusalaṃ savipākanti na hevaṃ vattabbe rūpāvacaraṃ kusalaṃ arūpāvacaraṃ kusalaṃ savipākanti āmantā lokuttaraṃ kusalaṃ savipākanti na hevaṃ vattabbe
lokuttaraṃ  kusalaṃ avipākanti āmantā kāmāvacaraṃ kusalaṃ avipākanti na hevaṃ vattabbe lokuttaraṃ kusalaṃ avipākanti āmantā  rūpāvacaraṃ arūpāvacaraṃ kusalaṃ avipākanti na hevaṃ vattabbe
 kāmāvacaraṃ kusalaṃ savipākaṃ ācayagāmīti āmantā lokuttaraṃ kusalaṃ savipākaṃ ācayagāmīti na hevaṃ vattabbe rūpāvacaraṃ arūpāvacaraṃ kusalaṃ savipākaṃ ācayagāmīti āmantā lokuttaraṃ kusalaṃ savipākaṃ ācayagāmīti na hevaṃ vattabbe
lokuttaraṃ kusalaṃ savipākaṃ apacayagāmīti āmantā kāmāvacaraṃ kusalaṃ savipākaṃ apacayagāmīti na hevaṃ vattabbe lokuttaraṃ kusalaṃ savipākaṃ apacayagāmīti āmantā rūpāvacaraṃ arūpāvacaraṃ kusalaṃ savipākaṃ apacayagāmīti na hevaṃ vattabbe



 vipāko  vipākadhammadhammoti āmantā tassa vipāko vipākadhammadhammoti na hevaṃ vattabbe tassa vipāko vipākadhammadhammoti āmantā tassa tasseva natthi dukkhassa antakiriyā natthi vaṭṭupacchedo natthi anupādāparinibbānanti na  hevaṃ vattabbe
vipāko vipākadhammadhammoti āmantā vipākoti vā vipākadhammadhammoti vā vipākadhammadhammoti vā vipākoti vā esese ekaṭṭhe same samabhāge tajjāteti na hevaṃ vattabbe
vipāko vipākadhammadhammoti āmantā vipāko ca vipākadhammadhammo ca vipākadhammadhammo ca vipāko ca sahagatā sahajātā saṃsaṭṭhā sampayuttā ekuppādā ekanirodhā ekavatthukā ekārammaṇāti na hevaṃ vattabbe
vipāko  vipākadhammadhammoti āmantā taññeva akusalaṃ so akusalassa vipāko taññeva kusalaṃ so kusalassa vipākoti na hevaṃ vattabbe
vipāko vipākadhammadhammoti āmantā yeneva cittena pāṇaṃ hanati teneva cittena niraye paccati yeneva cittena dānaṃ deti teneva cittena sagge modatīti na hevaṃ vattabbe
 na  vattabbaṃ  vipāko vipākadhammadhammoti āmantā nanu vipākā cattāro  khandhā arūpino aññamaññapaccayāti āmantā hañci vipākā cattāro khandhā arūpino aññamaññapaccayā tena vata re vattabbe  vipāko vipākadhammadhammoti


tassuddānaṃ 
saṅgaho  sampayutto cetasiko dhammo cetasikaṃ dānaṃ paribhogamayaṃ puññaṃ vaḍḍhati ito dinnena tattha yāpenti pathavī kammavipāko jarāmaraṇaṃ vipāko natthi ariyadhammavipāko vipāko vipākadhammadhammoti
