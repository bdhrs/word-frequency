

 gihissa  arahāti āmantā atthi arahato gihisaṃyojananti na hevaṃ vattabbe natthi arahato gihisaṃyojananti āmantā hañci natthi arahato gihisaṃyojanaṃ no ca vata re vattabbe  gihissa arahāti
gihissa arahāti āmantā nanu arahato gihisaṃyojanaṃ pahīnaṃ ucchinnamūlaṃ tālāvatthukataṃ anabhāvaṅkataṃ āyatiṃ anuppādadhammanti āmantā hañci arahato gihisaṃyojanaṃ pahīnaṃ ucchinnamūlaṃ tālāvatthukataṃ anabhāvaṅkataṃ āyatiṃ anuppādadhammaṃ no ca vata re vattabbe  gihissa arahāti
gihissa arahāti āmantā atthi koci gihī gihisaṃyojanaṃ  appahāya diṭṭheva dhamme  dukkhassantakaroti  natthi hañci natthi koci gihī gihisaṃyojanaṃ appahāya diṭṭheva dhamme dukkhassantakaro no ca vata re vattabbe  gihissa arahāti
gihissa arahāti āmantā nanu vacchagotto paribbājako bhagavantaṃ etadavoca  atthi nu kho bho gotama koci gihī gihisaṃyojanaṃ appahāya kāyassa bhedā dukkhassantakaroti natthi kho vaccha koci gihī gihisaṃyojanaṃ appahāya kāyassa bhedā dukkhassantakaroti attheva suttantoti āmantā  tena hi na vattabbaṃ  gihissa arahāti
gihissa arahāti āmantā arahā methunaṃ dhammaṃ paṭiseveyya methunaṃ uppādeyya puttasambādhasayanaṃ ajjhāvaseyya kāsikacandanaṃ paccanubhaveyya mālāgandhavilepanaṃ dhāreyya jātarūparajataṃ sādiyeyya ajeḷakaṃ paṭiggaṇheyya kukkuṭasūkaraṃ paṭiggaṇheyya hatthigavassavaḷavaṃ paṭiggaṇheyya tittiravaṭṭakamorakapiñjaraṃ  paṭiggaṇheyya cittavaṇḍavālamoḷiṃ  dhāreyya odātāni vatthāni dīghadasāni dhāreyya yāvajīvaṃ agāriyabhūto assāti na hevaṃ vattabbe
na  vattabbaṃ  gihissa arahāti āmantā nanu yaso kulaputto uttiyo gahapati setu māṇavo gihibyañjanena arahattaṃ pattoti āmantā hañci yaso kulaputto uttiyo gahapati setu māṇavo gihibyañjanena arahattaṃ  patto tena vata re vattabbe  gihissa arahāti



 saha upapattiyā arahāti āmantā saha upapattiyā sotāpanno hotīti na hevaṃ vattabbe
saha  upapattiyā arahāti āmantā  saha upapattiyā sakadāgāmī hotīti na hevaṃ vattabbe
saha upapattiyā arahāti āmantā saha upapattiyā anāgāmī hotīti na hevaṃ vattabbe
saha upapattiyā sotāpanno na hotīti āmantā hañci saha upapattiyā sotāpanno na hoti no ca vata re vattabbe  saha upapattiyā arahāti
saha upapattiyā sakadāgāmī na hotīti āmantā hañci saha upapattiyā sakadāgāmī na hoti no ca vata re vattabbe  saha upapattiyā arahāti
saha upapattiyā anāgāmī na hotīti āmantā hañci  saha upapattiyā anāgāmī na hoti no ca vata re vattabbe  saha upapattiyā arahāti
 saha upapattiyā arahāti āmantā sāriputto thero saha upapattiyā arahāti na hevaṃ vattabbe mahāmoggallāno thero   mahākassapo thero mahākaccāno thero mahākoṭṭhiko thero mahāpanthako thero saha upapattiyā arahāti na hevaṃ vattabbe
sāriputto thero na saha upapattiyā arahāti āmantā hañci sāriputto thero na saha upapattiyā arahā no ca vata re vattabbe  saha upapattiyā arahāti
mahāmoggallāno thero mahākassapo thero mahākaccāno thero mahākoṭṭhiko thero mahāpanthako thero na saha upapattiyā arahāti āmantā hañci  mahāpanthako thero na saha upapattiyā arahā no ca vata re vattabbe  saha upapattiyā arahāti
 saha  upapattiyā arahāti āmantā upapattesiyena cittena arahattaṃ sacchikaroti lokiyena sāsavena saṃkilesiyenāti  na hevaṃ vattabbe
saha upapattiyā arahāti āmantā upapattesiyaṃ cittaṃ niyyānikaṃ khayagāmī bodhagāmī apacayagāmī anāsavaṃ asaṃkilesiyanti na hevaṃ vattabbe
nanu upapattesiyaṃ cittaṃ aniyyānikaṃ na khayagāmi na bodhagāmi na apacayagāmi sāsavaṃ saṃkilesiyanti āmantā hañci upapattesiyaṃ cittaṃ aniyyānikaṃ na khayagāmi na bodhagāmi na apacayagāmi sāsavaṃ saṃkilesiyaṃ no ca vata re vattabbe  saha upapattiyā arahāti
saha upapattiyā arahāti āmantā upapattesiyena cittena rāgaṃ pajahati dosaṃ pajahati mohaṃ pajahati anottappaṃ pajahatīti na hevaṃ vattabbe
saha upapattiyā arahāti āmantā upapattesiyaṃ cittaṃ maggo satipaṭṭhānaṃ sammappadhānaṃ iddhipādo indriyaṃ balaṃ bojjhaṅgoti na hevaṃ vattabbe
saha upapattiyā arahāti āmantā upapattesiyena cittena dukkhaṃ parijānāti samudayaṃ pajahati nirodhaṃ sacchikaroti maggaṃ bhāvetīti na  hevaṃ vattabbe  saha upapattiyā arahāti āmantā cuticittaṃ  maggacittaṃ upapattesiyaṃ cittaṃ phalacittanti na hevaṃ vattabbe



 arahato  sabbe dhammā anāsavāti āmantā maggo phalaṃ nibbānaṃ sotāpattimaggo sotāpattiphalaṃ sakadāgāmimaggo sakadāgāmiphalaṃ anāgāmimaggo anāgāmiphalaṃ arahattamaggo arahattaphalaṃ satipaṭṭhānaṃ sammappadhānaṃ iddhipādo indriyaṃ balaṃ bojjhaṅgoti na hevaṃ vattabbe
arahato sabbe dhammā anāsavāti āmantā arahato cakkhuṃ anāsavanti na hevaṃ vattabbe arahato cakkhuṃ anāsavanti āmantā maggo phalaṃ nibbānaṃ sotāpattimaggo sotāpattiphalaṃ bojjhaṅgoti na hevaṃ vattabbe
arahato sotaṃ arahato ghānaṃ arahato jivhā arahato kāyo anāsavoti na hevaṃ vattabbe  arahato kāyo anāsavoti āmantā maggo phalaṃ nibbānaṃ sotāpattimaggo sotāpattiphalaṃ bojjhaṅgoti na hevaṃ vattabbe
arahato kāyo anāsavoti āmantā arahato kāyo paggahaniggahupago chedanabhedanupago kākehi gijjhehi kulalehi sādhāraṇoti āmantā anāsavo  dhammo paggahaniggahupago chedanabhedanupago kākehi gijjhehi kulalehi sādhāraṇoti na hevaṃ vattabbe 
arahato kāye visaṃ kameyya satthaṃ kameyya aggi kameyyāti āmantā anāsave dhamme visaṃ kameyya satthaṃ kameyya aggi kameyyāti na hevaṃ vattabbe
labbhā  arahato kāyo addubandhanena bandhituṃ rajjubandhanena bandhituṃ saṅkhalikabandhanena bandhituṃ gāmabandhanena bandhituṃ nigamabandhanena bandhituṃ nagarabandhanena bandhituṃ janapadabandhanena bandhituṃ  kaṇṭhapañcamehi bandhanehi bandhitunti āmantā labbhā anāsavo dhammo addubandhanena bandhituṃ rajjubandhanena bandhituṃ saṅkhalikabandhanena bandhituṃ gāmanigamanagarajanapadabandhanena bandhituṃ kaṇṭhapañcamehi bandhanehi bandhitunti na hevaṃ vattabbe
 yadi arahā puthujjanassa cīvaraṃ deti anāsavaṃ hutvā sāsavaṃ hotīti na hevaṃ vattabbe anāsavaṃ hutvā sāsavaṃ hotīti āmantā taññeva anāsavaṃ taṃ sāsavanti na hevaṃ vattabbe taññeva anāsavaṃ taṃ sāsavanti āmantā maggo anāsavo hutvā sāsavo hotīti na hevaṃ vattabbe phalaṃ satipaṭṭhānaṃ sammappadhānaṃ iddhipādo indriyaṃ balaṃ bojjhaṅgo anāsavo hutvā sāsavo hotīti na  hevaṃ vattabbe
yadi arahā puthujjanassa piṇḍapātaṃ deti senāsanaṃ deti  gilānapaccayabhesajjaparikkhāraṃ deti anāsavo hutvā sāsavo hotīti na hevaṃ vattabbe anāsavo hutvā sāsavo hotīti āmantā taññeva anāsavaṃ taṃ sāsavanti na hevaṃ vattabbe taññeva anāsavaṃ taṃ sāsavanti āmantā maggo anāsavo hutvā sāsavo hotīti na hevaṃ vattabbe phalaṃ satipaṭṭhānaṃ sammappadhānaṃ iddhipādo indriyaṃ balaṃ bojjhaṅgo anāsavo hutvā sāsavo hotīti na hevaṃ vattabbe
yadi puthujjano arahato cīvaraṃ deti sāsavaṃ hutvā anāsavaṃ hotīti na hevaṃ vattabbe sāsavaṃ hutvā anāsavaṃ hotīti āmantā taññeva sāsavaṃ taṃ anāsavanti na hevaṃ vattabbe taññeva sāsavaṃ taṃ anāsavanti āmantā rāgo sāsavo hutvā anāsavo hotīti na hevaṃ vattabbe doso moho anottappaṃ sāsavaṃ hutvā anāsavaṃ hotīti na hevaṃ vattabbe
yadi puthujjano arahato piṇḍapātaṃ deti senāsanaṃ deti gilānapaccayabhesajjaparikkhāraṃ deti sāsavo hutvā anāsavo hotīti na hevaṃ vattabbe sāsavo hutvā anāsavo hotīti āmantā taññeva  sāsavaṃ taṃ anāsavanti na hevaṃ vattabbe taññeva sāsavaṃ  taṃ anāsavanti āmantā rāgo sāsavo hutvā anāsavo  hotīti  na hevaṃ vattabbe doso moho anottappaṃ sāsavaṃ hutvā anāsavaṃ hotīti na hevaṃ vattabbe
na vattabbaṃ  arahato sabbe dhammā anāsavāti āmantā nanu arahā anāsavoti āmantā hañci arahā anāsavo tena vata re vattabbe  arahato sabbe dhammā anāsavāti



 arahā catūhi phalehi samannāgatoti āmantā arahā catūhi phassehi catūhi vedanāhi catūhi saññāhi catūhi cetanāhi catūhi cittehi catūhi saddhāhi catūhi vīriyehi catūhi satīhi catūhi samādhīhi catūhi paññāhi samannāgatoti na hevaṃ vattabbe
anāgāmī tīhi phalehi samannāgatoti āmantā anāgāmī tīhi phassehi tīhi paññāhi samannāgatoti na hevaṃ vattabbe
sakadāgāmī dvīhi phalehi samannāgatoti āmantā sakadāgāmī dvīhi phassehi dvīhi paññāhi samannāgatoti na hevaṃ vattabbe
arahā  sotāpattiphalena samannāgatoti āmantā arahā  sotāpanno sattakkhattuparamo kolaṅkolo ekabījīti na hevaṃ vattabbe arahā sakadāgāmiphalena samannāgatoti āmantā arahā sakadāgāmīti na hevaṃ vattabbe   arahā anāgāmiphalena samannāgatoti āmantā arahā anāgāmī antarāparinibbāyī upahaccaparinibbāyī asaṅkhāraparinibbāyī sasaṅkhāraparinibbāyī uddhaṃsoto akaniṭṭhagāmīti na hevaṃ vattabbe
anāgāmī sotāpattiphalena samannāgatoti āmantā anāgāmī sotāpanno sattakkhattuparamo kolaṅkolo ekabījīti na hevaṃ vattabbe  anāgāmī sakadāgāmiphalena samannāgatoti āmantā anāgāmī sakadāgāmīti na hevaṃ vattabbe
sakadāgāmī sotāpattiphalena samannāgatoti āmantā sakadāgāmī sotāpanno sattakkhattuparamo kolaṅkolo ekabījīti na hevaṃ vattabbe
 sotāpattiphalena samannāgato sotāpannoti vattabboti āmantā arahā sotāpattiphalena samannāgatoti āmantā sveva arahā so sotāpannoti na hevaṃ vattabbe
sakadāgāmiphalena samannāgato sakadāgāmīti vattabboti āmantā  arahā sakadāgāmiphalena samannāgatoti āmantā sveva arahā so sakadāgāmīti na hevaṃ vattabbe
anāgāmiphalena samannāgato anāgāmīti vattabboti āmantā  arahā anāgāmiphalena samannāgatoti āmantā sveva arahā so anāgāmīti na hevaṃ vattabbe
sotāpattiphalena samannāgato sotāpannoti vattabboti āmantā anāgāmī sotāpattiphalena samannāgatoti āmantā sveva anāgāmī so sotāpannoti na hevaṃ vattabbe
sakadāgāmiphalena  samannāgato sakadāgāmīti vattabboti āmantā anāgāmī sakadāgāmiphalena samannāgatoti āmantā sveva anāgāmī so sakadāgāmīti na hevaṃ vattabbe
sotāpattiphalena samannāgato sotāpannoti vattabboti āmantā sakadāgāmī sotāpattiphalena samannāgatoti āmantā sveva sakadāgāmī so sotāpannoti na hevaṃ vattabbe
 arahā sotāpattiphalena samannāgatoti āmantā nanu arahā sotāpattiphalaṃ vītivattoti āmantā hañci arahā sotāpattiphalaṃ vītivatto no ca vata re vattabbe  arahā sotāpattiphalena samannāgatoti
arahā  sotāpattiphalaṃ vītivatto tena samannāgatoti āmantā arahā  sotāpattimaggaṃ vītivatto sakkāyadiṭṭhiṃ vicikicchaṃ sīlabbataparāmāsaṃ apāyagamanīyaṃ rāgaṃ apāyagamanīyaṃ dosaṃ apāyagamanīyaṃ mohaṃ vītivatto tena samannāgatoti na hevaṃ vattabbe
arahā sakadāgāmiphalena samannāgatoti āmantā nanu  arahā sakadāgāmiphalaṃ vītivattoti āmantā hañci arahā sakadāgāmiphalaṃ vītivatto no ca vata re vattabbe  arahā sakadāgāmiphalena samannāgatoti
arahā sakadāgāmiphalaṃ vītivatto tena samannāgatoti āmantā arahā sakadāgāmimaggaṃ vītivatto oḷārikaṃ kāmarāgaṃ oḷārikaṃ byāpādaṃ vītivatto tena samannāgatoti na hevaṃ vattabbe
arahā anāgāmiphalena samannāgatoti āmantā nanu arahā anāgāmiphalaṃ vītivattoti āmantā hañci arahā anāgāmiphalaṃ vītivatto no ca vata re vattabbe  arahā anāgāmiphalena samannāgatoti
arahā  anāgāmiphalaṃ vītivatto tena samannāgatoti āmantā arahā anāgāmimaggaṃ vītivatto aṇusahagataṃ kāmarāgaṃ aṇusahagataṃ byāpādaṃ vītivatto tena samannāgatoti na hevaṃ vattabbe
anāgāmī sotāpattiphalena samannāgatoti āmantā nanu anāgāmī sotāpattiphalaṃ vītivattoti āmantā hañci anāgāmī sotāpattiphalaṃ vītivatto no ca vata re vattabbe  anāgāmī sotāpattiphalena samannāgatoti
anāgāmī sotāpattiphalaṃ vītivatto tena samannāgatoti āmantā  anāgāmī sotāpattimaggaṃ vītivatto sakkāyadiṭṭhiṃ apāyagamanīyaṃ mohaṃ vītivatto tena samannāgatoti na hevaṃ vattabbe
anāgāmī sakadāgāmiphalena samannāgatoti āmantā nanu anāgāmī sakadāgāmiphalaṃ vītivattoti āmantā hañci anāgāmī sakadāgāmiphalaṃ vītivatto no ca vata re vattabbe  anāgāmī sakadāgāmiphalena samannāgatoti
anāgāmī  sakadāgāmiphalaṃ vītivatto tena samannāgatoti āmantā anāgāmī sakadāgāmimaggaṃ vītivatto oḷārikaṃ kāmarāgaṃ oḷārikaṃ byāpādaṃ vītivatto tena samannāgatoti na hevaṃ vattabbe
sakadāgāmī sotāpattiphalena samannāgatoti āmantā nanu sakadāgāmī sotāpattiphalaṃ vītivattoti āmantā hañci sakadāgāmī sotāpattiphalaṃ vītivatto no ca vata re vattabbe  sakadāgāmī sotāpattiphalena samannāgatoti
sakadāgāmī sotāpattiphalaṃ vītivatto tena samannāgatoti āmantā sakadāgāmī sotāpattimaggaṃ vītivatto sakkāyadiṭṭhiṃ apāyagamanīyaṃ mohaṃ vītivatto tena samannāgatoti na hevaṃ vattabbe
 na  vattabbaṃ  arahā catūhi phalehi samannāgatoti āmantā  nanu arahatā cattāri phalāni paṭiladdhāni tehi ca aparihīnoti āmantā  hañci arahatā cattāri phalāni paṭiladdhāni tehi ca aparihīno tena vata re vattabbe  arahā catūhi phalehi samannāgatoti
na vattabbaṃ  anāgāmī tīhi phalehi samannāgatoti āmantā nanu anāgāminā tīṇi phalāni paṭiladdhāni tehi ca aparihīnoti āmantā hañci anāgāminā tīṇi phalāni paṭiladdhāni tehi ca aparihīno tena vata re vattabbe  anāgāmī tīhi phalehi samannāgatoti
na vattabbaṃ  sakadāgāmī dvīhi phalehi samannāgatoti āmantā nanu sakadāgāminā dve phalāni paṭiladdhāni tehi ca aparihīnoti āmantā hañci sakadāgāminā dve phalāni paṭiladdhāni tehi ca aparihīno tena vata re vattabbe  sakadāgāmī dvīhi phalehi samannāgatoti
arahatā cattāri phalāni paṭiladdhāni tehi ca aparihīnoti arahā catūhi phalehi samannāgatoti āmantā arahatā cattāro maggā paṭiladdhā tehi ca aparihīnoti arahā catūhi maggehi samannāgatoti na hevaṃ vattabbe
anāgāminā tīṇi phalāni paṭiladdhāni tehi ca aparihīnoti anāgāmī tīhi phalehi samannāgatoti āmantā anāgāminā  tayo  maggā paṭiladdhā tehi ca aparihīnoti anāgāmī tīhi maggehi samannāgatoti na hevaṃ vattabbe
sakadāgāminā dve phalāni paṭiladdhāni tehi ca aparihīnoti sakadāgāmī dvīhi phalehi samannāgatoti āmantā sakadāgāminā  dve maggā paṭiladdhā tehi ca aparihīnoti sakadāgāmī dvīhi maggehi samannāgatoti na hevaṃ vattabbe



 arahā  chahi upekkhāhi samannāgatoti āmantā arahā chahi phassehi chahi vedanāhi chahi saññāhi chahi paññāhi samannāgatoti na hevaṃ vattabbe
arahā chahi upekkhāhi samannāgatoti āmantā arahā cakkhunā rūpaṃ passanto sotena saddaṃ suṇāti ghānena gandhaṃ ghāyati jivhāya rasaṃ sāyati kāyena phoṭṭhabbaṃ phusati manasā dhammaṃ vijānāti manasā dhammaṃ vijānanto cakkhunā rūpaṃ passati sotena saddaṃ suṇāti ghānena gandhaṃ ghāyati jivhāya rasaṃ sāyati kāyena phoṭṭhabbaṃ phusatīti na hevaṃ vattabbe
arahā chahi upekkhāhi samannāgatoti āmantā satataṃ  samitaṃ abbokiṇṇaṃ chahi upekkhāhi samannāgato samohito  cha upekkhāyo paccupaṭṭhitāti na hevaṃ vattabbe
na vattabbaṃ  arahā chahi upekkhāhi samannāgatoti āmantā nanu arahā chaḷaṅgupekkhoti āmantā hañci arahā chaḷaṅgupekkho tena vata re vattabbe  arahā chahi upekkhāhi samannāgatoti



 bodhiyā  buddhoti āmantā bodhiyā niruddhāya vigatāya paṭipassaddhāya abuddho hotīti na hevaṃ vattabbe
bodhiyā  buddhoti āmantā atītāya bodhiyā buddhoti na hevaṃ vattabbe atītāya bodhiyā buddhoti āmantā tāya bodhiyā bodhikaraṇīyaṃ karotīti na hevaṃ vattabbe
tāya bodhiyā bodhikaraṇīyaṃ karotīti āmantā tāya bodhiyā dukkhaṃ parijānāti samudayaṃ pajahati nirodhaṃ sacchikaroti maggaṃ bhāvetīti na hevaṃ vattabbe
bodhiyā buddhoti āmantā anāgatāya bodhiyā buddhoti  na hevaṃ vattabbe
anāgatāya bodhiyā buddhoti āmantā tāya bodhiyā bodhikaraṇīyaṃ karotīti na hevaṃ vattabbe
tāya bodhiyā bodhikaraṇīyaṃ karotīti āmantā tāya bodhiyā dukkhaṃ parijānāti maggaṃ bhāvetīti na hevaṃ vattabbe
paccuppannāya bodhiyā buddho tāya bodhiyā bodhikaraṇīyaṃ karotīti āmantā atītāya bodhiyā buddho tāya bodhiyā bodhikaraṇīyaṃ karotīti na  hevaṃ vattabbe
paccuppannāya bodhiyā buddho tāya bodhiyā dukkhaṃ parijānāti samudayaṃ pajahati nirodhaṃ sacchikaroti maggaṃ bhāvetīti āmantā atītāya bodhiyā buddho tāya bodhiyā dukkhaṃ parijānāti maggaṃ bhāvetīti na hevaṃ vattabbe
paccuppannāya bodhiyā buddho tāya bodhiyā bodhikaraṇīyaṃ karotīti āmantā anāgatāya bodhiyā buddho tāya bodhiyā bodhikaraṇīyaṃ karotīti na hevaṃ vattabbe
paccuppannāya  bodhiyā buddho tāya bodhiyā dukkhaṃ parijānāti maggaṃ bhāvetīti  āmantā anāgatāya bodhiyā buddho tāya bodhiyā dukkhaṃ parijānāti maggaṃ bhāvetīti na hevaṃ vattabbe
atītāya  bodhiyā buddho na ca tāya bodhiyā bodhikaraṇīyaṃ karotīti āmantā paccuppannāya bodhiyā buddho na ca tāya bodhiyā bodhikaraṇīyaṃ karotīti na hevaṃ vattabbe
atītāya bodhiyā buddho na ca tāya bodhiyā dukkhaṃ parijānāti maggaṃ bhāvetīti āmantā paccuppannāya bodhiyā buddho na ca tāya bodhiyā dukkhaṃ parijānāti maggaṃ bhāvetīti na hevaṃ vattabbe
anāgatāya bodhiyā buddho na ca tāya bodhiyā bodhikaraṇīyaṃ karotīti āmantā paccuppannāya bodhiyā buddho na ca tāya bodhiyā bodhikaraṇīyaṃ karotīti na  hevaṃ vattabbe
anāgatāya bodhiyā buddho na ca tāya bodhiyā dukkhaṃ parijānāti maggaṃ bhāvetīti āmantā paccuppannāya bodhiyā buddho na ca tāya bodhiyā dukkhaṃ parijānāti maggaṃ bhāvetīti na hevaṃ vattabbe
 atītāya bodhiyā buddho anāgatāya bodhiyā buddho paccuppannāya bodhiyā buddhoti āmantā tīhi bodhīhi buddhoti na hevaṃ vattabbe
tīhi bodhīhi buddhoti āmantā satataṃ samitaṃ abbokiṇṇaṃ tīhi bodhīhi samannāgato samohito tisso bodhiyo paccupaṭṭhitāti na hevaṃ vattabbe
na  vattabbaṃ  bodhiyā buddhoti āmantā nanu bodhipaṭilābhā buddhoti āmantā hañci bodhipaṭilābhā buddho tena vata re vattabbe  bodhiyā buddhoti
bodhipaṭilābhā  buddhoti bodhiyā buddhoti āmantā bodhipaṭilābhā bodhīti na hevaṃ vattabbe



 lakkhaṇasamannāgato  bodhisattoti āmantā padesalakkhaṇehi samannāgato padesabodhisattoti na hevaṃ vattabbe
lakkhaṇasamannāgato bodhisattoti āmantā  tibhāgalakkhaṇehi samannāgato tibhāgabodhisattoti na hevaṃ vattabbe
lakkhaṇasamannāgato bodhisattoti āmantā upaḍḍhalakkhaṇehi samannāgato upaḍḍhabodhisattoti na hevaṃ vattabbe
lakkhaṇasamannāgato bodhisattoti āmantā cakkavattisatto lakkhaṇasamannāgato cakkavattisatto bodhisattoti na hevaṃ vattabbe
cakkavattisatto lakkhaṇasamannāgato cakkavattisatto bodhisattoti āmantā yādiso bodhisattassa pubbayogo pubbacariyā dhammakkhānaṃ  dhammadesanā tādiso cakkavattisattassa pubbayogo pubbacariyā dhammakkhānaṃ dhammadesanāti na hevaṃ vattabbe
 yathā bodhisattassa jāyamānassa devā paṭhamaṃ paṭiggaṇhanti pacchā manussā  evamevaṃ  cakkavattisattassa jāyamānassa devā paṭhamaṃ paṭiggaṇhanti pacchā manussāti na hevaṃ vattabbe
yathā bodhisattassa jāyamānassa cattāro naṃ devaputtā paṭiggahetvā mātu purato ṭhapenti  attamanā devi hohi! mahesakkho te putto uppannoti evamevaṃ cakkavattisattassa jāyamānassa cattāro naṃ devaputtā paṭiggahetvā mātu purato ṭhapenti  attamanā devi hohi! mahesakkho te putto uppannoti na hevaṃ vattabbe
yathā bodhisattassa jāyamānassa dve udakassa dhārā antalikkhā pātubhavanti  ekā sītassa ekā uṇhassa  yena bodhisattassa udakakiccaṃ karonti mātu ca evamevaṃ cakkavattisattassa  jāyamānassa dve udakassa dhārā antalikkhā pātubhavanti  ekā sītassa ekā uṇhassa  yena  cakkavattisattassa udakakiccaṃ karonti mātu cāti na hevaṃ vattabbe
yathā sampatijāto bodhisatto samehi pādehi patiṭṭhahitvā uttarena abhimukho sattapadavītihārena gacchati setamhi chatte anudhāriyamāne sabbā ca disā viloketi āsabhiñca vācaṃ bhāsati  aggohamasmi  lokassa jeṭṭhohamasmi lokassa seṭṭhohamasmi lokassa ayamantimā jāti natthi dāni punabbhavoti evamevaṃ sampatijāto cakkavattisatto samehi pādehi patiṭṭhahitvā uttarena abhimukho sattapadavītihārena gacchati setamhi chatte anudhāriyamāne sabbā ca disā viloketi āsabhiñca vācaṃ bhāsati  aggohamasmi lokassa jeṭṭhohamasmi lokassa seṭṭhohamasmi lokassa ayamantimā jāti natthi dāni punabbhavoti na hevaṃ vattabbe
yathā bodhisattassa jāyamānassa mahato ālokassa mahato obhāsassa mahato bhūmicālassa pātubhāvo hoti evamevaṃ cakkavattisattassa jāyamānassa mahato ālokassa mahato obhāsassa mahato bhūmicālassa pātubhāvo hotīti na hevaṃ vattabbe
yathā  bodhisattassa pakatikāyo samantā byāmaṃ obhāsati evamevaṃ cakkavattisattassa pakatikāyo samantā byāmaṃ obhāsatīti na hevaṃ vattabbe
yathā bodhisatto mahāsupinaṃ passati evamevaṃ cakkavattisatto mahāsupinaṃ passatīti na hevaṃ vattabbe
 na vattabbaṃ  lakkhaṇasamannāgato bodhisattoti āmantā nanu vuttaṃ bhagavatā  dvattiṃsimāni bhikkhave mahāpurisassa mahāpurisalakkhaṇāni yehi samannāgatassa  mahāpurisassa dveva gatiyo bhavanti anaññā ! sace agāraṃ ajjhāvasati rājā hoti cakkavattī dhammiko dhammarājā  cāturanto vijitāvī janapadatthāvariyappatto sattaratanasamannāgato tassimāni satta ratanāni bhavanti seyyathidaṃ  cakkaratanaṃ hatthiratanaṃ assaratanaṃ  maṇiratanaṃ itthiratanaṃ gahapatiratanaṃ pariṇāyakaratanameva sattamaṃ parosahassaṃ kho panassa puttā bhavanti sūrā vīraṅgarūpā parasenappamaddanā so imaṃ pathaviṃ sāgarapariyantaṃ adaṇḍena asatthena dhammena abhivijiya ajjhāvasati sace kho pana agārasmā anagāriyaṃ pabbajati arahaṃ hoti sammāsambuddho loke vivaṭṭacchadoti  attheva suttantoti āmantā tena hi lakkhaṇasamannāgato bodhisattoti



 bodhisatto kassapassa bhagavato pāvacane okkantaniyāmo caritabrahmacariyoti  āmantā bodhisatto kassapassa bhagavato sāvakoti na hevaṃ vattabbe
bodhisatto  kassapassa bhagavato sāvakoti āmantā sāvako hutvā buddho hotīti na hevaṃ vattabbe
sāvako hutvā buddho hotīti āmantā anussaviyoti na  hevaṃ vattabbe
anussaviyoti  āmantā nanu bhagavā sayambhūti āmantā hañci bhagavā sayambhū no ca vata re vattabbe  anussaviyoti
bodhisatto kassapassa bhagavato pāvacane okkantaniyāmo caritabrahmacariyoti āmantā bhagavatā bodhiyā mūle tīṇeva sāmaññaphalāni abhisambuddhānīti na hevaṃ vattabbe
nanu bhagavatā bodhiyā mūle cattāri sāmaññaphalāni abhisambuddhānīti āmantā hañci bhagavatā bodhiyā mūle cattāri sāmaññaphalāni abhisambuddhāni no ca vata re vattabbe  bodhisatto kassapassa bhagavato pāvacane okkantaniyāmo caritabrahmacariyoti
 bodhisatto  kassapassa bhagavato pāvacane okkantaniyāmo caritabrahmacariyoti āmantā bodhisatto dukkarakāriyaṃ akāsīti āmantā dassanasampanno puggalo dukkarakāriyaṃ kareyyāti na hevaṃ vattabbe
bodhisatto aparantapaṃ  akāsi aññaṃ satthāraṃ uddisīti āmantā dassanasampanno puggalo aññaṃ satthāraṃ uddiseyyāti na hevaṃ vattabbe
āyasmā ānando bhagavato pāvacane okkantaniyāmo caritabrahmacariyo āyasmā ānando bhagavato sāvakoti āmantā bodhisatto kassapassa bhagavato pāvacane okkantaniyāmo caritabrahmacariyo  bodhisatto kassapassa bhagavato sāvakoti na  hevaṃ vattabbe
citto  gahapati hatthako āḷavako bhagavato pāvacane okkantaniyāmo caritabrahmacariyo citto gahapati hatthako āḷavako bhagavato sāvakoti āmantā bodhisatto kassapassa bhagavato pāvacane okkantaniyāmo caritabrahmacariyo bodhisatto kassapassa bhagavato sāvakoti na hevaṃ vattabbe
bodhisatto kassapassa bhagavato pāvacane okkantaniyāmo caritabrahmacariyo na ca kassapassa bhagavato sāvakoti āmantā āyasmā ānando bhagavato pāvacane okkantaniyāmo caritabrahmacariyo na ca bhagavato sāvakoti na hevaṃ vattabbe
bodhisatto kassapassa bhagavato pāvacane okkantaniyāmo caritabrahmacariyo na ca kassapassa bhagavato sāvakoti āmantā citto gahapati hatthako āḷavako bhagavato pāvacane okkantaniyāmo caritabrahmacariyo na ca bhagavato sāvakoti na hevaṃ vattabbe
bodhisatto kassapassa bhagavato pāvacane okkantaniyāmo caritabrahmacariyo na ca kassapassa bhagavato sāvakoti āmantā sāvako jātiṃ vītivatto asāvako hotīti na hevaṃ vattabbe
 na  vattabbaṃ  bodhisatto kassapassa bhagavato pāvacane okkantaniyāmo caritabrahmacariyoti āmantā nanu vuttaṃ bhagavatā   kassape ahaṃ ānanda bhagavati brahmacariyaṃ acariṃ āyatiṃ sambodhāyāti! attheva suttantoti āmantā  tena hi na vattabbaṃ  bodhisatto kassapassa bhagavato pāvacane okkantaniyāmo caritabrahmacariyoti
bodhisatto kassapassa bhagavato pāvacane okkantaniyāmo caritabrahmacariyoti āmantā nanu vuttaṃ bhagavatā 
sabbābhibhū sabbavidūhamasmi
sabbesu dhammesu anupalitto
sabbañjaho  taṇhakkhaye vimutto
sayaṃ abhiññāya kamuddiseyyaṃ
na me ācariyo atthi sadiso me na vijjati
sadevakasmiṃ lokasmiṃ natthi me paṭipuggalo
ahañhi arahā loke ahaṃ satthā anuttaro
ekomhi sammāsambuddho sītibhūtosmi nibbuto
dhammacakkaṃ pavattetuṃ gacchāmi kāsinaṃ puraṃ
andhībhūtasmiṃ  lokasmiṃ āhañchaṃ  amatadundubhinti 
yathā kho tvaṃ āvuso paṭijānāsi arahasi anantajinoti
mādisā ve jinā honti ye pattā āsavakkhayaṃ
jitā me pāpakā dhammā tasmāhaṃ upaka jinoti 
attheva suttantoti āmantā tena  hi na vattabbaṃ  bodhisatto kassapassa  bhagavato pāvacane okkantaniyāmo caritabrahmacariyoti
bodhisatto kassapassa bhagavato pāvacane okkantaniyāmo caritabrahmacariyoti āmantā nanu vuttaṃ bhagavatā  idaṃ dukkhaṃ ariyasaccanti me bhikkhave pubbe ananussutesu dhammesu cakkhuṃ udapādi ñāṇaṃ udapādi paññā  udapādi vijjā udapādi āloko udapādi taṃ kho panidaṃ dukkhaṃ ariyasaccaṃ pariññeyyanti me bhikkhave pariññātanti me bhikkhave pubbe ananussutesu dhammesu cakkhuṃ udapādi āloko udapādi idaṃ dukkhasamudayaṃ ariyasaccanti me bhikkhave taṃ kho panidaṃ dukkhasamudayaṃ  ariyasaccaṃ pahātabbanti me bhikkhave pahīnanti me bhikkhave idaṃ dukkhanirodhaṃ  ariyasaccanti me bhikkhave taṃ kho panidaṃ dukkhanirodhaṃ  ariyasaccaṃ sacchikātabbanti me bhikkhave sacchikatanti me bhikkhave idaṃ dukkhanirodhagāminī paṭipadā ariyasaccanti me bhikkhave taṃ kho panidaṃ dukkhanirodhagāminī paṭipadā ariyasaccaṃ bhāvetabbanti me bhikkhave bhāvitanti me bhikkhave pubbe ananussutesu dhammesu cakkhuṃ udapādi ñāṇaṃ udapādi paññā udapādi vijjā udapādi āloko udapādīti  attheva suttantoti āmantā tena hi na vattabbaṃ  bodhisatto kassapassa bhagavato pāvacane okkantaniyāmo caritabrahmacariyoti



 arahattasacchikiriyāya  paṭipanno puggalo tīhi phalehi samannāgatoti āmantā arahattasacchikiriyāya paṭipanno puggalo catūhi phassehi  catūhi vedanāhi catūhi saññāhi catūhi cetanāhi catūhi cittehi catūhi saddhāhi catūhi vīriyehi catūhi satīhi catūhi samādhīhi catūhi paññāhi samannāgatoti na hevaṃ vattabbe
anāgāmiphalasacchikiriyāya paṭipanno puggalo dvīhi phalehi samannāgatoti āmantā anāgāmiphalasacchikiriyāya paṭipanno puggalo tīhi phassehi tīhi vedanāhi tīhi paññāhi samannāgatoti na hevaṃ vattabbe
sakadāgāmiphalasacchikiriyāya  paṭipanno puggalo sotāpattiphalena samannāgatoti āmantā sakadāgāmiphalasacchikiriyāya paṭipanno puggalo dvīhi phassehi dvīhi vedanāhi dvīhi paññāhi samannāgatoti na hevaṃ vattabbe
arahattasacchikiriyāya  paṭipanno puggalo sotāpattiphalena samannāgatoti āmantā arahattasacchikiriyāya paṭipanno puggalo sotāpanno sattakkhattuparamo kolaṅkolo ekabījīti na hevaṃ vattabbe
arahattasacchikiriyāya  paṭipanno puggalo sakadāgāmiphalena samannāgatoti āmantā arahattasacchikiriyāya paṭipanno puggalo sakadāgāmīti na hevaṃ vattabbe
arahattasacchikiriyāya paṭipanno puggalo anāgāmiphalena samannāgatoti āmantā arahattasacchikiriyāya paṭipanno puggalo anāgāmī antarāparinibbāyī upahaccaparinibbāyī asaṅkhāraparinibbāyī sasaṅkhāraparinibbāyī uddhaṃsoto akaniṭṭhagāmīti na hevaṃ vattabbe
anāgāmiphalasacchikiriyāya paṭipanno puggalo sotāpattiphalena samannāgatoti āmantā  anāgāmiphalasacchikiriyāya paṭipanno puggalo sotāpanno sattakkhattuparamo kolaṅkolo ekabījīti na hevaṃ vattabbe
anāgāmiphalasacchikiriyāya paṭipanno puggalo sakadāgāmiphalena samannāgatoti āmantā anāgāmiphalasacchikiriyāya paṭipanno puggalo sakadāgāmīti na hevaṃ vattabbe
sakadāgāmiphalasacchikiriyāya paṭipanno puggalo sotāpattiphalena samannāgatoti āmantā sakadāgāmiphalasacchikiriyāya paṭipanno puggalo sotāpanno sattakkhattuparamo kolaṅkolo ekabījīti na hevaṃ vattabbe
 sotāpattiphalena samannāgato sotāpannoti vattabboti āmantā  arahattasacchikiriyāya paṭipanno puggalo sotāpattiphalena  samannāgatoti āmantā sveva arahattasacchikiriyāya paṭipanno puggalo so sotāpannoti na hevaṃ vattabbe
sakadāgāmiphalena  samannāgato sakadāgāmīti vattabboti āmantā arahattasacchikiriyāya paṭipanno puggalo sakadāgāmiphalena samannāgatoti āmantā sveva arahattasacchikiriyāya paṭipanno puggalo so sakadāgāmīti na hevaṃ vattabbe
anāgāmiphalena samannāgato anāgāmīti vattabboti āmantā arahattasacchikiriyāya paṭipanno puggalo anāgāmiphalena samannāgatoti āmantā  sveva arahattasacchikiriyāya paṭipanno puggalo so anāgāmīti na hevaṃ vattabbe
sotāpattiphalena samannāgato sotāpannoti vattabboti āmantā anāgāmiphalasacchikiriyāya paṭipanno puggalo sotāpattiphalena samannāgatoti āmantā sveva anāgāmiphalasacchikiriyāya paṭipanno puggalo so sotāpannoti na hevaṃ vattabbe
sakadāgāmiphalena samannāgato sakadāgāmīti vattabboti āmantā anāgāmiphalasacchikiriyāya paṭipanno puggalo sakadāgāmiphalena samannāgatoti āmantā sveva anāgāmiphalasacchikiriyāya paṭipanno puggalo so sakadāgāmīti na hevaṃ vattabbe
sotāpattiphalena samannāgato sotāpannoti vattabboti āmantā  sakadāgāmiphalasacchikiriyāya paṭipanno puggalo sotāpattiphalena samannāgatoti āmantā sveva sakadāgāmiphalasacchikiriyāya paṭipanno puggalo so sotāpannoti na hevaṃ vattabbe
 arahattasacchikiriyāya paṭipanno puggalo sotāpattiphalena samannāgatoti āmantā nanu arahattasacchikiriyāya paṭipanno puggalo sotāpattiphalaṃ vītivattoti āmantā hañci arahattasacchikiriyāya paṭipanno puggalo sotāpattiphalaṃ vītivatto no ca vata re vattabbe  arahattasacchikiriyāya  paṭipanno puggalo sotāpattiphalena samannāgatoti
arahattasacchikiriyāya  paṭipanno puggalo sotāpattiphalaṃ vītivatto tena samannāgatoti āmantā arahattasacchikiriyāya paṭipanno puggalo sotāpattimaggaṃ vītivatto sakkāyadiṭṭhiṃ vicikicchaṃ sīlabbataparāmāsaṃ apāyagamanīyaṃ rāgaṃ apāyagamanīyaṃ dosaṃ apāyagamanīyaṃ mohaṃ vītivatto tena samannāgatoti na hevaṃ vattabbe
arahattasacchikiriyāya paṭipanno puggalo sakadāgāmiphalena samannāgatoti āmantā nanu arahattasacchikiriyāya paṭipanno puggalo sakadāgāmiphalaṃ vītivattoti āmantā hañci arahattasacchikiriyāya paṭipanno puggalo sakadāgāmiphalaṃ vītivatto no ca vata re vattabbe  arahattasacchikiriyāya paṭipanno puggalo sakadāgāmiphalena samannāgatoti
arahattasacchikiriyāya  paṭipanno puggalo sakadāgāmiphalaṃ vītivatto tena samannāgatoti āmantā arahattasacchikiriyāya paṭipanno puggalo sakadāgāmimaggaṃ vītivatto oḷārikaṃ kāmarāgaṃ oḷārikaṃ byāpādaṃ vītivatto tena samannāgatoti na hevaṃ vattabbe
arahattasacchikiriyāya paṭipanno puggalo anāgāmiphalena samannāgatoti āmantā nanu arahattasacchikiriyāya paṭipanno puggalo anāgāmiphalaṃ vītivattoti āmantā hañci arahattasacchikiriyāya paṭipanno puggalo anāgāmiphalaṃ vītivatto no ca vata re vattabbe  arahattasacchikiriyāya paṭipanno puggalo anāgāmiphalena samannāgatoti
arahattasacchikiriyāya  paṭipanno puggalo anāgāmiphalaṃ vītivatto tena samannāgatoti āmantā arahattasacchikiriyāya paṭipanno puggalo anāgāmimaggaṃ vītivatto aṇusahagataṃ kāmarāgaṃ aṇusahagataṃ byāpādaṃ vītivatto tena samannāgatoti na hevaṃ vattabbe
 anāgāmiphalasacchikiriyāya paṭipanno puggalo sotāpattiphalena samannāgatoti āmantā nanu anāgāmiphalasacchikiriyāya paṭipanno puggalo sotāpattiphalaṃ vītivattoti āmantā hañci anāgāmiphalasacchikiriyāya paṭipanno puggalo sotāpattiphalaṃ  vītivatto no  ca vata re vattabbe  anāgāmiphalasacchikiriyāya paṭipanno puggalo sotāpattiphalena samannāgatoti
anāgāmiphalasacchikiriyāya  paṭipanno puggalo sotāpattiphalaṃ vītivatto tena samannāgatoti āmantā anāgāmiphalasacchikiriyāya paṭipanno puggalo sotāpattimaggaṃ vītivatto sakkāyadiṭṭhiṃ apāyagamanīyaṃ mohaṃ vītivatto tena samannāgatoti na hevaṃ vattabbe
anāgāmiphalasacchikiriyāya paṭipanno puggalo sakadāgāmiphalena samannāgatoti āmantā nanu anāgāmiphalasacchikiriyāya paṭipanno puggalo sakadāgāmiphalaṃ vītivattoti āmantā hañci anāgāmiphalasacchikiriyāya paṭipanno puggalo sakadāgāmiphalaṃ vītivatto no ca vata re vattabbe  anāgāmiphalasacchikiriyāya paṭipanno puggalo sakadāgāmiphalena samannāgatoti
anāgāmiphalasacchikiriyāya paṭipanno puggalo sakadāgāmiphalaṃ vītivatto tena samannāgatoti āmantā  anāgāmiphalasacchikiriyāya paṭipanno puggalo sakadāgāmimaggaṃ vītivatto oḷārikaṃ kāmarāgaṃ oḷārikaṃ byāpādaṃ vītivatto tena samannāgatoti na hevaṃ vattabbe
 sakadāgāmiphalasacchikiriyāya paṭipanno puggalo sotāpattiphalena samannāgatoti āmantā nanu sakadāgāmiphalasacchikiriyāya  paṭipanno puggalo sotāpattiphalaṃ vītivattoti āmantā hañci sakadāgāmiphalasacchikiriyāya paṭipanno puggalo sotāpattiphalaṃ vītivatto no ca vata re vattabbe  sakadāgāmiphalasacchikiriyāya paṭipanno puggalo sotāpattiphalena samannāgatoti
sakadāgāmiphalasacchikiriyāya paṭipanno puggalo sotāpattiphalaṃ vītivatto tena samannāgatoti āmantā sakadāgāmiphalasacchikiriyāya paṭipanno puggalo sotāpattimaggaṃ vītivatto  sakkāyadiṭṭhiṃ apāyagamanīyaṃ mohaṃ vītivatto tena samannāgatoti na hevaṃ vattabbe
 na vattabbaṃ  arahattasacchikiriyāya paṭipanno puggalo tīhi phalehi samannāgatoti āmantā nanu arahattasacchikiriyāya paṭipannena puggalena tīṇi phalāni paṭiladdhāni tehi ca aparihīnoti āmantā hañci arahattasacchikiriyāya paṭipannena puggalena tīṇi phalāni paṭiladdhāni tehi  ca aparihīno tena vata re vattabbe  arahattasacchikiriyāya paṭipanno puggalo tīhi phalehi samannāgatoti
na vattabbaṃ  anāgāmiphalasacchikiriyāya paṭipanno puggalo dvīhi phalehi samannāgatoti āmantā nanu anāgāmiphalasacchikiriyāya paṭipannena puggalena  dve phalāni paṭiladdhāni tehi ca aparihīnoti āmantā hañci anāgāmiphalasacchikiriyāya paṭipannena puggalena dve phalāni paṭiladdhāni tehi ca aparihīno tena vata  re vattabbe  anāgāmiphalasacchikiriyāya paṭipanno puggalo dvīhi phalehi samannāgatoti
na vattabbaṃ  sakadāgāmiphalasacchikiriyāya paṭipanno puggalo sotāpattiphalena samannāgatoti āmantā nanu sakadāgāmiphalasacchikiriyāya paṭipannena puggalena sotāpattiphalaṃ paṭiladdhaṃ tena ca aparihīnoti āmantā hañci sakadāgāmiphalasacchikiriyāya paṭipannena puggalena sotāpattiphalaṃ paṭiladdhaṃ tena ca aparihīno tena vata re vattabbe  sakadāgāmiphalasacchikiriyāya paṭipanno puggalo sotāpattiphalena samannāgatoti
 arahattasacchikiriyāya paṭipannena puggalena tīṇi phalāni paṭiladdhāni tehi ca aparihīnoti arahattasacchikiriyāya paṭipanno puggalo tīhi phalehi samannāgatoti āmantā arahattasacchikiriyāya paṭipannena puggalena cattāro maggā paṭiladdhā tehi ca aparihīnoti arahattasacchikiriyāya paṭipanno puggalo catūhi maggehi samannāgatoti na hevaṃ vattabbe
anāgāmiphalasacchikiriyāya paṭipannena puggalena dve phalāni paṭiladdhāni tehi ca aparihīnoti  anāgāmiphalasacchikiriyāya paṭipanno puggalo dvīhi phalehi samannāgatoti āmantā anāgāmiphalasacchikiriyāya paṭipannena puggalena tayo maggā paṭiladdhā tehi ca aparihīnoti anāgāmiphalasacchikiriyāya paṭipanno puggalo tīhi  maggehi samannāgatoti na hevaṃ vattabbe
sakadāgāmiphalasacchikiriyāya paṭipannena puggalena sotāpattiphalaṃ paṭiladdhaṃ tena ca aparihīnoti sakadāgāmiphalasacchikiriyāya  paṭipanno puggalo  sotāpattiphalena samannāgatoti āmantā sakadāgāmiphalasacchikiriyāya paṭipannena puggalena dve maggā paṭiladdhā tehi ca aparihīnoti sakadāgāmiphalasacchikiriyāya paṭipanno puggalo dvīhi maggehi samannāgatoti na hevaṃ vattabbe



 sabbasaṃyojanānaṃ pahānaṃ arahattanti āmantā arahattamaggena sabbe saṃyojanā pahīyantīti na hevaṃ vattabbe
arahattamaggena sabbe saṃyojanā pahīyantīti āmantā arahattamaggena sakkāyadiṭṭhiṃ vicikicchaṃ sīlabbataparāmāsaṃ pajahatīti na hevaṃ vattabbe
arahattamaggena sakkāyadiṭṭhiṃ vicikicchaṃ sīlabbataparāmāsaṃ pajahatīti āmantā nanu tiṇṇaṃ saṃyojanānaṃ pahānaṃ sotāpattiphalaṃ vuttaṃ bhagavatāti āmantā hañci tiṇṇaṃ saṃyojanānaṃ pahānaṃ sotāpattiphalaṃ vuttaṃ bhagavatā no ca vata re vattabbe  arahattamaggena sabbe saṃyojanā pahīyantīti
 arahattamaggena  sabbe saṃyojanā pahīyantīti āmantā arahattamaggena oḷārikaṃ kāmarāgaṃ oḷārikaṃ byāpādaṃ pajahatīti na hevaṃ vattabbe
 arahattamaggena  oḷārikaṃ kāmarāgaṃ oḷārikaṃ byāpādaṃ pajahatīti āmantā nanu kāmarāgabyāpādānaṃ tanubhāvaṃ sakadāgāmiphalaṃ vuttaṃ bhagavatāti āmantā hañci kāmarāgabyāpādānaṃ tanubhāvaṃ sakadāgāmiphalaṃ vuttaṃ bhagavatā no ca vata re vattabbe  arahattamaggena sabbe saṃyojanā pahīyantīti
arahattamaggena  sabbe saṃyojanā pahīyantīti āmantā arahattamaggena aṇusahagataṃ kāmarāgaṃ aṇusahagataṃ byāpādaṃ pajahatīti na hevaṃ vattabbe
 arahattamaggena aṇusahagataṃ kāmarāgaṃ aṇusahagataṃ byāpādaṃ pajahatīti āmantā nanu kāmarāgabyāpādānaṃ anavasesappahānaṃ anāgāmiphalaṃ vuttaṃ bhagavatāti āmantā hañci kāmarāgabyāpādānaṃ anavasesappahānaṃ anāgāmiphalaṃ vuttaṃ bhagavatā no ca vata re vattabbe  arahattamaggena sabbe saṃyojanā pahīyantīti
arahattamaggena sabbe saṃyojanā pahīyantīti āmantā nanu rūparāgaarūparāgamānauddhaccaavijjāya anavasesappahānaṃ  arahattaṃ vuttaṃ bhagavatāti āmantā hañci rūparāgaarūparāgamānauddhaccaavijjāya anavasesappahānaṃ arahattaṃ vuttaṃ bhagavatā no ca vata re vattabbe  arahattamaggena sabbe saṃyojanā pahīyantīti
 na vattabbaṃ  sabbasaṃyojanānaṃ pahānaṃ arahattanti āmantā nanu arahato sabbe saṃyojanā pahīnāti āmantā  hañci arahato sabbe saṃyojanā pahīnā tena vata re vattabbe  sabbasaṃyojanānaṃ pahānaṃ arahattanti


tassuddānaṃ 
gihissa  arahā saha upapattiyā arahā arahato sabbe dhammā anāsavā arahā catūhi phalehi samannāgato evamevaṃ chahi upekkhāhi bodhiyā buddho salakkhaṇasamannāgato bodhisatto okkantaniyāmo caritabrahmacariyo paṭipannako phalena samannāgato sabbasaṃyojanānaṃ pahānaṃ arahattanti
