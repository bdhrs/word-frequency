

 cammakkhandhake nti uṇṇāmayaṃ pāvāraṇaṃ nti vihārapaccante chāyāyaṃ vihārassa vaḍḍhamānacchāyāyantipi vadanti

 suttattho pana suttavaṇṇanātoyeva gahetabboti etthāyaṃ suttavaṇṇanā ti  evaṃnāmake vane tasmiṃ kira paṭipāṭiyā pañca caṅkamanasatāni māpitāni tesu thero attano sappāyaṃ caṅkamanaṃ gahetvā samaṇadhammaṃ karoti tassa āraddhavīriyassa hutvā caṅkamato pādatalāni bhijjiṃsu jāṇūhi caṅkamato jāṇukānipi hatthatalānipi bhijjiṃsu chiddāni ahesuṃ evaṃ āraddhavīriyo viharanto obhāsanimittamattakampi dassetuṃ nāsakkhi tassa vīriyena kilamitakāyassa caṅkamanakoṭiyaṃ pāsāṇaphalake nisinnassa yo vitakko udapādi taṃ dassetuṃ tiādi vuttaṃ tattha ti paripuṇṇapaggahitavīriyā ti sace ahaṃ ugghaṭitaññū vā vipañcitaññū vā neyyo vā na me cittaṃ na vimucceyya addhā pana padaparamo yena me cittaṃ na muccatīti sanniṭṭhānaṃ katvā tiādīni cintesi tattha ti upayogatthe paccattaṃ
ti therassa cittācāraṃ ñatvā ayaṃ soṇo ajja sītavane padhānabhūmiyaṃ nisinno imaṃ vitakkaṃ vitakketi gantvāssa vitakkaṃ sahoḍḍhaṃ gaṇhitvā vīṇopamakammaṭṭhānaṃ kathessāmīti sītavane pāturahosi ti padhānikabhikkhū attano vasanaṭṭhāne ovadituṃ āgatassa buddhassa bhagavato nisīdanatthaṃ yathālābhena āsanampi paññapetvāva padhānaṃ karonti  aññaṃ alabhamānā purāṇapaṇṇāni saṅgharitvā upari saṅghāṭiṃ paññapenti theropi āsanaṃ paññapetvāva padhānaṃ akāsi taṃ sandhāya vuttaṃ paññatte āsaneti
ti satthā imassa bhikkhuno avasesakammaṭṭhānena attho natthi ayaṃ gandhabbasippe cheko ciṇṇavasī attano visaye kathiyamāne khippameva sallakkhessatīti vīṇopamaṃ kathetuṃ taṃ kiṃ maññasītiādimāha  nāma vīṇāya vādanakusalatā so ca tattha kusalo mātāpitaro hissa amhākaṃ putto aññaṃ sippaṃ sikkhanto kāyena kilamissati idaṃ pana āsane nisinneneva sakkā uggaṇhitunti gandhabbasippameva uggaṇhāpesuṃ tassa 
satta sarā tayo gāmā mucchanā ekavīsati
ṭhānā ekūnapaññāsa iccete saramaṇḍalāti 
ādikaṃ gandhabbasippaṃ sabbameva paguṇaṃ ahosi ti atiāyatā kharamucchanā ti sarasampannā ti kammakkhamā kammayoggā ti mandamucchanā ti majjhime sare ṭhapetvā mucchitā
nti atigāḷhaṃ ti uddhatabhāvāya saṃvattati nti atisithilaṃ ti kusītabhāvatthāya ti vīriyasampayuttaṃ samathaṃ adhiṭṭhāhi vīriyaṃ samathena yojehīti attho ti saddhādīnaṃ indriyānaṃ samataṃ samabhāvaṃ adhiṭṭhāhi tattha saddhaṃ paññāya paññañca saddhāya vīriyaṃ samādhinā samādhiñca vīriyena yojayatā indriyānaṃ samatā adhiṭṭhitā nāma hoti sati pana sabbatthikā sā sadāpi balavatīyeva vaṭṭati tañca pana nesaṃ yojanāvidhānaṃ   āgatanayena veditabbaṃ ti tasmiñca samabhāve sati yena ādāse mukhabimbeneva nimittena uppajjitabbaṃ taṃ samathanimittaṃ vipassanānimittaṃ magganimittaṃ phalanimittañca gaṇha nibbattehīti evamassa satthā arahatte pakkhipitvā kammaṭṭhānaṃ kathesi
ti samathanimittañca vipassanānimittañca aggahesi ti asahāyo ti vatthukāmehi ca kilesakāmehi ca kāyena ceva cittena ca vūpakaṭṭho ti  kammaṭṭhāne satiṃ  avijahanto ti kāyikacetasikavīriyātāpena ātāpo ātappati kilesehīti ātāpo vīriyaṃ ti kāye ca jīvite ca anapekkhatāya pesitatto vissaṭṭhaattabhāvo nibbāne vā pesitacitto ti kammaṭṭhānārambhato na cireneva ti eko nti bhagavato sāvakānaṃ arahantānaṃ abbhantaro eko mahāsāvako ahosīti attho
ti vutthabrahmacariyavāso ti catūhi maggehi kattabbaṃ katvā ṭhito ti khandhabhāraṃ kilesabhāraṃ abhisaṅkhārabhārañca otāretvā ṭhito ti sadattho vuccati arahattaṃ taṃ pattoti attho ti khīṇabhavabandhano ti sammā hetunā kāraṇena jānitvā vimutto ti cha kāraṇāni ti paṭivijjhitvā paccakkhaṃ katvā ṭhito hoti tiādi sabbaṃ arahattavasena vuttaṃ arahattañhi sabbakilesehi nikkhantattā  teheva pavivittattā  byāpajjābhāvato  upādānassa khayante uppannattā  taṇhāya khayante uppannattā  sammohābhāvato ti ca vuccati
nti paṭivedharahitaṃ kevalaṃ paṭivedhapaññāya asammissaṃ saddhāmattakaṃ nti punappunaṃ karaṇena vaḍḍhiṃ ti maggapaṭivedhena rāgassa vihatattāyeva nekkhammasaṅkhātaṃ arahattaṃ paṭivijjhitvā sacchikatvā ṭhito hoti phalasamāpattivihārena viharati tanninnamānasoyeva hotīti attho sesapadesupi eseva nayo
nti catupaccayalābhañca tesaṃyeva sukatabhāvañca vaṇṇabhaṇanañca ti icchamāno patthayamāno ti paviveke adhimutto ahanti evaṃ arahattaṃ byākarotīti attho
nti sīlañca vatañca parāmasitvā gahitaggahaṇamattaṃ ti sārabhāvena jānanto ti  abyāpajjaṃ arahattaṃ byākaroti imināva nayena sabbavāresu attho daṭṭhabbo apicettha nekkhammādhimuttoti imasmiṃyeva arahattaṃ kathitaṃ sesesu pañcasu nibbānanti eke vadanti apare asammohādhimuttoti  ettheva nibbānaṃ kathitaṃ sesesu arahattanti vadanti ayaṃ panettha sāro  sabbesvevetesu arahattampi nibbānampi kathitamevāti
ti balavanto dibbarūpasadisā ti etassa khīṇāsavassa cittaṃ gahetvā ṭhātuṃ na sakkonti kilesā hi uppajjamānā cittaṃ gaṇhanti nāma nti amissakataṃ kilesā hi ārammaṇena saddhiṃ cittaṃ missaṃ karonti tesaṃ abhāvā amissīkataṃ nti patiṭṭhitaṃ nti acalanappattaṃ ti tassa cesa cittassa uppādampi vayampi passati ti balavā vātakkhandho ti ekabhāgena cāletuṃ na sakkuṇeyya ti thūṇaṃ viya sabbabhāgato kampetuṃ na sakkuṇeyya ti vedhetvā pavedhetvā pātetuṃ na sakkuṇeyya
ti arahattaṃ paṭivijjhitvā ṭhitassa sesapadesupi arahattameva kathitaṃ ti upayogatthe sāmivacanaṃ ti cittassa ca asammohaṃ adhimuttassa nti āyatanānaṃ uppādañca vayañca disvā ti sammā hetunā nayena imāya vipassanāya paṭipattiyā phalasamāpattivasena cittaṃ vimuccati nibbānārammaṇe adhimuccati atha vā iminā khīṇāsavassa pubbabhāgapaṭipadā kathitā tassa hi āyatanuppādaṃ disvā imāya vipassanāya adhigatassa ariyamaggassa ānubhāvena sabbakilesehi sammā cittaṃ vimuccati evaṃ  tattha ti nibbutacittassa sesamettha uttānatthameva


ti  abhinavāriṭṭhaphalavaṇṇā udakena tintakākapattavaṇṇātipi vadanti

 abhijīvanti  etenāti  kintaṃ sippaṃ tenāha tiādi

ti uṇṇālomamayakambalehi uṇṇālomehi eva vā katapādukā ntiādīsu mokkhādhippāyena visāṇādīsu gahetuṃ vaṭṭatīti  vuttaṃ

nti ettha anujānāmi bhikkhave purisayuttaṃ anujānāmi bhikkhave hatthavaṭṭakanti evaṃ paccekavākyaparisamāpanaṃ adhippetanti āha ti nti pīṭhakayānaṃ nti andolikāyetaṃ adhivacanaṃ

ti āharimāni vāḷarūpāni akappiyarūpākulo akappiyamañco pallaṅkoti  vuttaṃ ti caturaṅgulādhikalomo kāḷakojavo caturaṅgulādhikāni kira tassa lomānīti vacanato caturaṅgulato heṭṭhā vaṭṭatīti vadanti ti bhitticchedādivasena vicitro uṇṇāmayattharaṇo ti uṇṇāmayalohitattharaṇo ti rukkhatūlalatātūlapoṭakītūlasaṅkhātānaṃ tiṇṇaṃ tūlānaṃ aññatarapuṇṇā tūlikā ti  ubhatodasaṃ uṇṇāmayattharaṇaṃ ti ekatodasaṃ uṇṇāmayattharaṇanti   vuttaṃ  pana uddalomīti ekato uggatapupphaṃ ekantalomīti ubhato uggatapupphanti vuttaṃ nti koseyyakasaṭamayanti  vuttaṃ nti ratanaparisibbanarahitaṃ  panettha ṭhapetvā  tūlikaṃ sabbāneva gonakādīni ratanaparisibbitāni vaṭṭantīti vuttaṃ tattha ṭhapetvā tūlikanti etena ratanaparisibbanarahitāpi tūlikā na vaṭṭatīti dīpeti ratanaparisibbitāni vaṭṭantīti iminā pana yāni ratanaparisibbitāni tāni bhūmattharaṇavasena yathānurūpaṃ mañcādīsu ca upanetuṃ vaṭṭatīti dīpitanti veditabbaṃ ettha ca vinayapariyāyaṃ patvā garuke ṭhātabbattā idha vuttanayenevettha vinicchayo veditabbo suttantikadesanāyaṃ pana gahaṭṭhānampi vasena vuttattā tesaṃ saṅgaṇhanatthaṃ ṭhapetvā tūlikaṃ vaṭṭantīti vuttanti apare
ti ajinamigacammehi tāni kira cammāni sukhumatarāni tasmā dupaṭṭatipaṭṭāni katvā sibbanti tena vuttaṃ ti uttaraṃ uparibhāgaṃ chādetīti  vitānaṃ tañca lohitavitānaṃ idhādhippetanti āha ti rattavitānesu ca kāsāvaṃ vaṭṭati kusumbhādirattameva na vaṭṭatīti  vuttaṃ nti pamāṇātikkantaṃ upadhānaṃ ettha ca kiñcāpi   alohitakāni dvepi vaṭṭantiyeva tato uttari labhitvā aññesaṃ dātabbāni dātuṃ asakkonto mañce tiriyaṃ attharitvā upari paccattharaṇaṃ datvā nipajjitumpi labhatīti avisesena vuttaṃ   pana agilānassa sīsupadhānañca pādupadhānañcāti dvayameva vaṭṭati gilānassa bimbohanāni santharitvā upari paccattharaṇaṃ datvā nipajjitumpi vaṭṭatīti vuttattā gilānoyeva mañce tiriyaṃ attharitvā nipajjituṃ labhatīti veditabbaṃ


nti apassāya nisīdituṃ

ti ettha pavatte pabbatetipi paṭhanti pavattanāmake pabbateti attho tiādīsu  nāmena soṇo nāma tīhi saraṇagamanehi  upāsakattapaṭivedanena upāsako koṭiagghanakassa kaṇṇapiḷandhanassa dhāraṇena koṭikaṇṇoti ca vattabbe kuṭikaṇṇoti evaṃ abhiññāto na sukumārasoṇoti adhippāyo ayañhi āyasmato mahākaccānassa santike dhammaṃ sutvā sāsane abhippasanno saraṇesu ca sīlesu ca patiṭṭhito papatake pabbate chāyūdakasampanne ṭhāne vihāraṃ kāretvā theraṃ tattha vasāpetvā catūhi paccayehi upaṭṭhāti tena vuttaṃ ti
so kālena kālaṃ therassa upaṭṭhānaṃ gacchati thero cassa dhammaṃ deseti tena saṃvegabahulo dhammacariyāyaṃ ussāhajāto viharati so ekadā satthena saddhiṃ vāṇijjatthāya ujjeniṃ gacchanto antarāmagge aṭaviyaṃ satthe niviṭṭhe rattiyaṃ janasambādhabhayena ekamantaṃ apakkamma niddaṃ upagañchi sattho paccūsavelāyaṃ uṭṭhāya gato na ekopi soṇaṃ pabodhesi sabbe vissaritvā agamiṃsu so pabhātāya rattiyā pabujjhitvā uṭṭhāya kañci apassanto satthena gatamaggaṃ gahetvā sīghaṃ sīghaṃ gacchanto ekaṃ vaṭarukkhaṃ upagañchi tattha addasa ekaṃ mahākāyaṃ virūpadassanaṃ bībhacchaṃ purisaṃ aṭṭhito muttāni attano maṃsāni sayameva khādantaṃ disvāna kosi tvanti pucchi petosmi bhanteti kasmā evaṃ karosīti attano pubbakammenāti kiṃ pana taṃ kammanti ahaṃ pubbe bhārukacchanagaravāsī kūṭavāṇijo hutvā paresaṃ santakaṃ vañcetvā khādiṃ samaṇe ca bhikkhāya upagate tumhākaṃ maṃsaṃ khādathāti akkosiṃ tena kammena etarahi imaṃ dukkhaṃ anubhavāmīti taṃ sutvā soṇo ativiya saṃvegaṃ paṭilabhi
tato  paraṃ gacchanto mukhato paggharitakāḷalohite dve petadārake passitvā tatheva pucchi tepissa attano kammaṃ kathesuṃ te kira bhārukacchanagare dārakakāle gandhavāṇijjāya jīvikaṃ kappentā attano mātari khīṇāsave nimantetvā bhojentiyā gehaṃ gantvā amhākaṃ santakaṃ kasmā samaṇānaṃ desi tayā dinnaṃ bhojanaṃ bhuñjanakasamaṇānaṃ mukhato kāḷalohitaṃ paggharatūti akkosiṃsu te tena kammena niraye paccitvā tassa vipākāvasesena petayoniyaṃ nibbattitvā tadā imaṃ dukkhaṃ anubhavanti tampi sutvā soṇo ativiya saṃvegajāto ahosi
so ujjeniṃ gantvā taṃ karaṇīyaṃ tīretvā kuraragharaṃ paccāgato theraṃ upasaṅkamitvā katapaṭisanthāro tamatthaṃ ārocesi theropissa pavattinivattīsu ādīnavānisaṃse vibhāvento dhammaṃ  desesi so theraṃ vanditvā gehaṃ gato sāyamāsaṃ bhuñjitvā sayanaṃ upagato thokaṃyeva niddāyitvā pabujjhitvā sayanatale nisajja yathāsutaṃ dhammaṃ paccavekkhituṃ āraddho tassa taṃ dhammaṃ paccavekkhato te ca petattabhāve anussarato saṃsāradukkhaṃ ativiya bhayānakaṃ hutvā upaṭṭhāsi pabbajjāya cittaṃ nami so vibhātāya rattiyā sarīrapaṭijagganaṃ katvā theraṃ upagantvā attano ajjhāsayaṃ ārocetvā pabbajjaṃ yāci tena vuttaṃ ti
tattha tiādipadānaṃ ayaṃ saṅkhepattho  yena yena ākārena ayyo mahākaccāno dhammaṃ deseti ācikkhati paññapeti paṭṭhapeti vivarati vibhajati uttāniṃ karoti pakāseti tena tena me upaparikkhato evaṃ hoti yadetaṃ sikkhattayabrahmacariyaṃ ekampi divasaṃ akhaṇḍaṃ katvā carimakacittaṃ pāpetabbatāya  ekadivasampi kilesamalena amalīnaṃ katvā carimakacittaṃ pāpetabbatāya  likhitasaṅkhasadisaṃ dhotasaṅkhasappaṭibhāgaṃ caritabbaṃ idaṃ na sukaraṃ agāraṃ ajjhāvasatā agāramajjhe vasantena ekantaparipuṇṇaṃ caritunti
evaṃ attano parivitakkitaṃ soṇo upāsako therassa ārocetvā taṃ paṭipajjitukāmo tiādimāha thero pana  na tāvassa ñāṇaṃ paripākaṃ gatanti upadhāretvā ñāṇaparipākaṃ āgamayamāno tiādinā pabbajjāchandaṃ nivāresi tattha nti adutiyaseyyaṃ ettha ca seyyāsīsena eko tiṭṭhati eko gacchati eko nisīdatītiādinā nayena vuttaṃ catūsu iriyāpathesu kāyavivekaṃ dīpeti na ekikā hutvā sayanamattaṃ nti ekabhattiko hoti rattūparato virato vikālabhojanāti  evaṃ vuttaṃ vikālabhojanā viratiṃ sandhāya vadati nti methunaviratibrahmacariyaṃ sikkhattayānuyogasaṅkhātaṃ sāsanabrahmacariyaṃ vā ti codanatthe nipāto ti geheyeva ti niccasīlauposathasīlaniyamādibhedaṃ pañcaṅgaṃ aṭṭhaṅgaṃ dasaṅgañca sīlaṃ tadanurūpañca samādhipaññābhāvanaṃ anuyuñja etañhi upāsakena pubbabhāge anuyuñjitabbaṃ buddhasāsanaṃ nāma tenāha nti
tattha nti cātuddasīpañcaddasīaṭṭhamīpāṭihārikapakkhasaṅkhātena kālena yuttaṃ yathāvuttakāle vā tuyhaṃ anuyuñjantassa yuttaṃ patirūpaṃ sakkuṇeyyaṃ na sabbakālaṃ sabbanti adhippāyo  sabbametaṃ ñāṇassa aparipakkattā tassa kāmānaṃ duppahānatāya sammā paṭipattiyaṃ yogyaṃ kārāpetuṃ vadati na pabbajjāchandaṃ nivāretuṃ ti pabbajituṃ ārambho ussāho ti indriyānaṃ aparipakkattā saṃvegassa ca nātitikkhabhāvato vūpasami kiñcāpi paṭippassambhi therena vuttavidhiṃ pana anutiṭṭhanto kālena kālaṃ theraṃ upasaṅkamitvā payirupāsanto dhammaṃ suṇāti tassa vuttanayeneva dutiyampi pabbajjāya cittaṃ uppajji therassa ca ārocesi dutiyampi thero paṭikkhipi tatiyavāre pana ñāṇassa paripakkabhāvaṃ ñatvā idāni naṃ pabbājetuṃ kāloti thero pabbājesi pabbajitañca taṃ tīṇi saṃvaccharāni atikkamitvā gaṇaṃ pariyesitvā upasampādesi taṃ sandhāya vuttaṃ ti
tattha ti katipayabhikkhuko tadā kira bhikkhū yebhuyyena majjhimadeseyeva vasiṃsu tasmā tattha katipayā eva ahesuṃ  te ca ekasmiṃ gāme eko ekasmiṃ nigame dveti evaṃ visuṃ visuṃ vasiṃsu ti dukkhena ti āyāsena ti tasmā tasmā gāmanigamādito therena hi katipaye bhikkhū ānetvā aññesu ānīyamānesu pubbe ānītā kenacideva karaṇīyena pakkamiṃsu kañci kālaṃ āgametvā puna tesu ānīyamānesu itare pakkamiṃsu evaṃ punappunaṃ ānayanena sannipāto cireneva ahosi theropi tadā ekavihārī ahosi tena vuttaṃ ti
ti vassaṃ upagantvā vusitavato ti evarūpo ca evarūpo ca evarūpāya nāma rūpakāyasampattiyā samannāgato evarūpāya dhammakāyasampattiyā samannāgatoti ti ettha pana puthujjanasaddhāya eva āyasmā soṇo bhagavantaṃ daṭṭhukāmo ahosi aparabhāge pana satthārā saddhiṃ ekagandhakuṭiyaṃ vasitvā paccūsasamayaṃ ajjhiṭṭho soḷasa aṭṭhakavaggiyāni satthu sammukhā aṭṭhiṃ katvā manasi katvā sabbaṃ cetasā samannāharitvā atthadhammapaṭisaṃvedī hutvā bhaṇanto dhammupasañhitapāmojjādimukhena samāhito sarabhaññapariyosāne vipassanaṃ paṭṭhapetvā saṅkhāre sammasanto anupubbena arahattaṃ pāpuṇi etadatthameva hissa bhagavatā attanā saddhiṃ ekagandhakuṭiyaṃ vāso āṇattoti vadanti
keci panāhu na ca mayā sammukhā diṭṭhoti idaṃ rūpakāyadassanameva sandhāya vuttaṃ āyasmā hi soṇo pabbajitvā therassa santike kammaṭṭhānaṃ gahetvā ghaṭento vāyamanto anupasampannova  sotāpanno hutvā upasampajjitvā upāsakāpi sotāpannā honti ahampi sotāpanno kimettha cittanti uparimaggatthāya vipassanaṃ vaḍḍhetvā antovasseyeva chaḷabhiñño hutvā visuddhipavāraṇāya pavāresi ariyasaccadassanena bhagavato dhammakāyo diṭṭho nāma hoti vuttañhetaṃ yo kho vakkali dhammaṃ passati so maṃ passatīti  tasmāssa dhammakāyadassanaṃ pageva siddhaṃ pavāretvā pana rūpakāyaṃ daṭṭhukāmo ahosīti
ntiādipadānaṃ  attho aṭṭhakathāyameva vutto tattha nti paṭipakkhabhūtānaṃ diṭṭhicittavipphanditānanti attho nti  vā dvattiṃsamahāpurisalakkhaṇaasītianubyañjanabyāmappabhāketumālālaṅkatāya samantapāsādikāya attano sarīrappabhāya sampattiyā rūpakāyadassanabyāvaṭassa janassa sabbabhāgato pasādāvahaṃ nti dasabalacatuvesārajjachaasādhāraṇañāṇaaṭṭhārasaāveṇikabuddhadhammappabhutiaparimāṇaguṇagaṇasamannāgatāya dhammakāyasampattiyā parikkhakajanassa pasādanīyaṃ pasīditabbayuttaṃ pasādakaṃ vā nti cakkhādipañcindriyalolatāvigamena vūpasantapañcindriyaṃ nti chaṭṭhassa manindriyassa nibbisevanabhāvūpagamanena vūpasantamānasaṃ nti lokuttarapaññāvimutticetovimuttisaṅkhātaṃ uttamaṃ damathaṃ samathañca anuppatvā adhigantvā ṭhitaṃ nti suparisuddhakāyasamācāratāya hatthapādakukkuccābhāvato davādiabhāvato ca kāyena dantaṃ nti suparisuddhavacīsamācāratāya niratthakavācābhāvato ravādiabhāvato ca vācāya guttaṃ nti suparisuddhamanosamācāratāya ariyiddhiyogena abyāvaṭaappaṭisaṅkhupekkhābhāvato ca manindriyavasena yatindriyaṃ nti chandādivasena agamanato pahīnānaṃ rāgādikilesānaṃ apunāgamanato apaccāgamanato kassacipi āgussa sabbathāpi akaraṇato punabbhavassa ca agamanatoti imehi kāraṇehi nāgaṃ ettha ca pāsādikanti iminā rūpakāyena bhagavato pamāṇabhūtataṃ dīpeti pasādanīyanti iminā dhammakāyena santindriyantiādinā sesehi pamāṇabhūtataṃ dīpeti tena catuppamāṇike lokasannivāse anavasesato sattānaṃ bhagavato pamāṇabhāvo pakāsitoti veditabbo ti ekagandhakuṭiyaṃ gandhakuṭi hi idha vihāroti adhippeto nti vasituṃ
ti  ajjhokāse nisajjāya vītināmetvā yasmā bhagavā āyasmato soṇassa samāpattisamāpajjanena paṭisanthāraṃ karonto sāvakasādhāraṇā sabbā samāpattiyo  anulomapaṭilomaṃ samāpajjanto bahudeva rattiṃ ajjhokāse nisajjāya vītināmetvā pāde pakkhāletvā vihāraṃ pāvisi tasmā āyasmāpi soṇo bhagavato adhippāyaṃ ñatvā tadanurūpaṃ sabbā tā samāpattiyo samāpajjanto bahudeva rattiṃ ajjhokāse  nisajjāya vītināmetvā pāde pakkhāletvā vihāraṃ pāvisīti keci vadanti pavisitvā ca bhagavatā anuññāto cīvaraṃ tirokaraṇīyaṃ katvāpi bhagavato pādapasse nisajjāya vītināmesi ti āṇāpesi nti bhikkhu tuyhaṃ dhammo bhāsituṃ upaṭṭhātu ñāṇamukhaṃ āgacchatu yathāsutaṃ yathāpariyattaṃ dhammaṃ bhaṇāhīti attho
ti aṭṭhakavaggabhūtāni dīni  soḷasa suttāni ti suttussāraṇasarena abhāsi sarabhaññavasena kathesīti attho ti ussāraṇāvasāne ti sammā uggahitāni ti suṭṭhu manasi katāni ekacco uggahaṇakāle sammā uggahetvāpi pacchā sajjhāyādivasena manasikaraṇakāle byañjanāni vā micchā ropeti padapaccābhaṭṭhaṃ vā karoti na evamayaṃ iminā pana sammadeva yathuggahitaṃ manasi katāni tena vuttaṃ sumanasikatānīti suṭṭhu manasi katānīti ti atthatopi suṭṭhu upadhāritāni atthe hi suṭṭhu upadhārite sakkā pāḷi sammā ussāretuṃ ti sithiladhanitādīnaṃ yathāvidhānaṃ vacanena parimaṇḍalapadabyañjanāya poriyā vācāya samannāgato ti vimuttāya etenassa vimuttavāditaṃ dasseti ti elaṃ vuccati doso taṃ na paggharatīti anelagalā tāya niddosāyāti attho atha vā ti anelāya ca agalāya ca niddosāya agalitapadabyañjanāya aparihīnapadabyañjanāyāti attho tathā hi naṃ bhagavā etadaggaṃ bhikkhave mama sāvakānaṃ bhikkhūnaṃ kalyāṇavākkaraṇānaṃ yadidaṃ soṇo kuṭikaṇṇoti  etadagge ṭhapesi ti yathādhippetaṃ atthaṃ ñāpetuṃ samatthāya
ti  so kira majjhimavayassa tatiye koṭṭhāse ṭhito ākappasampanno ca paresaṃ ciratarapabbajito viya khāyati taṃ sandhāya bhagavā pucchīti keci taṃ akāraṇaṃ evaṃ santaṃ samādhisukhaṃ anubhavituṃ yutto ettakaṃ kālaṃ kasmā pamādaṃ āpannosīti pana anuyuñjituṃ satthā kativassosīti taṃ pucchi tenevāha ti tattha ti kiṃkāraṇā ti evaṃ cirāyi kena kāraṇena evaṃ cirakālaṃ pabbajjaṃ anupagantvā agāramajjhe vasīti attho ti cirena  cirakālena mayā diṭṭho ti vatthukāmesu kilesakāmesu ca ti doso ti kāmesu ādīnave kenaci pakārena diṭṭhepi na tāvāhaṃ gharāvāsato nikkhamituṃ asakkhiṃ kasmā  uccāvacehi kiccakaraṇīyehi samupabyūḷho agāriyabhāvo tenevāha ti
ti kāmesu yathābhūtaṃ ādīnavadassino cittaṃ cirāyitvāpi gharāvāse na pakkhandati aññadatthu padumapalāse udakabindu viya vinivattatiyevāti etamatthaṃ sabbākārato viditvā nti pavattiṃ nivattiñca sammadeva jānanto pavattiyaṃ taṃnimitte ca na kadācipi ramatīti idamatthadīpakaṃ imaṃ udānaṃ udānesi
tattha ti sabbasmimpi saṅkhāraloke anicco dukkho vipariṇāmadhammotiādīnavaṃ dosaṃ paññācakkhunā passitvā etena vipassanācāro kathito nti sabbūpadhipaṭinissaggattā nirupadhiṃ nibbānadhammaṃ yathābhūtaṃ ñatvā nissaraṇavivekāsaṅkhatāmatasabhāvato maggañāṇena paṭivijjhitvā disvā ñatvāti imesaṃ padānaṃ ghataṃ pivitvā balaṃ hoti sīhaṃ disvā bhayaṃ hoti paññāya cassa disvā āsavā parikkhīṇā hontītiādīsu  viya hetuatthatā daṭṭhabbā ti kilesehi ārakattā ariyo sappuriso aṇumattepi pāpe na ramati kasmā ti suvisuddhakāyasamācārāditāya suci suddhapuggalo rājahaṃso viya uccāraṭṭhāne pāpe saṃkiliṭṭhadhamme na ramati nābhinandati pāpo  na ramatī sucintipi pāṭho tassattho  pāpo puggalo suciṃ anavajjaṃ vodānadhammaṃ na ramati aññadatthu gāmasūkarādayo viya uccāraṭṭhānaṃ asuciṃ saṃkilesadhammaṃyeva ramatīti paṭipakkhato desanaṃ parivatteti

ti kāḷamukhavānarajāti sesamettha pāḷito aṭṭhakathāto ca suviññeyyamevāti

