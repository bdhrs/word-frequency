

 dasakanipātassa  paṭhame avippaṭisāratthānīti avippaṭisārappayojanāni avippaṭisārānisaṃsānīti avippaṭisārudayāni etena avippaṭisāro nāma sīlasssa udayamattaṃ saṃvaddhitassa rukkhassa chāyāpupphasadisaṃ añño eva panānena nipphādetabbo samādhiādiguṇoti dasseti yāva maggāmaggañāṇadassanavisuddhi tāva taruṇavipassanāti hi vacanato upakkilesavimuttaudayabbayañāṇato paraṃ ayañca vipassanā virajjati yogāvacaro viratto puriso viya bhariyāya saṅkhārato etenāti virāgo


 dutiye  saṃsāramahoghassa paratīrabhāvato yo naṃ adhigacchati taṃ pāreti gametīti pāraṃ nibbānaṃ tabbidūratāya natthi ettha pāranti apāraṃ saṃsāro tenāha orimatīrabhūtā tebhūmakavaṭṭātiādi tatiyādīsu natthi vattabbaṃ


 chaṭṭhe santaṃ santanti appetvā nisinnassātiādīsu santaṃ santaṃ paṇītaṃ paṇītantiādīni vadati iminā pana ākārena taṃ paṭivijjhitvā tattha  cittaṃ upasaṃharato phalasamāpattisaṅkhāto cittuppādo tathā pavattatīti veditabbo sesaṃ sabbattha uttānameva


