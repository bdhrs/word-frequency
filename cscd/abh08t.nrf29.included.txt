

 buddhiyā  vuddhiṃ viruḷhiṃ karotīti  yassa yassa nayassa kathanaṃ paṭiññātaṃ taṃ taṃ dassento āha nti taṃ vatvā bhūmīnaṃ ādhāravasena pasaṅgāgataṃ gatibhedaṃ bhavabhedañca dassetuṃ tiādi vuttaṃ catassopāyabhūmiyoti vatvā asuragatiyā petagatiyaṃyeva saṅgahitattā ti vuttanti vadanti mayaṃ pana tissovāpāyabhūmiyoti pāṭhena bhavitabbanti maññāma na hi esa anākulavacano ācariyo īdisaṃ pubbāparaviruddhaṃ viya sammohajanakaṃ vacanaṃ bhāsati  hi 
pañca kho imā sāriputta gatiyo katamā pañca nirayo tiracchānayoni pettivisayo manussā devāti (a ni 968) 
evaṃ  tiṇṇameva apāyānaṃ vasena vuttaṃ kāmarūpārūpavasena ti tesu tīsu bhavesu ti catasso apāyabhūmiyo sattavidhā kāmasugatibhūmi soḷasa rūpībrahmalokā catasso arūpabhūmiyoti ekatiṃsabhūmīnamantare cittappavattiadhikārattā asaññabhūmiṃ apanetvā avasesā tiṃseva bhūmiyoti attho ti tāsu bhūmīsu uppannā puggalā bhūmigaṇanavasena tiṃseva honti bhūmivasena tiṃsavidhāpi pana paṭisandhicittagaṇanāya ekūnavīsati hontīti dassento āha tiādi
nti dasa kāmāvacarapaṭisandhicittāni pañca rūpāvacarapaṭisandhicittāni cattāri arūpāvacarapaṭisandhicittānīti imesaṃ ekūnavīsatipaṭisandhicittānaṃ vasena ti asaññasattānaṃ acittakā paṭisandhi vuttañhetaṃ 
asaññasattā  devā ahetukā anāhārakā aphassakā avedanakā asaññakā acetanakā acittakā pātubhavantīti
yadi paṭisandhivasena vīsati puggalā kathaṃ bhūmivasena tiṃsāti vuttā ekatiṃsāti hi vattabbanti āha tiādi
na vijjati hetu imesanti  duve tīṇi ca hetū imesanti  paṭisandhivasena ahetukā duhetukā tihetukā cāti attho tattha  āpāyikā ca ekacce bhūmadevā manussesu jaccandhajaccabadhirajaccummattakanapuṃsakaubhatobyañjanakādayo ca vuttāvasesā kāmasugativāsinova  pana kāmasugativāsinova ti catunnaṃ ariyamaggasamaṅgīnaṃ catunnañca ariyaphalasamaṅgīnaṃ vasena aṭṭha ariyapuggalā  nanu ca ariyāpi tihetukāyevāti saccaṃ cittuppādaṃ pana patvā tesaṃ visesasabbhāvato visuṃyeva uddhaṭāti daṭṭhabbaṃ
ti sutvā codako tiādinā sabbesaṃ bhūmīnaṃ sādhāraṇacittāni pucchati itaro ti vissajjeti tattha aṭṭha parittakusalāni cattāri diṭṭhivippayuttāni uddhaccasahagataṃ manodvārāvajjanañcāti cuddaseva na ūnāni nādhikāni sabbāsu tiṃsabhūmīsu honti sabbabhūmīnaṃ sādhāraṇānīti attho
nti dve dosamūlāni kusalavipākacakkhusotaviññāṇasampaṭicchanasantīraṇadvayavajjitāni aṭṭhārasa kāmāvacaravipākacittānīti vīsati cittāni sadā kāmeyeva bhave siyuṃ na kadāci aññattha uppajjantīti attho nanu ca brahmūnampi akusalavipākāni uppajjantīti saccaṃ uppajjanti tāni kāmabhave aniṭṭharūpādayo ārabbha uppajjanti brahmaloke tesaṃ abhāvatoti kāmabhaveyeva niyamitāni rūpāvacaravipākacittāni pañca rūpāvacarabhaveyeva siyuṃ cattāro ca arūpāvacaravipākā arūpīsūti āha tiādi
ti rūpāvacarakusalakiriyacittāni ceva kusalavipākāni ca cakkhusotaviññāṇasampaṭicchanasantīraṇāni voṭṭhabbanavajjāni ca dve ahetukakiriyacittāni paṭhamamaggaviññāṇanti aṭṭhārasa cittāni kāmarūpabhaveyeva bhavanti na arūpabhave tattha hi sabbaso rūpasaññānaṃ samatikkantattā rūpāvacarakusalakiriyā nuppajjanti cakkhuviññāṇādīni vatthudvāravirahato hasituppādo ekantavatthunissayattā sotāpattimaggo paratoghosapaccayāyeva nibbattanato  na uppajjati ti aṭṭha parittakusalāni cattāri arūpakusalāni paṭhamamaggavajjāni satta lokuttaracittāni paṭighadvayavajjitāni ca dasa akusalacittāni pubbe vuttaahetukakiriyādvayavajjitāni nava kāmāvacarakiriyacittāni cattāri arūpāvacarakiriyacittānīti evaṃ dvecattālīsa cittāni tīsu bhavesu honti
 evaṃ bhavavasena cittuppattiṃ dassetvā idāni kālavasena dassento āha tiādi nti niddhāraṇatthe sāmivacanaṃ aṭṭha mahākiriyā arahattamaggaphalacittāni anāgāmiphalaṃ nevasaññānāsaññāyatanakusalakiriyāti  apāyarahitāsu  apāyesu vipākāvaraṇasabbhāve etesaṃ anuppajjanato aparāni cha cittānīti sambandho tāni pana rūpabhavasādhāraṇānaṃ pañcaparittavipākānaṃ kiriyamanodhātuyā ca vasena veditabbāni
ti diṭṭhisampayuttavicikicchāvasena pañca cittāni tāni hi pañcasu suddhāvāsabhūmīsu na labbhanti tattha anāgāmikhīṇāsavānameva adhivutthattā tesañca paṭhamamaggeneva imesaṃ pañcannaṃ viññāṇānaṃ anuppādadhammataṃ āpāditattā
ti tatiyāruppakusalakiriyacittāni tāni hi nevasaññānāsaññāyatanesu atikkantārammaṇattā apāyesu ca ahetukapaṭisandhikattā nuppajjanti ti viññāṇañcāyatanakusalakiriyāvasena dve cittāni ti ākāsānañcāyatanakusalakiriyacittāni
nti rūpāvacarakusalakiriyā hasituppādoti ekādasa sotāpattiphalaṃ yāva anāgāmimaggo cattāri ca cittāni suddhāvāsaapāyavajjāsu ekavīsatibhūmīsu bhavanti ekaṃ  sotāpattimaggacittaṃ suddhāvāsaapāyaarūpabhūmivajjesu sattarasasu bhūmīsu jāyati dve dosamūlāni kusalavipākaghānajivhākāyaviññāṇāni satta akusalavipākāti dvādasa cittāni mahaggatabhūmivajjāsu ekādasasu kāmabhūmīsu jāyanti aṭṭha mahāvipākacittāni kāmāvacaradevamanussavasena sattabhūmīsu jāyanti ti vehapphalasuddhāvāsasaṅkhātāsu chasu pañcamajjhānabhūmīsu
ti catutthajjhānavipāko parittasubhaappamāṇasubhasubhakiṇhavasena tīsu bhūmīsu jāyati dutiyajjhānavipāko tatiyajjhānavipāko ca parittābhāappamāṇābhāābhassaravasena tīsu bhūmīsu paṭhamajjhānavipāko brahmapārisajjabrahmapurohitamahābrahmāvasena tīsu bhūmīsu hotīti evaṃ cattāri cittāni ekekavasena tīsu tīsu bhūmīsu jāyanti
 evaṃ ettakāneva cittāni ettakāsu bhūmīsu uppajjantīti cittaniyamavasena uppattiṃ dassetvā idāni ettakāsu eva bhūmīsu ettakāneva cittāni uppajjantīti bhūminiyamavasena dassetuṃ tiādi āraddhaṃ tattha kāme kusalākusalā vīsati tesaṃ pannarasa ahetukā pākā āvajjanadvayañcāti sattatiṃseva mānasā narakādīsu catūsupi apāyesu jāyare avasesāni pana sattarasa kāmāvacaravipākakiriyacittāni pañcatiṃsa mahaggatalokuttarānīti dvepaññāsa mānasā kadācipi tesu nuppajjanti abhūmibhāvatoti attho
ti vuttāvasesāni asīti cittāni nti kusalavipākaghānādiviññāṇattayaṃ ti akusalavipākānaṃ sabbesameva gahitattā ghānādiviññāṇattayaṃ aggahitavisesampi pārisesañāyena kusalavipākameva viññāyati
nti  domanassasahagataṃ ti voṭṭhabbanavajjitā dve ahetukakiriyā
ti puggale anāmasitvā kevalaṃ bhūmivasena puggalānaṃ vasena ca bhūmivasena ca cittuppattiṃ vibhāvayeti sambandho
ti  caturāpāyamanussavasena pañcabhūmīsu ahetukānaṃ paṭisandhisadisatadārammaṇavasena sattatiṃsevāti vuttaṃ aññakammena pana dvihetukatadārammaṇassāpi sambhavato ekacattālīsa honti  adhippāyena tihetukavipākehipi saddhiṃ pañcacattālīsevāti daṭṭhabbaṃ ti ahetukasattassa vuttehi sattatiṃsamānasehi saha ti aṭṭha mahākiriyā hasituppādo cāti imāni asādhāraṇakiriyacittāni nava
 catupaññāsa mānasāti vatvā tesaṃ sarūpato dassanatthaṃ āha tiādi puna tiādi pana nigamanaṃ
ti tihetukassa puthujjanassa vuttacatupaññāsacittesu diṭṭhivicikicchāsahagatavajjāni ekūnapaññāsa sotāpattiphalanti imāni paññāseva cittāni  kāmāvacarassa sotāpannadehino jāyante ti ekūnacattālīsacittāni nti sotāpattiphalaṃ
ti sakadāgāmiphalaṃ hitvā -saddena sotāpattiphalañca hitvāti attho attano phalena  saha  aṭṭhacattālīsa  tāni anāgāmissa sattassa jāyanti ti tevīsati kāmāvacaravipākacittāni vīsati kiriyacittāni arahattaphalañcāti catucattālīsa cittāni nti sotāpannassa sotāpattimaggacittaṃ sakadāgāmino sakadāgāmimaggacittantiādinā attano attano maggacittaṃ kasmā pana tesaṃ ekekameva cittaṃ hotīti āha ti ti sattarasa kāmarūpārūpakusalacittāni paṭighadvayavajjāni dasa akusalāni rūpabhave labbhamānakāni pañca ahetukavipākāni āvajjanadvayaṃ paṭhamajjhānavipāko cāti pañcatiṃsa cittāni tīsu paṭhamajjhānabhūmīsu puthujjanassa jāyanti
ti ettha -saddena paṭhamaphalassa gahaṇaṃ dasseti tena apuññapañcakaṃ hitvā paṭhamaṃ phalaṃ gahetvā cāti attho nti diṭṭhisampayuttavicikicchāsahagatavasena  pañca akusalacittāni ti tesu sotāpannassa vuttesu ti sakadāgāmissa vuttesu puññajaṃ sampaṭicchanaṃ santīraṇadvayañcevāti sambandho
 evaṃ paṭhamajjhānabhūmiyaṃ puthujjanasotāpannādivasena cittasambhavaṃ dassetvā idāni tesameva vasena dutiyajjhānabhūmiyaṃ dassetuṃ tiādi āraddhaṃ dutiyajjhānatatiyajjhānavipākānaṃ ekasattasseva asambhavepi dutiyajjhānatale nibbatte puthujjanādayo puthujjanādibhāvasāmaññena ekato gahetvā ti vuttaṃ
 parittasubhādito paṭṭhāya yāva akaniṭṭhā tatiyacatutthajjhānabhūmīsu paṭhamajjhānabhūmiyaṃ vuttagaṇanāya cittappavatti veditabbā tenāha ntiādi
ti aṭṭhaparittakusalāni cattāri arūpakusalāni paṭighadvayavajjitāni dasa akusalacittāni paṭhamāruppavipāko manodvārāvajjanañcāti catuvīsati cittāni paṭhamāruppabhūmiyaṃ puthujjanassa jāyanti
ti aṭṭha mahākiriyā catasso arūpakiriyā manodvārāvajjanaṃ paṭhamāruppavipāko arahattaphalañcāti pannarasa cittāni paṭhamāruppabhūmiyaṃ arahato honti
ti paṭhamāruppabhūmiyaṃ puthujjanassa vuttesu catuvīsaticittesu ākāsānañcāyatanakusalavipākavajjā bāvīsati ca dutiyāruppavipāko cāti tevīsati dutiyāruppabhūmiyaṃ puthujjanassa honti tattheva tiṇṇaṃ phalaṭṭhasekhānaṃ puthujjanassa vuttesu akusalapañcakavajjāni aṭṭhārasa taṃtaṃphalañcāti ekūnavīsati cittāni honti
ti aṭṭha mahākiriyā ākāsānañcāyatanavajjitā tisso arūpakiriyā manodvārāvajjananti dvādasa kiriyacittāni ti eko arūpavipāko
dutiyāruppabhūmiyaṃ puthujjanassa vuttesu viññāṇañcāyatanakusalavipākavajjāni ekavīsati  ākiñcaññāyatanavipāko cāti  tatiyāruppabhūmiyaṃ puthujjanassa uppajjanti
 puthujjanassa vuttesu apuññapañcakavajjāni sattarasa paṭhamaphalañcāti  tatiyāruppabhūmiyaṃ sotāpannassa uppajjanti ti tāneva aṭṭhārasa cittāni ṭhapetvā paṭhamaṃ phalanti hi vacanato dutiyaphalaṃ pakkhipitvāti ayamattho avuttasiddho na hi sakadāgāmino sakadāgāmiphalañca nuppajjati  evañca katvā vuttaṃ nti etthāpi anāgāmiphalaṃ pakaraṇasiddhamevāti daṭṭhabbaṃ aṭṭha mahākiriyā dve tatiyacatutthāruppakiriyā manodvārāvajjanaṃ ākiñcaññāyatanavipāko arahattaphalanti  tatiyāruppabhūmiyaṃ khīṇāsavassa jāyanti tatiyāruppabhūmiyaṃ puthujjanassa vuttesu dvāvīsaticittesu ākiñcaññāyatanakusalavipākavajjāti vīsati nevasaññānāsaññāyatanavipākoti  catutthāruppabhūmiyaṃ puthujjanassa jāyanti puthujjanassa vuttesu apuññapañcakavajjāni soḷasa sotāpattiphalañcāti  tattheva sotāpannassa honti aṭṭha mahākiriyā dve ca nevasaññānāsaññāyatanavipākakiriyā manodvārāvajjanaṃ arahattaphalañcāti  tattheva arahato uppajjanti
 arūpakusalā ceva kiriyāpi ca uppajjanti na pana vipākāti adhippāyo nti viññāṇañcāyatanādīsu arūpīnaṃ ti viññāṇañcāyatanikānaṃ ākāsānañcāyatanakusalavipākā nuppajjanti ākiñcaññāyatanikānaṃ ākāsānañcāyatanaviññāṇañcāyatanakusalavipākāti evamādinā heṭṭhimā heṭṭhimā arūpā nuppajjanti kasmāti āha ti ti anussutiyaṃ ti ārammaṇe jhāne ca diṭṭhadosattā ti lokuttarakusalā
ti sabbo rūpāvacaramahaggatacittuppādo ti kiriyāmanodhātuvipākamanodhātūnaṃ kāmavipāka-ggahaṇena gahitattā
nti dutiyāruppabhūmiyaṃ vuttesu dutiyāruppattayaṃ ṭhapetvā attano pākena saha tatiyāruppabhūmiyaṃ  ekūnacattālīsa cittāni tatthavuttesu tatiyāruppattayaṃ ṭhapetvā  attano pākena saha sattatiṃsāti evaṃ sesadvayepi heṭṭhimaheṭṭhimaṃ hitvā cittagaṇanā ñeyyā ti paṭhamāruppabhūmiyaṃ paṭhamāruppavipāko dutiyāruppabhūmiyaṃ dutiyāruppavipākoti evaṃ attano attano vipākā cattāro ca anāsavā lokuttaravipākāti evaṃ catūsu arūpabhūmīsu ekekāya bhūmiyā pañca pañca vipākā jāyanti yā kiriyā teraseva siyuṃ tā sabbapaṭhamāruppabhūmiyaṃ khīṇāsavassa jāyanteti sambandho dutiyāruppabhūmiyaṃ khīṇāsavassa paṭhamāruppakiriyacittaṃ vajjetvā  honti tatiyāruppabhūmiyaṃ dutiyāruppakiriyacittaṃ vajjetvā  catutthāruppabhūmiyaṃ tatiyāruppakiriyacittaṃ vajjetvā  viññeyyā
 idāni kevalaṃ puggalavasena tesameva puggalānaṃ āveṇikacittaṃ dassetuṃ tiādinā arahatoyeva uppajjanakacittaṃ dassetvā anāgāmiādīnaṃ pāṭipuggalikaṃ sakasakaphalacittaṃ pākaṭamevāti saṃkhittaṃ ti khīṇāsavassa arahato bhāvo arahattaṃ arahattaphalanti attho tañhi arīnaṃ hatattā arahātiādinā arahanta-saddassa pavattinimittabhāvena arahattanti vuccati idāni tesaṃ tesaṃ puggalānaṃ sādhāraṇacittāni dassetuṃ ntiādi vuttaṃ
nti atthabyañjanavasena pariccajitabbassa pheggussa abhāvato suṭṭhu sāraṃ sabbaso sāranti attho nti susārattā eva paraṃ sattānaṃ idhalokaparalokahitapaṭicchādakassa avijjandhakārassa vidhamanato ti atthavasena cinteti ti byañjanavasena  sajjhāyati rāgadosānaṃ mohena saha avinābhāvato tassa anupagamanaṃ atthasiddhamevāti mohandhakārappadīpanti vatvāpi ti rāgadosānupagamanameva vuttaṃ mohandhakārappadīpanti vā vacaneneva mohassa anupagamo vutto hotīti rāgadosānameva anupagamanaṃ vuttaṃ mūlabhūtānaṃ pana tiṇṇaṃ anupagamanavacanena sesakilesānampi anupagamanaṃ vuttamevāti daṭṭhabbaṃ







