

tiādikaṃ āyasmato sakacintaniyattherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto vipassissa bhagavato kāle ekasmiṃ kulagehe nibbatto vuddhimanvāya tassa bhagavato āyupariyosāne uppanno  dharamānaṃ bhagavantaṃ apāpuṇitvā parinibbutakāle isipabbajjaṃ pabbajitvā himavante vasanto vivekaṃ ramaṇīyaṃ ekaṃ vanaṃ patvā tatthevekāya kandarāya pulinacetiyaṃ katvā bhagavati saññaṃ katvā sadhātukasaññañca katvā vanapupphehi pūjetvā namassamāno paricari so tena puññakammena devamanussesu saṃsaranto dvīsu aggaṃ aggasampattiṃ aggañca cakkavattisampattiṃ anubhavitvā imasmiṃ buddhuppāde ekasmiṃ kulagehe nibbatto vibhavasampanno saddhāsampanno satthari pasīditvā pabbajitvā arahā chaḷabhiñño ahosi
 so attano pubbakammaṃ saritvā somanassajāto pubbacaritāpadānaṃ pakāsento tiādimāha tattha nti pakārena vanaṃ patthaṭaṃ vitthiṇṇaṃ gahanabhūtanti pavanaṃ  avakucchitaṃ ānanaṃ avahanaṃ satataṃ sīhabyagghayakkharakkhasamaddahatthiassasupaṇṇauragehi vihaṅgagaṇasaddakukkuṭakokilehi vā bahalanti kānanaṃ taṃ kānanasaṅkhātaṃ pavanaṃ manussasaddavirahitattā  nissaddanti attho nti na āvilaṃ upaddavarahitanti attho nti buddhapaccekabuddhaarahantakhīṇāsavasaṅkhātānaṃ isīnaṃ anuciṇṇaṃ nisevitanti attho nti āhunaṃ vuccati pūjāsakkāraṃ paṭiggahaṃ gehasadisanti attho
ti veḷupesikāhi cetiyaṃ katvāti attho nti campakādīhi anekehi pupphehi samokiriṃ pūjesinti attho nti  sajīvamānassa sambuddhassa sammukhā iva  uppāditaṃ cetiyaṃ ahaṃ  visesena  paṇāmamakāsinti attho sesaṃ suviññeyyamevāti


tiādikaṃ āyasmato avopupphiyattherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto sikhissa bhagavato kāle kulagehe nibbatto viññutaṃ patto saddhāsampanno dhammaṃ sutvā somanassappatto nānāpupphāni ubhohi hatthehi gahetvā buddhassa upari abbhukkiri so tena puññena devamanussesu saṃsaranto  saggasampattiñca cakkavattisampattiñca anubhavitvā sabbattha pūjito imasmiṃ buddhuppāde ekasmiṃ kulagehe nibbato vuddhippatto sāsane pasīditvā pabbajitvā nacirasseva arahā ahosi  samantato kāsati dippatīti ākāso tasmiṃ ākāse pupphānaṃ avakiritattā ti pākaṭo
 evaṃ pattasantipado attano pubbakammaṃ saritvā somanassajāto pubbacaritāpadānaṃ pakāsento tiādimāha tattha ti visesena harati catūhi iriyāpathehi apatantaṃ attabhāvaṃ āharati pavatteti etthāti vihāro tasmā vihārā  visesena  nikkhamitvā ti caṅkamanatthāya saṭṭhiratane caṅkame abhivisesena uṭṭhāsi abhiruhīti attho ti tasmiṃ caṅkame caṅkamanto dukkhasamudayanirodhamaggasaccasaṅkhātaṃ catusaccaṃ pakāsento pākaṭaṃ karonto amataṃ padaṃ nibbānaṃ desento vibhajanto uttānīkaronto tasmiṃ caṅkameti sambandho
ti seṭṭhassa tādiguṇasamaṅgissa sikhissa buddhassa giraṃ saddaṃ ghosaṃ aññāya jānitvā ti nāgapunnāgādianekāni pupphāni gahetvā āharitvā nti caṅkamantassa bhagavato muddhani ākāse okiriṃ pūjesiṃ
ti dvipadānaṃ devabrahmamanussānaṃ inda padhānabhūta  narānaṃ  āsabhabhūta nti tumhākaṃ santike pabbajitvā acalaṃ ṭhānaṃ nibbānaṃ patto amhi bhavāmi nti dibbamanussasampattisaṅkhātaṃ jayañca caturāpāyadukkhasaṅkhātaṃ parājayañca hitvā chaḍḍetvā nibbānaṃ pattosmīti attho sesaṃ suviññeyyamevāti


tiādikaṃ āyasmato paccāgamaniyattherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto vipassissa bhagavato kāle sindhuyā gaṅgāya samīpe cakkavākayoniyaṃ nibbatto pubbasambhārayuttattā pāṇino akhādanto sevālameva bhakkhayanto carati tasmiṃ samaye vipassibhagavā sattānuggahaṃ karonto tattha agamāsi tasmiṃ khaṇe so cakkavāko vijjotamānaṃ  bhagavantaṃ disvā pasannamānaso tuṇḍena sālarukkhato sālapupphaṃ chinditvā āgamma pūjesi so teneva cittappasādena tato cuto devaloke uppanno aparāparaṃ chakāmāvacarasampattiṃ anubhavitvā tato cuto manussaloke uppajjitvā cakkavattisampattiādayo anubhavitvā imasmiṃ buddhuppāde ekasmiṃ kulagehe  nibbatto viññutaṃ patto pubbacaritavasena satthari pasanno pabbajitvā nacirasseva arahā ahosi cakkavāko hutvā bhagavantaṃ disvā katthaci gantvā pupphamāharitvā pūjitattā pubbapuññanāmena ti pākaṭo
 attano pubbakammaṃ saritvā somanassajāto pubbacaritāpadānaṃ pakāsento tiādimāha sīti saddaṃ kurumānā dhunāti kampatīti sindhu nadati saddaṃ karonto gacchatīti nadi ti cakkaṃ sīghaṃ gacchantaṃ iva udake vā thale vā ākāse vā sīghaṃ vāti gacchatīti cakkavāko tadā vipassiṃ bhagavantaṃ dassanakāle ahaṃ cakkavāko ahosinti attho nti aññagocaraamissattā suddhasevālameva khādanto ahaṃ vasāmi ti pubbavāsanāvasena pāpakaraṇe suṭṭhu saññato tīhi dvārehi saññato susikkhito
nti rāgadosamohavirahitattā virajaṃ nikkilesaṃ buddhaṃ addasaṃ addakkhiṃ ti anilañjase ākāsapathe gacchantaṃ buddhaṃ  mayhaṃ mukhatuṇḍena  sālapupphaṃ  paggahetvā  vipassissa bhagavato pūjesinti attho sesaṃ suviññeyyamevāti


ntiādikaṃ āyasmato parappasādakattherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto siddhatthassa bhagavato kāle brāhmaṇakule nibbatto tiṇṇaṃ vedānaṃ pāragū itihāsapañcamānaṃ padako veyyākaraṇo sanighaṇḍukeṭubhānaṃ sākkharappabhedānaṃ lokāyatamahāpurisalakkhaṇesu anavayo nāmena ti pākaṭo siddhatthaṃ bhagavantaṃ disvā dvattiṃsamahāpurisalakkhaṇehi asītianubyañjanehi cāti sayaṃ sobhamānaṃ disvā pasannamānaso anekehi kāraṇehi  anekāhi  upamāhi thomanaṃ pakāsesi so tena puññakammena devaloke sakkamārādayo cha kāmāvacarasampattiyo anubhavitvā manussesu cakkavattisampattiṃ anubhavitvā imasmiṃ buddhuppāde vibhavasampanne ekasmiṃ kulagehe nibbatto viññutaṃ patto satthari pasīdisvā pabbajito nacirasseva catupaṭisambhidāchaḷabhiññappatto mahākhīṇāsavo ahosi buddhassa thutiyā sattānaṃ sabbesaṃ cittappasādakaraṇato ti pākaṭo
 ekadivasaṃ attano pubbakammaṃ saritvā somanassajāto pubbacaritāpadānaṃ pakāsento ntiādimāha tattha nti vasabho nisabho visabho āsabhoti cattāro jeṭṭhapuṅgavā tattha gavasatajeṭṭhako vasabho gavasahassajeṭṭhako nisabho gavasatasahassajeṭṭhako visabho gavakoṭisatasahassajeṭṭhako āsabhoti ca yassa kassaci thutiṃ karontā brāhmaṇapaṇḍitā bahussutā attano attano paññāvasena thutiṃ karonti buddhānaṃ pana sabbākārena thutiṃ kātuṃ samattho ekopi natthi appameyyo hi buddho vuttañhetaṃ 
buddhopi  buddhassa bhaṇeyya vaṇṇaṃ kappampi ce aññamabhāsamāno
khīyetha kappo ciradīghamantare vaṇṇo na khīyetha tathāgatassāti (dī ni aṭṭha 1304 3141 ma ni aṭṭha 2425 udā aṭṭha 53) 
ādikaṃ ayampi brāhmaṇo mukhārūḷhavasena ekapasīdanavasena āsabhanti vattabbe usabhantiādimāha varitabbo patthetabboti varo anekesu kappasatasahassesu katavīriyattā vīro mahantaṃ sīlakkhandhādikaṃ esati gavesatīti mahesī taṃ  buddhaṃ visesena kilesakhandhamārādayo māre jitavāti vijitāvī taṃ  sambuddhaṃ suvaṇṇassa vaṇṇo iva vaṇṇo yassa sambuddhassa so suvaṇṇavaṇṇo taṃ  sambuddhaṃ disvā ko nāma satto nappasīdatīti


tiādikaṃ āyasmato bhisadāyakattherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto vessabhussa bhagavato kāle himavantasmiṃ hatthiyoniyaṃ nibbatto tasmiṃ paṭivasati tasmiṃ samaye vessabhū bhagavā vivekakāmo himavantamagamāsi taṃ disvā so hatthināgo pasannamānaso bhisamuḷālaṃ  gahetvā bhagavantaṃ bhojesi so tena puññakammena hatthiyonito cuto devaloke uppajjitvā tattha cha kāmāvacarasampattiyo anubhavitvā manussattamāgato manussesu cakkavattisampattiādayo anubhavitvā imasmiṃ buddhuppāde mahābhoge aññatarasmiṃ kule nibbatto pubbavāsanābalena satthari pasanno pabbajitvā nacirasseva arahā ahosi so pubbe katakusalanāmena ti pākaṭo
 so attano pubbakammaṃ saritvā pubbacaritāpadānaṃ dassento tiādimāha tattha ti vessaṃ bhunāti atikkamatīti vessabhū atha vā vesse vāṇijakamme vā kāmarāgādike vā kusalādikamme vā vatthukāmakilesakāme vā bhunāti abhibhavatīti  vessabhū so nāmena vessabhū nāma bhagavā ti kusaladhamme esati gavesatīti isi vipassī sikhī vessabhūti vuttattā tatiyo isi tatiyo bhagavā ahu ahosīti attho ti kānanasaṅkhātaṃ vanaṃ ogayha ogahetvā pāvisīti attho
ti dvipadacatuppadānaṃ chātakaṃ bhisati hiṃsati vināsetīti bhisaṃ ko so padumakando bhisañca muḷālañca bhisamuḷālaṃ taṃ bhisamuḷālaṃ gahetvāti attho
ti taṃ mayā dinnadānaṃ  uttamabuddhinā vessabhunā karena hatthatalena parāmaṭṭho katasamphasso ahosi nti tena sukhena  samaṃ sukhaṃ nābhijānāmi tato uttariṃ tato paraṃ tato adhikaṃ sukhaṃ kutoti attho sesaṃ nayānusārena suviññeyyanti


ntiādikaṃ āyasmato sucintitattherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto atthadassissa bhagavato kāle himavantappadese nesādakule uppanno migasūkarādayo vadhitvā khādanto viharati tadā lokanātho lokānuggahaṃ sattānuddayatañca paṭicca himavantamagamāsi tadā so nesādo bhagavantaṃ disvā pasannamānaso attano khādanatthāya ānītaṃ varamadhuramaṃsaṃ adāsi paṭiggahesi bhagavā tassānukampāya taṃ bhuñjitvā anumodanaṃ vatvā pakkāmi so teneva puññena  teneva somanassena tato cuto sugatīsu saṃsaranto cha kāmāvacarasampattiyo anubhavitvā manussesu cakkavattisampattiādayo anubhavitvā imasmiṃ buddhuppāde kulagehe nibbatto satthari pasīditvā pabbajito nacirasseva arahā ahosi
 catupaṭisambhidāpañcābhiññādibhedaṃ patvā attano pubbakammaṃ saritvā somanassajāto  pubbacaritāpadānaṃ pakāsento ntiādimāha girati saddaṃ karotīti giri ko so silāpaṃsumayapabbato duṭṭhu dukkhena gamanīyaṃ duggaṃ girīhi duggaṃ giriduggaṃ duggamoti attho tasmiṃ giridugge pabbatantare caro caraṇasīlo āsiṃ ahosiṃ ti abhi visesena jāto nibbatto kesarīva kesarasīho iva giriduggasmiṃ carāmīti attho
nti ahaṃ tadā tena maṃsadānena pītisomanassajāto pabbatantaraṃ pāvisiṃ sesaṃ uttānatthamevāti


ntiādikaṃ āyasmato vatthadāyakattherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto atthadassissa bhagavato kāle supaṇṇayoniyaṃ nibbatto gandhamādanapabbataṃ gacchantaṃ atthadassiṃ bhagavantaṃ disvā pasannamānaso supaṇṇavaṇṇaṃ vijahitvā māṇavakavaṇṇaṃ nimminitvā mahagghaṃ dibbavatthaṃ ādāya bhagavantaṃ pūjesi sopi bhagavā paṭiggahetvā anumodanaṃ vatvā pakkāmi so teneva somanassena vītināmetvā yāvatāyukaṃ ṭhatvā tato cuto devaloke nibbatto tattha aparāparaṃ saṃsaranto puññāni anubhavitvā tato manussesu manussasampattinti sabbattha mahagghaṃ vatthābharaṇaṃ laddhaṃ tato uppannuppannabhave vatthacchāyāya gatagataṭṭhāne vasanto imasmiṃ buddhuppāde ekasmiṃ kulagehe nibbatto viññutaṃ patto satthari pasīditvā pabbajito nacirasseva chaḷabhiññappattakhīṇāsavo ahosi pubbe katapuññanāmena ti pākaṭo
 so attano pubbakammaṃ saritvā somanassajāto pubbacaritāpadānaṃ pakāsento ntiādimāha tattha ti pakkhandati upalavati sakuṇo etenāti pakkhaṃ pakkhamassa atthīti pakkhī pakkhiyoniyaṃ jāto nibbattoti attho ti sundaraṃ paṇṇaṃ pattaṃ yassa so supaṇṇo vātaggāhasuvaṇṇavaṇṇajalamānapattamahābhāroti  attho ti nāge gaṇhanatthāya garuṃ bhāraṃ pāsāṇaṃ giḷantīti garuḷā garuḷānaṃ adhipo rājāti garuḷādhipo virajaṃ buddhaṃ addasāhanti sambandho


tiādikaṃ āyasmato ambadāyakattherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto anomadassissa bhagavato kāle vānarayoniyaṃ  nibbatto himavante kapirājā hutvā paṭivasati tasmiṃ samaye anomadassī bhagavā tassānukampāya himavantamagamāsi atha so kapirājā bhagavantaṃ disvā pasannamānaso sumadhuraṃ ambaphalaṃ khuddamadhunā adāsi atha bhagavā tassa passantasseva taṃ sabbaṃ paribhuñjitvā anumodanaṃ vatvā pakkāmi atha so somanassasampannahadayo teneva pītisomanassena yāvatāyukaṃ ṭhatvā tato cuto devaloke nibbatto aparāparaṃ tattha dibbasukhamanubhavitvā manussesu ca manussasampattiṃ anubhavitvā imasmiṃ buddhuppāde vibhavasampanne ekasmiṃ kulagehe nibbatto satthari pasīditvā pabbajitvā nacirasseva chaḷabhiññappatto ahosi pubbapuññanāmena ti pākaṭo
 so aparabhāge attanā katakusalabījaṃ disvā somanassajāto attano pubbacaritāpadānaṃ pakāsento tiādimāha ti so bhagavā sabbaloke appamāṇe satte sukhī hontūtiādinā nirupadhi upadhivirahitaṃ katvā mettāya mettacittena aphari patthari vaḍḍhesīti attho
nti tadā tassāgamanakāle kapirājā ahosinti attho


tiādikaṃ āyasmato sumanattherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto sikhissa bhagavato kāle mālākārassa kulagehe nibbatto vuddhimanvāya saddhājāto bhagavati pasannamānaso sumanamālāmuṭṭhiyo gahetvā ubhohi  hatthehi pūjesi so tena puññena devamanussesu dve sampattiyo anubhavitvā imasmiṃ buddhuppāde ekasmiṃ kulagehe nibbatto vuddhimanvāya puttadārehi vaḍḍhitvā sumananāmena  pākaṭo satthari pasīditvā pabbajito nacirasseva arahā ahosi
 so arahā hutvā attano pubbakammaṃ saritvā somanassajāto attano pubbacaritāpadānaṃ pakāsento tiādimāha sundaraṃ manaṃ cittaṃ yassa so sumano saddhāpasādabahumānena yutto nāmena sumano nāma mālākāro tadā ahaṃ ahosiṃ
ti sikhā muddhā kāsatīti sikhī atha vā sampayuttasampayoge khādati viddhaṃsetīti sikhī kā sā aggisikhā aggisikhā viya sikhāya dippanato sikhī yathā aggisikhā jotati pākaṭā hoti sikhī pattatiṇakaṭṭhapalāsādike dahati evamayampi bhagavā nīlapītādiraṃsīhi jotati sakalalokasannivāse pākaṭo hoti sakasantānagatasabbakilese soseti viddhaṃseti jhāpetīti vohāranāmaṃ nāmakammaṃ nāmadheyyaṃ tassa sikhino sakalalokassa bandhuñātakoti lokabandhu tassa sikhino lokabandhuno bhagavato sumanapupphaṃ  pūjesinti attho


tiādikaṃ āyasmato pupphacaṅkoṭiyattherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto sikhissa bhagavato kāle ekasmiṃ kulagehe nibbatto viññutaṃ patto mahāvibhavasampanno satthari pasīditvā pasannākāraṃ dassento suvaṇṇavaṇṇaṃ anojapupphamocinitvā caṅkoṭakaṃ pūretvā bhagavantaṃ pūjetvā bhagavā  imassa nissandena nibbattanibbattaṭṭhāne suvaṇṇavaṇṇo pūjanīyo hutvā nibbānaṃ pāpuṇeyyanti patthanamakāsi so tena puññakammena devamanussesu nibbatto sabbattha pūjito  suvaṇṇavaṇṇo abhirūpo ahosi so aparabhāge imasmiṃ buddhuppāde vibhavasampanne ekasmiṃ kulagehe nibbatto vuddhippatto satthari pasīditvā pabbajito vipassanaṃ vaḍḍhetvā nacirasseva arahā ahosi
 so  pattaarahattaphalo attano pubbakammaṃ saritvā somanassajāto pubbacaritāpadānaṃ pakāsento tiādimāha tattha nti dvipadacatuppadādayo satte abhibhavati ajjhottharatīti sīho abhītarūpo abhītasabhāvo taṃ abhītarūpaṃ sīhaṃ iva nisinnaṃ pūjesinti sambandho pakkhīnaṃ aggaṃ garuḷarājaṃ iva  uttamaṃ byaggharājaṃ iva abhi visesena jātaṃ sabbasīhānaṃ visesaṃ kesarasīhaṃ iva tilokassa saraṇaṃ  sammāsambuddhaṃ kiṃ bhūtaṃ anejaṃ nikkilesaṃ khandhamārādīhi aparājitaṃ nisinnaṃ sikhinti sambandho nti sabbakilesānaṃ māraṇe sosane viddhaṃsane aggaṃ seṭṭhaṃ kilese mārentānaṃ paccekabuddhabuddhasāvakānaṃ vijjamānānampi tesaṃ agganti attho  parivāritaṃ parivāretvā nisinnaṃ sikhinti sambandho
ti uttamaṃ anojapupphaṃ karaṇḍake pūretvā sikhīsambuddhaṃ seṭṭhaṃ  pūjesinti attho


