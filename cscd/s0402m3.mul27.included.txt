

 rāgassa  bhikkhave abhiññāya cattāro dhammā bhāvetabbā katame cattāro idha bhikkhave bhikkhu kāye kāyānupassī viharati ātāpī sampajāno satimā vineyya loke abhijjhādomanassaṃ vedanāsu citte dhammesu dhammānupassī viharati ātāpī sampajāno satimā vineyya loke abhijjhādomanassaṃ rāgassa bhikkhave abhiññāya ime cattāro dhammā bhāvetabbāti paṭhamaṃ

 rāgassa bhikkhave abhiññāya cattāro dhammā bhāvetabbā katame cattāro idha bhikkhave bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati uppannānaṃ pāpakānaṃ akusalānaṃ dhammānaṃ pahānāya anuppannānaṃ kusalānaṃ dhammānaṃ uppādāya uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati rāgassa bhikkhave abhiññāya ime cattāro dhammā bhāvetabbāti dutiyaṃ

 rāgassa bhikkhave abhiññāya cattāro dhammā bhāvetabbā katame cattāro idha bhikkhave bhikkhu chandasamādhipadhānasaṅkhārasamannāgataṃ iddhipādaṃ bhāveti vīriyasamādhi cittasamādhi vīmaṃsāsamādhipadhānasaṅkhārasamannāgataṃ iddhipādaṃ  bhāveti rāgassa bhikkhave abhiññāya ime cattāro dhammā bhāvetabbāti tatiyaṃ

 rāgassa  bhikkhave pariññāya parikkhayāya pahānāya khayāya  vayāya virāgāya nirodhāya cāgāya paṭinissaggāya cattāro dhammā bhāvetabbā tiṃsatimaṃ

 dosassa mohassa kodhassa upanāhassa makkhassa paḷāsassa issāya macchariyassa māyāya sāṭheyyassa thambhassa sārambhassa mānassa atimānassa madassa pamādassa abhiññāya pariññāya parikkhayāya pahānāya khayāya vayāya virāgāya nirodhāya cāgāya paṭinissaggāya ime cattāro dhammā bhāvetabbāti dasuttarapañcasatimaṃ


