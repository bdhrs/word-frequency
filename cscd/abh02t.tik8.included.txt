

saddassa  paṭhamo kattuattho dutiyo karaṇattho vutto saddassa eko karaṇamevattho vutto pajjitabbāva iddhi vuttā na ca ijjhantī pajjitabbā ca iddhi pajjanakaraṇena pādena samānādhikaraṇā hotīti ti na sakkā vattuṃ tathā iddhikiriyākaraṇena sādhetabbā ca vuddhisaṅkhātā iddhi pajjanakiriyākaraṇena pajjitabbāti dvinnaṃ karaṇānaṃ na asamānādhikaraṇatā sambhavatīti ti ca na sakkā vattuṃ tasmā paṭhamenatthena iddhiyā pādo iddhipādo dutiyenatthena iddhi eva pādo iddhipādoti evaṃ yojanā yujjati
chandaṃ ce ayaṃ vuccati chandasamādhīti imāya pāḷiyā chandādhipati samādhi ti adhipatisaddalopaṃ katvā samāso vuttoti viññāyati adhipatisaddatthadassanavasena pana ti aṭṭhakathāyaṃ vuttanti veditabbaṃ ti vīriyabhūtāti keci vadanti saṅkhatasaṅkhārādinivattanatthañhi padhānaggahaṇanti atha vā taṃ taṃ visesaṃ saṅkharotīti  sabbaṃ vīriyaṃ tattha catukiccasādhakato aññassa nivattanatthaṃ padhānaggahaṇanti  seṭṭhabhūtāti attho catubbidhassa pana vīriyassa adhippetattā bahuvacananiddeso kato ti duvidhatthāyapi iddhiyā adhiṭṭhānatthena nti iminā visuṃ samāsayojanāvasena pana yo pubbe iddhipādattho pādasaddassa upāyatthataṃ gahetvā yathāyutto vutto so vakkhamānānaṃ paṭilābhapubbabhāgānaṃ kattukaraṇiddhibhāvaṃ uttaracūḷabhājanīye vā vuttehi  chandādīhi iddhipādehi sādhetabbāya iddhiyā kattiddhibhāvaṃ chandādīnañca karaṇiddhibhāvaṃ sandhāya vuttoti veditabbo
vīriyiddhipādaniddese vīriyasamādhipadhānasaṅkhārasamannāgatanti dvikkhattuṃ vīriyaṃ āgataṃ tattha purimaṃ samādhivisesanaṃ vīriyādhipati samādhi vīriyasamādhīti dutiyaṃ samannāgamaṅgadassanaṃ dveyeva hi sabbattha samannāgamaṅgāni samādhi padhānasaṅkhāro ca chandādayo samādhivisesanāni padhānasaṅkhāro  pana padhānavacaneneva visesito na chandādīhīti na idha vīriyādhipatitā padhānasaṅkhārassa vuttā hoti vīriyañca samādhiṃ visesetvā ṭhitameva samannāgamaṅgavasena padhānasaṅkhāravacanena vuttanti nāpi dvīhi vīriyehi samannāgamo vutto hotīti yasmā pana chandādīhi visiṭṭho samādhi tathā visiṭṭheneva ca tena sampayutto padhānasaṅkhāro sesadhammā ca tasmā samādhivisesanānaṃ vasena cattāro iddhipādā vuttā visesanabhāvo ca chandādīnaṃ taṃtaṃavassayanavasena hotīti nti ettha nissayatthepi pādasadde upāyatthena chandādīnaṃ iddhipādatā vuttā hoti teneva uttaracūḷabhājanīye cattāro iddhipādā chandiddhipādotiādinā chandādīnameva iddhipādatā vuttā pañhapucchake ca cattāro iddhipādā idha bhikkhu chandasamādhītiādināva  uddesaṃ katvāpi puna chandādīnaṃyeva kusalādibhāvo vibhattoti upāyiddhipādadassanatthameva hi nissayiddhipādadassanaṃ kataṃ aññathā catubbidhatā na hotīti ayamettha pāḷivasena atthavinicchayo veditabbo
ti rathassa purato  caṇḍālo upaṭṭhānādiguṇayogepi senāpatiṭṭhānādīni na labhatīti āha ti ti hitāhitamantane na araho
raṭṭhapālatthero chande sati kathaṃ nānujānissantīti sattapi bhattāni abhuñjitvā mātāpitaro anujānāpetvā pabbajitvā chandameva avassāya lokuttaradhammaṃ nibbattesīti āha ti
 vīmaṃsaṃ avassayīti tassa bhagavā suññato lokaṃ avekkhassūti  suññatākathaṃ  kathesi paññānissitamānaniggahatthañca dvikkhattuṃ pucchito pañhaṃ na kathesi tattha punappunaṃ chanduppādanaṃ tosanaṃ viya hotīti chandassa upaṭṭhānasadisatā vuttā thāmabhāvato vīriyassa sūrattasadisatā chadvārādhipati rājāti  vacanato pubbaṅgamattā cittassa visiṭṭhajātisadisatā
ti  chandādike tayo tayo dhamme sampiṇḍetvā iddhiiddhipāde amissetvā vā kathananti attho tattha chandavīriyādayo visesena ijjhanti etāyāti iddhīti vuccanti ijjhatīti iddhīti avisesena samādhipadhānasaṅkhārāpīti
chandiddhipādasamādhiddhipādādayo visiṭṭhā pādo sabbiddhīnaṃ sādhāraṇattā avisiṭṭho tasmā visiṭṭhesveva pavesaṃ avatvā avisiṭṭhe ca pavesaṃ vattuṃ yuttanti dassetuṃ sabbattha ti āha ti chandasamādhipadhānasaṅkhāraiddhipādesu catūsu chandādikesvevāti attho chandavato ko samādhi na ijjhissatīti samādhibhāvanāmukhena bhāvitā samādhibhāvitā
ti bhedakathāyaṃ abhedakathanato abhinavaṃ natthīti attho ye hi tayo dhammā abhedakathāyaṃ iddhiiddhipādotveva vuttā te eva bhedakathāyaṃ iddhīpi honti iddhipādāpi sesā iddhipādā evāti evaṃ abhinavābhāvaṃ dassento tiādimāha  tasmā sesā sampayuttakā cattāro khandhā tesaṃ tiṇṇaṃ ijjhanena iddhi nāma bhaveyyuṃ na attano sabhāvenāti te iddhipādā eva honti na iddhīti evamidaṃ purimassa kāraṇabhāvena vuttanti veditabbaṃ atha vā tiṇṇaṃ iddhitā iddhipādatā ca vuttā sesānañca iddhipādatāva taṃ sabbaṃ sādhetuṃ ti āha tena yasmā ijjhanti tasmā iddhi ijjhamānā ca yasmā sampayuttakehi saheva ijjhanti na vinā tasmā sampayuttakā iddhipādā tadantogadhattā pana te tayo dhammā iddhipādāpi hontīti dasseti sampayuttakānampi pana khandhānaṃ iddhibhāvapariyāyo atthīti dassetuṃ tiādimāha catūsu khandhesu ekadesassa iddhitā catunnampi iddhiyā pādo iddhipādoti iminā atthena iddhipādatā punapi catunnaṃ khandhānaṃ iddhi eva pādo iddhipādoti iminā atthena iddhipādatā ca dassitā na aññassāti katvā āha nti iminā iddhi nāma anipphannāti idaṃ vādaṃ paṭisedheti
paṭilābhapubbabhāgānaṃ paṭilābhasseva ca iddhiiddhipādatāvacanaṃ apubbanti katvā pucchati ti paṭilābho pubbabhāgo  cāti vacanaseso upāyo ca upāyabhāveneva attano phalassa patiṭṭhā hotīti āha ti  tasmā na cattāro khandhā iddhiyā samānakālikā nānākkhaṇikā vā iddhipādā jeṭṭhakabhūtā pana chandādayo eva sabbattha iddhipādāti ayameva tesaṃ aṭṭhakathācariyānaṃ adhippāyo suttantabhājanīye hi abhidhammabhājanīye ca samādhivisesanavasena dassitānaṃ upāyabhūtānaṃ iddhipādānaṃ pākaṭakaraṇatthaṃ uttaracūḷabhājanīyaṃ vuttanti ti uttaravihāravāsitherā kira


 abhidhammabhājanīye iddhipādoti tathābhūtassa phasso paggāho avikkhepoti  iddhiiddhipādatthadassanatthaṃ paggāhāvikkhepā vuttā cittapaññā ca saṅkhipitvāti ti idaṃ sādhipativārānaṃ paripuṇṇānaṃ abhāvā vicāretabbaṃ na hi adhipatīnaṃ adhipatayo vijjanti ekekasmiṃ pana iddhipādaniddese ekeko adhipativāro labbhatīti soḷasa soḷasa nayasatāni labbhanti


nanu  ca cattāropi adhipatayo ekakkhaṇe labbhanti aññamaññassa pana adhipatayo na bhavanti cattāro iddhipādā na maggādhipatinoti vuttattā rājaputtopamāpi hi etamatthaṃ dīpetīti na ekakkhaṇe dutiyassa adhipatino abhāvato eva na maggādhipatinoti vuttattā rājaputtopamā adhipatiṃ na karontīti imamevatthaṃ dīpeti na adhipatīnaṃ sahabhāvaṃ taṃ kathaṃ jānitabbanti paṭikkhittattā adhipatipaccayaniddese  hi   vuttā kasmā pana yathā hetupaccayaniddese hetū hetusampayuttakānanti vuttaṃ evamidha adhipatī adhipatisampayuttakānanti avatvā chandādhipati chandasampayuttakānantiādinā nayena desanā katāti ekakkhaṇe abhāvatoti sati ca catunnaṃ adhipatīnaṃ sahabhāve ariyamaggasamaṅgissa vīmaṃsādhipateyyaṃ maggaṃ bhāventassāti visesanaṃ na kattabbaṃ siyā avīmaṃsādhipatikassa maggassa abhāvā chandādīnaṃ aññamaññādhipatikaraṇabhāve ca vīmaṃsaṃ ṭhapetvā taṃsampayuttotiādinā chandādīnaṃ vīmaṃsādhipatikattavacanaṃ na vattabbaṃ siyā tathā cattāro ariyamaggā siyā maggādhipatino siyā na vattabbā maggādhipatinoti  evamādīhipi adhipatīnaṃ sahabhāvo paṭikkhitto evāti


