
1 paṭhamavaggo

 sakkasaṃyuttassa  paṭhame ti kadā abhiyaṃsu yadā balavanto ahesuṃ tadā tatrāyaṃ anupubbikathā  sakko kira magadharaṭṭhe macalagāmake magho nāma māṇavo hutvā tettiṃsa purise gahetvā kalyāṇakammaṃ karonto satta vatapadāni pūretvā tattha kālaṅkato devaloke nibbatti taṃ balavakammānubhāvena saparisaṃ sesadevatā dasahi ṭhānehi adhigaṇhantaṃ disvā āgantukadevaputtā āgatāti nevāsikā gandhapānaṃ sajjayiṃsu sakko sakaparisāya saññaṃ adāsi  mārisā mā gandhapānaṃ pivittha pivanākāramattameva dassethāti te tattha akaṃsu nevāsikadevatā suvaṇṇasarakehi upanītaṃ gandhapānaṃ yāvadatthaṃ pivitvā mattā tattha tattha suvaṇṇapathaviyaṃ patitvā sayiṃsu sakko gaṇhatha puttahatāya putteti te pādesu gahetvā sinerupāde khipāpesi sakkassa puññatejena tadanuvattakāpi sabbe tattheva patiṃsu te sineruvemajjhakāle saññaṃ labhitvā tātā na suraṃ pivimha na suraṃ pivimhāti āhaṃsu tato paṭṭhāya asurā nāma jātā atha nesaṃ kammapaccayautusamuṭṭhānaṃ sinerussa heṭṭhimatale dasayojanasahassaṃ asurabhavanaṃ nibbatti sakko tesaṃ nivattetvā  anāgamanatthāya ārakkhaṃ ṭhapesi yaṃ sandhāya vuttaṃ 
antarā dvinnaṃ ayujjhapurānaṃ
pañcavidhā ṭhapitā abhirakkhā
udakaṃ karoṭi-payassa ca hārī
madanayutā caturo ca mahatthāti
dve  nagarāni hi yuddhena gahetuṃ asakkuṇeyyatāya ayujjhapurāni nāma jātāni devanagarañca asuranagarañca yadā hi asurā balavanto honti atha devehi palāyitvā devanagaraṃ pavisitvā dvāre pidahite asurānaṃ satasahassampi kiñci kātuṃ na sakkoti yadā devā balavanto honti athāsurehi palāyitvā asuranagarassa dvāre pidahite sakkānaṃ satasahassampi kiñci kātuṃ na sakkoti iti imāni dve nagarāni ayujjhapurāni nāma nesaṃ antarā etesu udakādīsu pañcasu ṭhānesu sakkena ārakkhā ṭhapitā tattha saddena nāgā gahitā te hi udake balavanto honti tasmā sinerussa paṭhamālinde tesaṃ ārakkhā saddena supaṇṇā gahitā tesaṃ kira karoṭi nāma pānabhojanaṃ tena taṃ nāmaṃ labhiṃsu dutiyālinde tesaṃ ārakkhā saddena kumbhaṇḍā gahitā dānavarakkhasā kira te tatiyālinde tesaṃ ārakkhā saddena yakkhā gahitā visamacārino kirate yujjhasoṇḍā catutthālinde tesaṃ ārakkhā ti cattāro mahārājāno vuttā pañcamālinde tesaṃ ārakkhā tasmā yadi asurā kupitāvilacittā devapuraṃ upayanti yuddhesū yaṃ girino paṭhamaṃ paribhaṇḍaṃ taṃ uragā paṭibāhanti evaṃ sesesu sesā
te pana asurā āyuvaṇṇarasaissariyasampattīhi tāvatiṃsasadisāva tasmā antarā attānaṃ ajānitvā pāṭaliyā pupphitāya na idaṃ devanagaraṃ tattha pāricchattako pupphati idha pana cittapāṭalī jarasakkenāmhākaṃ  suraṃ pāyetvā vañcitā devanagarañca no gahitaṃ gacchāma tena saddhiṃ yujjhissāmāti hatthiassarathe āruyha suvaṇṇarajatamaṇiphalakāni gahetvā yuddhasajjā hutvā asurabheriyo vādentā mahāsamudde udakaṃ dvidhā bhetvā uṭṭhahanti te deve vuṭṭhe vammikamakkhikā vammikaṃ viya sineruṃ abhiruhitu ārabhanti atha nesaṃ paṭhamaṃ nāgehi saddhiṃ yuddhaṃ hoti tasmiṃ kho pana yuddhe na kassaci chavi vā cammaṃ vā chijjati na lohitaṃ uppajjati kevalaṃ kumārakānaṃ dārumeṇḍakayuddhaṃ viya aññamaññaṃ santāsanamattameva  hoti koṭisatāpi koṭisahassāpi nāgā tehi saddhiṃ yujjhitvā te asurapuraṃyeva pavesetvā nivattanti
yadā pana asurā balavanto honti atha nāgā osakkitvā dutiye ālinde supaṇṇehi saddhiṃ ekatova hutvā yujjhanti esa nayo supaṇṇādīsūpi yadā pana tāni pañcapi  ṭhānāni asurā maddanti tadā ekato sampiṇḍitānipi pañca balāni osakkanti atha cattāro mahārājāno gantvā sakkassa taṃ pavattiṃ ārocenti sakko tesaṃ vacanaṃ sutvā diyaḍḍhayojanasatikaṃ vejayantarathaṃ āruyha sayaṃ vā nikkhamati ekaṃ vā puttaṃ peseti imasmiṃ pana kāle puttaṃ pesetukāmo tiādimāha
ti evaṃ hotu bhaddaṃ tava iti kho ti pamādaṃ akāsi accharāsaṅghaparivuto saṭṭhiyojanaṃ vitthārena suvaṇṇamahāvīthiṃ otaritvā nakkhattaṃ kīḷanto nandanavanādīsu vicaratīti attho
nti anuṭṭhahanto nti avāyamanto ti alaso assa ti kiñci kiccaṃ nāma na kareyya ti sabbakāmehi samiddho assa ti sakka devaseṭṭha taṃ me varaṃ uttamaṃ ṭhānaṃ okāsaṃ disaṃ ācikkha kathehīti vadati ti kammaṃ akatvā jīvitaṭṭhānaṃ nāma nibbānassa maggo paṭhamaṃ

 dutiye nti attano puttasahassassa antare evaṃnāmakaṃ ekaṃ puttameva dutiyaṃ

 tatiye ti sampiṇḍito rāsibhūto ti sakkassa kira diyaḍḍhayojanasatāyāmo ratho  tassa hi pacchimanto paṇṇāsayojano majjhe rathapañjaro paṇṇāsayojano rathasandhito yāva rathasīsā paṇṇāsayojanāni tadeva pamāṇaṃ diguṇaṃ katvā tiyojanasatāyāmotipi vadantiyeva tasmiṃ yojanikapallaṅko atthato tiyojanikaṃ setacchattaṃ matthake ṭhapitaṃ ekasmiṃyeva yuge sahassaājaññā yuttā sesālaṅkārassa pamāṇaṃ natthi dhajo panassa aḍḍhatiyāni yojanasatāni uggato yassa vātāhatassa pañcaṅgikatūriyasseva  saddo niccharati taṃ ullokeyyāthāti vadati kasmā taṃ passantānañhi rājā no āgantvā parisapariyante nikhātathambho viya ṭhito kassa mayaṃ bhāyāmāti bhayaṃ na hoti ti so kira sakkena samānavaṇṇo samānāyuko dutiyaṃ āsanaṃ labhati tathā  ca varuṇo pana tatiyaṃ āsanaṃ labhati īsāno catutthaṃ ti asurehi parājito tasmiṃ rathe ṭhito appamattakampi rajadhajaṃ disvā palāyanadhammo
tiādīni visuddhimagge vitthāritāneva ti idaṃ dhajaggaparittaṃ nāma bhagavā avoca yassa āṇākhette koṭisatasahassacakkavāḷe ānubhāvo vattati idaṃ āvajjetvā hi yakkhabhayacorabhayādīhi dukkhehi muttānaṃ anto natthi tiṭṭhatu aññadukkhavūpasamo idaṃ āvajjamāno hi pasannacitto ākāsepi patiṭṭhaṃ labhati
tatridaṃ vatthu  dīghavāpicetiyamhi kira sudhākamme  kayiramāne eko daharo muddhavedikāpādato patitvā cetiyakucchiyā bhassati heṭṭhā ṭhito bhikkhusaṅgho dhajaggaparittaṃ āvuso āvajjāhīti āha so maraṇabhayena tajjito dhajaggaparittaṃ maṃ rakkhatūti āha tāvadevassa cetiyakucchito dve iṭṭhakā nikkhamitvā sopānaṃ hutvā aṭṭhaṃsu upariṭṭhito vallinisseṇiṃ otāresuṃ tasmiṃ nisseṇiyaṃ ṭhite iṭṭhakā yathāṭṭhāneyeva aṭṭhaṃsu tatiyaṃ

 catutthe ti so kira asurānaṃ sabbajeṭṭhako ti nipātamattaṃ nti ca ti dvīsu hatthesu pādesu kaṇṭhe cāti evaṃ pañcahi bandhanehi tāni pana naḷinasuttaṃ viya makkaṭakasuttaṃ viya ca cakkhussāpāthaṃ āgacchanti iriyāpathaṃ rujjhanti tehi pana citteneva bajjhati citteneva muccati ti corosi bālosi mūḷhosi thenosi oṭṭhosi goṇosi gadrabhosi nerayikosi tiracchānagatosi natthi tuyhaṃ sugati duggatiyeva tuyhaṃ pāṭikaṅkhāti imehi dasahi akkosavatthūhi akkosati ti jarasakka na tvaṃ sabbakālaṃ jinissasi yadā asurānaṃ jayo bhavissati tadā tampi evaṃ bandhitvā asurabhavanassa dvāre nipajjāpetvā pothāpessāmīti ādīni vatvā tajjeti sakko vijitavijayo na taṃ manasi karoti mahāpaṭiggahaṇaṃ panassa matthake vidhunanto sudhammadevasabhaṃ pavisati  ceva nikkhamati ca ti kiṃ nu kho esa sakko imāni pharusavacanāni bhayena titikkhati udāhu adhivāsanakhantiyā samannāgatattāti vīmaṃsanto abhāsi
ti dubbalabhāvena nu ti paṭisaṃyujeyya paṭipphareyya nti virajjeyyuṃ pakujjheyyuntipi pāṭho nti paccatthikaṃ ti yo satimā hutvā upasammati tassa upasamaṃyevāhaṃ  bālassa paṭisedhanaṃ maññeti attho ti yasmā taṃ maññati ti ajjhottharati nti yathā goyuddhe tāvadeva dve gāvo yujjhante gogaṇo olokento tiṭṭhati yadā pana eko palāyati atha naṃ palāyantaṃ sabbo gogaṇo bhiyyo ajjhottharati evaṃ dummedho khamantaṃ bhiyyo ajjhottharatīti attho
ti sakatthaparamā ti tesu sakaatthaparamesu atthesu khantito uttaritaro añño attho na vijjati nti yo balavā titikkhati tassa taṃ khantiṃ paramaṃ āhu  nāma aññāṇabalaṃ taṃ yassa balaṃ abalameva  taṃ balanti āhu kathentīti dīpeti ti dhammena rakkhitassa dhammaṃ vā rakkhantassa ti paṭippharitvā vattā paṭippharitvā vā bālabalanti vadeyyāpi dhammaṭṭhaṃ pana cāletuṃ samattho nāma natthi ti tena kodhena tasseva puggalassa pāpaṃ katarassa nti ekavacane bahuvacanaṃ tikicchantanti attho ti evarūpaṃ attano ca parassa cāti ubhinnaṃ atthaṃ tikicchantaṃ nipphādentaṃ puggalaṃ andhabālo ayanti andhabālaputhujjanāva evaṃ maññanti ti catusaccadhamme achekā ti imasmiṃ sāsane ti nipātamattaṃ catutthaṃ

 pañcame ti chekatāya etaṃ avoca evaṃ kirassa ahosi parassa nāma gāhaṃ mocetvā paṭhamaṃ vattuṃ garu parassa vacanaṃ anugantvā pana pacchā sukhaṃ  vattunti ti devaloke ciranivāsino pubbasāmikā tumhākaṃ tāva paveṇiāgataṃ bhaṇathāti  ti daṇḍāvacaraṇarahitā daṇḍaṃ vā satthaṃ vā gahetabbanti evamettha natthīti attho pañcamaṃ

 chaṭṭhe ti tassa kira simbalivanābhimukhassa jātassa rathasaddo ca ājānīyasaddo dhajasaddo ca samantā asanipātasaddo viya ahosi taṃ sutvā simbalivane balavasupaṇṇā palāyiṃsu jarājiṇṇā ceva rogadubbalā ca asañjātapakkhapotakā ca palāyituṃ asakkontā maraṇabhayena tajjitā ekappahāreneva mahāviravaṃ viraviṃsu sakko taṃ sutvā kassa saddo tātāti mātaliṃ pucchi rathasaddaṃ te deva sutvā supaṇṇā palāyituṃ asakkontā viravantīti taṃ sutvā karuṇāsamāvajjitahadayo abhāsi ti rathassa īsāmukhena yathā kulāvake īsāmukhaṃ na sañcuṇṇeti evaṃ iminā īsāmukhena te parivajjaya so hi ratho puññapaccayanibbatto cakkavāḷapabbatepi  sinerumhipi sammukhībhūte vinivijjhitvāva gacchati na sajjati ākāsagatasadiseneva gacchati sace tena simbalivanena gato bhaveyya yathā mahāsakaṭe kadalivanamajjhena vā eraṇḍavanamajjhena vā gacchante sabbavanaṃ vibhaggaṃ nimmathitaṃ hoti evaṃ tampi simbalivanaṃ bhaveyya chaṭṭhaṃ

 sattame ti ayaṃ sakko yopi me assa supaccatthiko tassa pāhaṃ na dubbheyyanti cinteti mayā tassa paccatthikataro nāma natthi vīmaṃsissāmi tāva naṃ kiṃ nu kho maṃ passitvā dubbhati na dubbhatīti cintetvā upasaṅkami ti vepacitti ettheva tiṭṭha gahito tvaṃ mayāti vadati saha vacanenevassa  so kaṇṭhapañcamehi bandhanehi baddhova ahosi ti mayi adubbhatthāya sapathaṃ karohīti vadati nti imasmiṃ kappe paṭhamakappikesu cetiyarañño pāpaṃ sandhāyāha ti kokalikassa viya pāpaṃ  mahāsatte duṭṭhacittassa  pāpaṃ ti devadattasadisassa akataññuno pāpaṃ imāni kira imasmiṃ kappe cattāri mahāpāpāni sattamaṃ

 aṭṭhame ti dvārapālarūpakāni viya ṭhitā ti nipphatti yāva attho nipphajjati tāva vāyamethevāti vadati dutiyagāthā sakkassa tattha ti nipphannasobhanesu atthesu khantito uttaritaro attho nāma natthi ti kiccajātā soṇasiṅgālādayopi hi upādāya akiccajāto satto nāma natthi ito etto gamanamattampi kiccameva hoti nti pārivāsikaodanādīni hi asambhogārahāni honti tāni puna uṇhāpetvā bhajjitvā sappimadhuphāṇitādīhi saṃyojitāni sambhogārahāni honti tenāha saṃyogaparamā tveva sambhogā sabbapāṇinanti  ti ime atthā nāma nipphannāva sobhanti puna catutthagāthā sakkassa tatthāpi vuttanayeneva attho veditabbo aṭṭhamaṃ

 navame ti himavantapadese ramaṇīye araññāyatane rattiṭṭhānadivāṭṭhānacaṅkamanādīhi sampannāsu paṇṇasālāsu vasanti ti ime dve janā jāmātikasasurā kālena kalahaṃ karonti kālena ekato caranti imasmiṃ pana kāle ekato  caranti ti gaṇaṅgaṇūpāhanā ti khaggaṃ aṃse olaggetvā ti dibbasetacchattena matthake dhārayamānena ti byāmato akatvā nti cirasamādiṇṇavatānaṃ ti ito pakkama parivajjaya mā uparivāte tiṭṭhāti vadanti ti etasmiṃ sīlavantānaṃ gandhe devā na paṭikkūlasaññino iṭṭhakantamanāpasaññinoyevāti dīpeti navamaṃ

 dasame ti cakkavāḷamahāsamuddapiṭṭhiyaṃ rajatapaṭṭavaṇṇe vālukapuḷine vuttappakārāsu paṇṇasālāsu vasanti ti siyāpi amhākaṃ ti abhayadānaṃ yāceyyāma yebhuyyena kira devāsurasaṅgāmo mahāsamuddapiṭṭhe hoti asurānaṃ na sabbakālaṃ jayo hoti bahuvāre parājayova hoti te devehi parājitā palāyantā isīnaṃ assamapadena gacchantā sakko imehi saddhiṃ mantetvā amhe nāseti gaṇhatha puttahatāya putteti kupitā assamapade pānīyaghaṭacaṅkamanasālādīni viddhaṃsenti isayo araññato phalāphalaṃ ādāya āgatā naṃ disvā puna dukkhena paṭipākatikaṃ  karonti tepi punappunaṃ tatheva vināsenti tasmā idāni tesaṃ saṅgāmo paccupaṭṭhitoti sutvā evaṃ cintayiṃsu
ti  icchitakaro ti bhayaṃ vā abhayaṃ vā idaṃ vuttaṃ hoti  sace tvaṃ abhayaṃ dātukāmo abhayaṃ dātuṃ pahosi sace bhayaṃ dātukāmo bhayaṃ dātuṃ pahosi amhākaṃ pana abhayadānaṃ dehīti nti viruddhānaṃ nti khette patiṭṭhāpitaṃ
ti sāyamāsabhattaṃ bhuñjitvā sayanaṃ abhiruyha nipanno niddāya okkantamattāya samantā ṭhatvā sattisatena pahaṭo viya viravanto uṭṭhahati dasayojanasahassaṃ asurabhavanaṃ kimidanti saṅkhobhaṃ āpajjati atha naṃ āgantvā kimidanti pucchanti so na kiñcīti vadati dutiyayāmādīsupi eseva nayo iti asurānaṃ mā bhāyi mahārājāti taṃ assāsentānaṃyeva aruṇaṃ uggacchati evamassa tato paṭṭhāya gelaññajātaṃ cittaṃ vepati teneva cassa vepacittīti aparaṃ nāmaṃ udapādīti dasamaṃ

2 dutiyavaggo

 dutiyavaggassa  paṭhame ti vatakoṭṭhāsāni ti paripuṇṇāni ti gahitāni ti kulajeṭṭhakānaṃ mahāpitā mahāmātā cūḷapitā cūḷamātā mātulo mātulānītiādīnaṃ apacitikārako ti piyamudumadhuravāco ti vissaṭṭhacāgo ti deyyadhammadānatthāya sadā dhotahattho ti vossajjane rato ti parehi yācitabbāraho ti vā yācayogeneva yutto ti dāne ca saṃvibhāge ca rato paṭhamaṃ

 dutiye ti magadharaṭṭhe macalagāme manussabhūto ti catumahāpathe mahājanassa āvasathaṃ kāretvā adāsi nti sahassampi kāraṇānaṃ janasahassena vā vacanasahassena vā osārite ayaṃ imassa attho ayaṃ imassa atthoti ekapade ṭhitova vinicchinati dutiyaṃ

 tatiye ti sakko devarājāti kathenti atthi nu kho so sakko yena so diṭṭhapubboti imamatthaṃ dasabalaṃ pucchissāmīti upasaṅkami ti bahuvacane ekavacanaṃ te ca dhamme pajānāmīti attho sakko kira anantare attabhāve magadharaṭṭhe macalagāme magho nāma māṇavo ahosi paṇḍito byatto bodhisattacariyā viya ca tassa cariyā ahosi so tettiṃsa purise gahetvā kalyāṇamakāsi ekadivasaṃ attanova paññāya upaparikkhitvā gāmamajjhe mahājanassa sannipatitaṭṭhāne kacavaraṃ ubhatopassesu apabyūhitvā taṃ ṭhānaṃ ramaṇīyaṃ akāsi puna tattheva maṇḍapaṃ kāresi puna gacchante kāle sālaṃ  kāresi gāmato ca nikkhamitvā gāvutampi aḍḍhayojanampi tigāvutampi yojanampi vicaritvā tehi sahāyehi saddhiṃ visamaṃ samaṃ akāsi te sabbeva ekacchandā tattha tattha setuyuttaṭṭhāne setuṃ maṇḍapasālāpokkharaṇimālāvaccharopanapadīnaṃ yuttaṭṭhānesu maṇḍapasālāpokkharaṇimālāvaccharopanādīni karontā bahuṃ puññamakaṃsu magho satta vatapadāni pūretvā kāyassa bhedā saddhiṃ sahāyehi tāvatiṃsabhavane nibbatti taṃ sabbaṃ bhagavā jānāti tenāha  ti ayaṃ sakkassa sakkattādhigame saṅkhepakathā vitthāro pana sumaṅgalavilāsiniyā dīghanikāyaṭṭhakathāya sakkapaṇhavaṇṇanāyaṃ vutto tatiyaṃ

 catutthe ti manussaadhano ti manussakāruññataṃ patto ti manussalāmako ti tasmiṃ ṭhāne tasmiṃ vā atirocane ti avajjhāyanti lāmakato cintenti ti kathenti pakāsenti ti tattha tattha kathenti vitthārenti ti ettha ayamanupubbikathā  so kira anuppanne buddhe kāsiraṭṭhe bārāṇasirājā hutvā samussitaddhajapaṭākanānālaṅkārena suṭṭhu alaṅkataṃ nagaraṃ padakkhiṇaṃ akāsi attano sirisampattiyā samākaḍḍhitanettena janakāyena samullokiyamāno tasmiñca samaye eko paccekabuddho gandhamādanapabbatā āgamma tasmiṃ nagare piṇḍāya carati santindriyo santamānaso uttamadamathasamannāgato mahājanopi rājagataṃ cittīkāraṃ pahāya paccekabuddhameva olokesi rājā  idāni imasmiṃ janakāye ekopi maṃ na oloketi kiṃ nu kho etanti olokento paccekabuddhaṃ addasa sopi paccekabuddho mahallako hoti pacchimavaye ṭhito cīvarānipissa jiṇṇāni tato tato suttāni gaḷanti rañño satasahassādhikāni dve asaṅkhyeyyāni pūritapāramiṃ paccekabuddhaṃ disvā cittapasādamattaṃ vā hatthaṃ pasāretvā vandanamattaṃ vā nāhosi so rājā pabbajito maññe esa usūyāya maṃ na oloketīti kujjhitvā kvāyaṃ kuṭṭhicīvarāni pārutoti niṭṭhubhitvā pakkāmi tassa kammassa vipākena mahāniraye nibbattitvā vipākāvasesena manussalokaṃ āgacchanto rājagahe paramakapaṇāya itthiyā kucchimhi paṭisandhiṃ gaṇhi gahitakālato paṭṭhāya sā itthī kañjikamattampi  udarapūraṃ nālattha tassa kucchigatasseva kaṇṇanāsā vilīnā saṅkhapalitakuṭṭhī hutvā mātukucchito nikkhanto mātāpitaro  nāma dukkarakārikā honti tenassa mātā yāva kapālaṃ gahetvā carituṃ na sakkoti tāvassa kañjikampi udakampi āharitvā adāsi bhikkhāya carituṃ samatthakāle panassa kapālaṃ hatthe datvā paññāyissasi sakena kammenāti pakkāmi
athassa  tato paṭṭhāya sakalasarīrato maṃsāni chijjitvā chijjitvā patanti yūsaṃ paggharati mahāvedanā vattanti yaṃ yaṃ racchaṃ nissāya sayati sabbarattiṃ mahāravena ravati tassa kāruññaparidevitasaddena sakalavīthiyaṃ manussā sabbarattiṃ niddaṃ na labhanti tassa tato paṭṭhāya sukhasayite pabodhetīti tveva nāmaṃ udapādi athāparena samayena bhagavati rājagahaṃ sampatte nāgarā satthāraṃ nimantetvā nagaramajjhe mahāmaṇḍapaṃ katvā dānaṃ adaṃsu suppabuddhopi kuṭṭhī gantvā dānaggamaṇḍapassa avidūre nisīdi nāgarā buddhappamukhaṃ bhikkhusaṅghaṃ paṇītena khādanīyena bhojanīyena parivisantā tassāpi yāgubhattaṃ adaṃsu tassa paṇītabhojanaṃ bhuttassa cittaṃ ekaggaṃ ahosi satthā bhattakiccāvasāne anumodanaṃ katvā saccāni dīpesi suppabuddho nisinnaṭṭhāne nisinnova desanānusārena ñāṇaṃ pesetvā sotāpattiphale patiṭṭhito satthā uṭṭhāya vihāraṃ gato sopi cumbaṭaṃ āruyha kapālamādāya daṇḍamolubbha attano vasanaṭṭhānaṃ gacchanto vibbhantāya gāviyā jīvitā voropito mattikapātiṃ bhinditvā suvaṇṇapātiṃ paṭilabhanto viya dutiyacittavāre devaloke nibbatto attano puññaṃ nissāya aññe deve atikkamma virocittha taṃ kāraṇaṃ dassento sakko devānamindo tiādimāha
ti maggenāgatasaddhā nti kalyāṇasīlaṃ nāma ariyasāvakassa ariyakantasīlaṃ vuccati tattha kiñcāpi ariyasāvakassa ekasīlampi akantaṃ nāma natthi imasmiṃ panatthe bhavantarepi appahīnaṃ pañcasīlaṃ adhippetaṃ catutthaṃ

 pañcame ti ārāmacetiyāni ti vanacetiyāni ubhayatthāpi  cittīkataṭṭhena cetyaṃ veditabbaṃ ti manussaramaṇīyabhāvassa idāni manussaramaṇīyakavasena bhūmiramaṇīyakaṃ dassento tiādimāha pañcamaṃ

 chaṭṭhe nti yajantānaṃ tadā kira aṅgamagadhavāsikā manussā anusaṃvaccharaṃ sappimadhuphāṇitādīsu aggaṃ gahetvā ekasmiṃ ṭhāne dārūnaṃ saṭṭhimatte sakaṭabhāre rāsiṃ katvā aggiṃ datvā pajjalitakāle mahābrahmuno yajāmāti taṃ sabbaṃ pakkhipanti ekavāraṃ pakkhittaṃ sahassaguṇaphalaṃ detīti nesaṃ laddhi sakko devarājā sabbepime sabbaaggāni gahetvā mahābrahmuno yajāmāti aggimhi jhāpenti aphalaṃ karonti mayi passante mā nassantu yathā buddhassa ceva saṅghassa ca datvā bahuṃ puññaṃ pasavanti evaṃ karissāmīti dārurāsiṃ jalāpetvā olokentesu manussesu puṇṇamadivase brahmattabhāvaṃ māpetvā mahājanassa passantasseva candamaṇḍalaṃ bhinditvā nikkhanto viya ahosi mahājano disvā imaṃ yaññaṃ paṭiggahetuṃ mahābrahmā āgacchatīti jaṇṇukehi bhūmiyaṃ patiṭṭhāya añjaliṃ paggayha namassamāno aṭṭhāsi brāhmaṇā āhaṃsu tumhe mayaṃ takkena kathemāti maññatha idāni passatha ayaṃ vo brahmā sahatthā yaññaṃ paṭiggahetuṃ āgacchatīti sakko āgantvā dārucitakamatthake ākāse ṭhatvā kassāyaṃ sakkāroti pucchi tumhākaṃ bhante paṭiggaṇhatha no yaññanti tena hi āgacchatha mā tulaṃ chaḍḍetvā hatthena tulayittha ayaṃ satthā dhuravihāre vasati taṃ pucchissāma kassa dinnaṃ mahapphalaṃ hotīti  ubhayaraṭṭhavāsino gahetvā satthu santikaṃ gantvā pucchanto evamāha
tattha nti puññaṃ icchantānaṃ puññatthikānaṃ nti upadhivipākaṃ puññaṃ nti ariyasaṅghe dinnaṃ vipphāravantaṃ hoti desanāvasāne caturāsītipāṇasahassāni amatapānaṃ piviṃsu tato paṭṭhāya manussā sabbāni aggadānāni bhikkhusaṅghassa adaṃsu chaṭṭhaṃ

 sattame ti uṭṭhaha ghaṭa vāyama ti rāgādīnañceva dvādasayojanikassa ca mārabalassa jitattā bhagavantaṃ evaṃ ālapati  ti oropitakhandhakilesābhisaṅkhārabhāra nti pannarasāya puṇṇamāya rattiṃ sattamaṃ

 aṭṭhame ti catasso disā catasso anudisā ca ti bhūmivāsino ti upacārappanāhi cirarattasamāhitacitte ti vandāmi ti dasapi vassāni vīsatipi vassāni saṭṭhipi vassāni āpāṇakoṭikaṃ ekaseyyaṃ ekabhattantiādikaṃ seṭṭhacariyaṃ brahmacariyaṃ caramāneti attho ti catupaccayadānaṃ kusumbhasumanapūjā dīpasahassajālanti evamādipuññakārakā ti upāsakatte patiṭṭhāya pañcahipi dasahipi sīlehi samannāgatā ti umaṅgabhindanādīni akatvā dhammikehi kasigorakkhavaṇijjādīhi puttadāraṃ posenti ti devānaṃ pamukho seṭṭho rathaṃ āruhi aṭṭhamaṃ

 navame ti ekaṃsaṃ uttariyaṃ dukulaṃ katvā brahmajāṇuko hutvā sirasi añjaliṃ ṭhapetvā namassati ti so sakko nti sabbaguṇehi omakabhāvassa natthitāya sabbaguṇanemittakehi nāmehi anomanāmaṃ ti catusaccapaṭicchādikāya vaṭṭamūlakaavijjāya samatikkamena ti satta sekkhā ti vaṭṭaviddhaṃsane ratā ti sikkhanti navamaṃ

 dasame ti kasmā esa punappunaṃ evaṃ bhāsatīti sakkassa kira devarañño  saddo madhuro suphasitaṃ dantāvaraṇaṃ kathanakāle suvaṇṇakiṅkiṇikasaddo viya niccharati taṃ punappunaṃ sotuṃ labhissāmīti bhāsati ti pūtimhi mātusarīre vā attanoyeva vā sarīraṃ avattharitvā sayanato pūtidehasayā ti dasamāse mātukucchisaṅkhāte kuṇapasmiṃ ete nimuggā ti etesaṃ etaṃ pihayāmi patthayāmi ti na te saṃ santakaṃ dhaññaṃ koṭṭhe pakkhipanti na hi etesaṃ dhaññaṃ atthi ti na kumbhiyaṃ nti na pacchiyaṃ ti paresaṃ niṭṭhitaṃ paraghare pakkaṃ bhikkhācāravattena esamānā gavesamānā ti evaṃ pariyiṭṭhena ti dasapi saṭṭhipi vassāni susamādinnasundaravatā
ti dhammaṃ sajjhāyissāma dhutaṅgaṃ samādiyissāma amataṃ paribhuñjissāma samaṇadhammaṃ karissāmāti evaṃ subhāsitabhāsino ti tiyāmarattiṃ asanighosena  ghositā viya dhammaṃ kathentāpi tuṇhībhūtā samaṃ carantiyeva nāma kasmā niratthakavacanassābhāvā ti bahusattā ca aññamaññaṃ viruddhā ti paraviheṭhanatthaṃ gahitadaṇḍesu sattesu nibbutā vissaṭṭhadaṇḍā ti sagahaṇesu sattesu ca bhavayoniādīnaṃ ekakoṭṭhāsassāpi agahitattā agahaṇā dasamaṃ

3 tatiyavaggo

 tatiyavaggassa paṭhamaṃ vuttatthameva paṭhamaṃ

 dutiye ti jhāmakhāṇuvaṇṇo ti lakuṇḍako mahodaro ti paṇḍukambalasilāyaṃ ti sakkena gahitanāmamevetaṃ so pana eko rūpāvacarabrahmā sakko kira khantibalena samannāgatoti sutvā vīmaṃsanatthaṃ āgato  avaruddhakayakkhā pana evarūpaṃ saṃvihitārakkhaṃ ṭhānaṃ pavisituṃ na sakkonti ti devānaṃ sutvā na sakkā esa pharusena cāletuṃ nīcavuttinā pana khantiyaṃ ṭhitena sakkā palāpetunti tathā palāpetukāmo upasaṅkami ti khantiyaṃ ṭhatvā balavacittīkāraṃ paccupaṭṭhapetvā nīcavuttiyā dassiyamānāya sakkāsane ṭhātuṃ asakkonto antaradhāyi ti ettha ti nipātamattaṃ upahatacittomhīti āha ti na kodhāvattena suānayo kodhavase vattetuṃ na sukaromhīti vadati nti ti nipātamattaṃ ahaṃ ciraṃ na kujjhāmīti vadati dutiyaṃ

 tatiye ti isigaṇena abhisapakāle uppannābādhena ābādhiko nti sace maṃ sambarimāyaṃ vācesi evamahaṃ tampi tikicchissāmīti vadati ti vināpi tāva sambarimāyaṃ sakko amhe bādhati yadi pana taṃ jānissati naṭṭhā mayaṃ mā attano ekassa atthāya amhe nāsehīti vatvā nivārayiṃsu nti yathā sambaro asurindo māyāvī māyaṃ payojetvā vassasataṃ niraye pakko evaṃ paccati tumhe dhammikāva alaṃ vo māyāyāti vadati kiṃ pana sakko tassa kodhaṃ tikicchituṃ sakkuṇeyyāti āma sakkuṇeyya kathaṃ tadā kira so isigaṇo dharatiyeva tasmā naṃ isīnaṃ santikaṃ netvā khamāpeyya evamassa phāsu bhaveyya tena pana vañcitattā tathā akatvā pakkantova tatiyaṃ

 catutthe nti kalahaṃ akaṃsu ti atikkami eko bhikkhu ekaṃ  bhikkhuṃ atikkamma vacanaṃ avocāti attho ti na khamati ti kodho tumhākaṃ vasaṃ āgacchatu mā tumhe kodhavasaṃ gamitthāti dīpeti ti ettha ti nipātamattaṃ tumhākaṃ mittadhamme jarā nāma mā nibbatti bhummatthe vā karaṇavacanaṃ mittesu vo jarā mā nibbatti mittabhāvato aññathābhāvo mā hotūti attho ti agārayhaṃ khīṇāsavapuggalaṃ mā garahittha catutthaṃ

 pañcame ti kodho tumhe mā abhibhavi tumheva kodhaṃ abhibhavatha nti kujjhantānaṃ mā paṭikujjhittha ti mettā  ca mettāpubbabhāgo ca ti karuṇā ca karuṇāpubbabhāgo ca ti lāmakajanaṃ pabbato viya kodho abhimaddatīti pañcamaṃ





