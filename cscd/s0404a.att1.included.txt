

 dutiyassa paṭhame ti evamādīni ti ettha vuttanakārena yojetvā evamettha attho veditabbo  na vandati nāsanā vuṭṭhāti nāpi idha bhonto nisīdantūti evaṃ āsanena vā nimantetīti ettha hi vāsaddo vibhāvane nāma atthe  rūpaṃ niccaṃ vā aniccaṃ vātiādīsu viya evaṃ vatvā atha attano abhivādanādīni akarontaṃ bhagavantaṃ disvā āha  ti yaṃ taṃ mayā sutaṃ taṃ tatheva taṃ savanañca me dassanañca saṃsandati sameti atthato ekībhāvaṃ gacchati na hi bhavaṃ gotamo āsanena vā nimantetīti evaṃ attanā sutaṃ diṭṭhena nigametvā nindanto āha  ti taṃ abhivādanādīnaṃ akaraṇaṃ ayuttamevāti
athassa bhagavā attukkaṃsanaparavambhanadosaṃ anupagamma karuṇāsītalena hadayena taṃ aññāṇaṃ vidhamitvā yuttabhāvaṃ dassetukāmo tiādimāha tatrāyaṃ saṅkhepattho  ahaṃ brāhmaṇa appaṭihatena sabbaññutaññāṇacakkhunā olokentopi taṃ puggalaṃ etasmiṃ sadevakādibhede loke na passāmi yamahaṃ abhivādeyyaṃ vā paccuṭṭheyyaṃ vā āsanena vā nimanteyyaṃ anacchariyaṃ vā etaṃ svāhaṃ ajja sabbaññutaṃ patto evarūpaṃ nipaccākārārahaṃ puggalaṃ na passāmi apica kho yadāpāhaṃ sampatijātova uttarena mukho sattapadavītihārena gantvā  sakalaṃ dasasahassilokadhātuṃ olokesiṃ tadāpi etasmiṃ sadevakādibhede loke taṃ puggalaṃ na passāmi yamahaṃ evarūpaṃ nipaccakāraṃ kareyyaṃ atha kho maṃ soḷasakappasahassāyuko khīṇāsavamahābrahmāpi añjaliṃ paggahetvā tvaṃ loke mahāpuriso tvaṃ  sadevakassa lokassa aggo ca jeṭṭho ca seṭṭho ca natthi tayā uttaritaroti sañjātasomanasso patimānesi tadāpi cāhaṃ attanā uttaritaraṃ apassanto āsabhiṃ vācaṃ nicchāresiṃ  aggohamasmi lokassa jeṭṭhohamasmi lokassa seṭṭhohamasmi lokassāti evaṃ sampatijātassāpi mayhaṃ abhivādanādiraho puggalo natthi svāhaṃ idāni sabbaññutaṃ patto kaṃ abhivādeyyaṃ tasmā tvaṃ brāhmaṇa mā tathāgatā evarūpaṃ paramanipaccakāraṃ patthayi yañhi brāhmaṇa tathāgato abhivādeyya vā āsanena vā nimanteyya muddhāpi tassa puggalassa rattipariyosāne paripākasithilabandhanaṃ vaṇṭā muttatālaphalaṃ viya gīvato chijjitvā sahasāva bhūmiyaṃ nipateyya
evaṃ  vuttepi brāhmaṇo duppaññatāya tathāgatassa lokajeṭṭhabhāvaṃ asallakkhento kevalaṃ taṃ vacanaṃ asahamāno āha  ti ayaṃ kirassa adhippāyo  yaṃ loke abhivādanapaccuṭṭhānaañjalikammasāmīcikammaṃ sāmaggirasoti vuccati taṃ bhoto gotamassa natthi tasmā arasarūpo bhavaṃ gotamo arasajātiko arasasabhāvoti athassa bhagavā cittamudubhāvajananatthaṃ ujuvipaccanīkabhāvaṃ pariharanto aññathā tassa vacanassa atthaṃ  attani sandassento tiādimāha
tattha ti atthi kho esa ti kāraṇaṃ idaṃ vuttaṃ hoti  atthi kho brāhmaṇa etaṃ kāraṇaṃ yena kāraṇena maṃ arasarūpo bhavaṃ gotamoti vadamāno puggalo sammā vadeyya avitathavādīti saṅkhaṃ gaccheyya katamo pana soti ye te brāhmaṇa rūparasā phoṭṭhabbarasā te tathāgatassa pahīnāti kiṃ vuttaṃ hoti ye te jātivasena vā upapattivasena vā seṭṭhasammatānampi puthujjanānaṃ rūpārammaṇādīni assādentānaṃ abhinandantānaṃ rajjantānaṃ uppajjanti kāmasukhassādasaṅkhātā rūparasā saddarasā gandharasā rasarasā phoṭṭhabbarasā ye imaṃ lokaṃ gīvāya bandhitvā viya āviñchanti vatthārammaṇādisāmaggiyañca uppannattā sāmaggirasāti vuccanti te sabbepi tathāgatassa pahīnā mayhaṃ pahīnāti  vattabbepi mamākārena attānaṃ anukkhipanto dhammaṃ deseti desanāvilāso vā esa tathāgatassa
tattha ti cittasantānato vigatā pajahitā vā etasmiṃ panatthe karaṇe sāmivacanaṃ daṭṭhabbaṃ ariyamaggasatthena ucchinnaṃ taṇhāvijjāmayaṃ mūlaṃ etesanti  tālavatthu viya nesaṃ vatthu katanti  yathā hi tālarukkhaṃ samūlaṃ uddharitvā tassa vatthumatte tasmiṃ padese kate na puna tassa tālassa uppatti paññāyati evaṃ ariyamaggasatthena  samūle rūpādirase uddharitvā tesaṃ pubbe uppannapubbabhāvena vatthumatte cittasantāne kate sabbepi te tālāvatthukatāti vuccanti aviruḷhidhammattā vā matthakacchinnatālo viya katāti tālāvatthukatā yasmā pana evaṃ tālāvatthukatā anabhāvaṃkatā honti  yathā nesaṃ pacchābhāvo na hoti tathā katā honti tasmā āha  ti ti anāgate anuppajjanakasabhāvā
ti yañca kho tvaṃ sandhāya vadesi so pariyāyo na hoti nanu ca evaṃ vutte yo brāhmaṇena vutto sāmaggiraso tassa attani vijjamānatā anuññātā hotīti na hoti yo hi naṃ sāmaggirasaṃ kātuṃ bhabbo hutvā na karoti so tadabhāvena arasarūpoti vattabbataṃ arahati bhagavā pana abhabbova etaṃ kātuṃ tenassa kāraṇe abhabbataṃ pakāsento āha  no ca kho yaṃ tvaṃ sandhāya vadesīti yaṃ pariyāyaṃ sandhāya tvaṃ maṃ arasarūpoti vadesi so amhesu neva vattabboti
evaṃ brāhmaṇo attanā adhippetaṃ arasarūpataṃ āropetuṃ asakkonto athāparaṃ ntiādimāha sabbapariyāyesu cettha vuttanayeneva yojanākkamaṃ viditvā sandhāyabhāsitamatthaṃ evaṃ veditabbaṃ  brāhmaṇo tadeva vayovuddhānaṃ abhivādanādikammaṃ loke  sāmaggiparibhogoti maññamāno tadabhāvena ca bhagavantaṃ nibbhogotiādimāha bhagavā ca yvāyaṃ rūpādīsu sattānaṃ chandarāgaparibhogo tadabhāvaṃ attani sampassamāno aparaṃ pariyāyamanujāni
puna brāhmaṇo yaṃ loke vayovuddhānaṃ abhivādanādikulasamudācārakammaṃ lokiyā karonti tassa akiriyaṃ sampassamāno bhagavantaṃ ti āha bhagavā pana yasmā kāyaduccaritādīnaṃ  akiriyaṃ vadati tasmā taṃ akiriyavāditaṃ attani sampassamāno aparaṃ pariyāyamanujāni tattha ṭhapetvā kāyaduccaritādīni avasesā akusalā dhammā ti veditabbā
puna brāhmaṇo tadeva abhivādanādikammaṃ bhagavati apassanto imaṃ āgamma ayaṃ lokatanti lokapaveṇī ucchijjatīti maññamāno bhagavantaṃ ti āha bhagavā pana yasmā pañcakāmaguṇikarāgassa ceva akusalacittadvayasampayuttassa ca dosassa anāgāmimaggena ucchedaṃ vadati sabbākusalasambhavassa pana mohassa arahattamaggena ucchedaṃ  vadati ṭhapetvā te tayo avasesānaṃ pāpakānaṃ akusalānaṃ dhammānaṃ yathānurūpaṃ catūhi maggehi ucchedaṃ vadati tasmā taṃ ucchedavādaṃ attani sampassamāno aparaṃ pariyāyamanujāni
puna brāhmaṇo jigucchati maññe samaṇo gotamo idaṃ vayovuddhānaṃ abhivādanādikulasamudācārakammaṃ tena taṃ na karotīti maññamāno bhagavantaṃ ti āha bhagavā pana yasmā jigucchati kāyaduccaritādīhi yāni kāyavacīmanoduccaritāni ceva yāva ca akusalānaṃ  lāmakadhammānaṃ samāpatti samāpajjanā samaṅgibhāvo taṃ sabbampi gūthaṃ viya maṇḍanakajātiko puriso jigucchati hirīyati tasmā taṃ jegucchitaṃ attani sampassamāno aparaṃ pariyāyamanujāni tattha tiādi karaṇavacanaṃ upayogatthe daṭṭhabbaṃ
puna brāhmaṇo tadeva abhivādanādikammaṃ bhagavati apassanto ayaṃ idaṃ lokajeṭṭhakakammaṃ vineti vināseti atha vā yasmā etaṃ sāmīcikammaṃ na karoti tasmā ayaṃ vinetabbo niggaṇhitabboti maññamāno bhagavantaṃ ti āha tatrāyaṃ padattho  vinayatīti vinayo vināsetīti vuttaṃ hoti vinayo eva  vinayaṃ vā arahatīti  niggahaṃ arahatīti vuttaṃ hoti bhagavā pana yasmā rāgādīnaṃ vinayāya vūpasamāya dhammaṃ deseti tasmā venayiko hoti ayameva cettha padattho  vinayāya dhammaṃ desetīti venayiko vicitrā hi taddhitavutti svāyaṃ taṃ venayikabhāvaṃ attani sampassamāno aparaṃ pariyāyamanujāni
puna brāhmaṇo yasmā abhivādanādīni sāmīcikammāni karontā vayovuddhe tosenti hāsenti  akarontā pana tāpenti vihesenti domanassaṃ nesaṃ uppādenti bhagavā ca tāni na karoti tasmā ayaṃ vayovuddhe tapatīti maññamāno sappurisācāravirahitattā vā kapaṇapuriso ayanti maññamāno bhagavantaṃ ti āha tatrāyaṃ padattho  tapatīti tapo roseti vihesetīti attho sāmīcikammākaraṇassetaṃ adhivacanaṃ tapo assa atthīti  dutiye atthavikappe byañjanāni avicāretvā loke kapaṇapuriso  tapassīti  vuccati bhagavā pana ye akusalā dhammā lokaṃ tapanato tapanīyāni vuccanti tesaṃ pahīnattā yasmā tapassīti saṅkhaṃ gato tasmā taṃ tapassitaṃ attani sampassamāno aparaṃ pariyāyamanujāni tatrāyaṃ vacanattho  tapantīti tapā akusaladhammānametaṃ adhivacanaṃ te tape assi nirassi pahāsi viddhaṃsīti tapassī
puna brāhmaṇo taṃ abhivādanādikammaṃ devalokagabbhasampattiyā devalokapaṭisandhipaṭilābhāya saṃvattatīti maññamāno bhagavati cassa abhāvaṃ disvā bhagavantaṃ ti āha kodhavasena vā bhagavato mātukucchismiṃ paṭisandhiggahaṇe dosaṃ dassentopi evamāha tatrāyaṃ vacanattho  gabbhato apagatoti  abhabbo devalokūpapattiṃ pāpuṇitunti adhippāyo hīno vā gabbho assāti apagabbho devalokagabbhaparibāhirattā āyatiṃ hīnagabbhapaṭilābhabhāgīti hīno vāssa mātukucchismiṃ gabbhavāso ahosīti adhippāyo bhagavato pana yasmā āyatiṃ gabbhaseyyā apagatā tasmā so taṃ apagabbhataṃ attani sampassamāno aparaṃ pariyāyamanujāni tatra ca ti etesaṃ padānaṃ evamattho daṭṭhabbo  brāhmaṇa yassa puggalassa anāgate gabbhaseyyā punabbhave ca abhinibbatti anuttarena maggena vihatakāraṇattā pahīnā gabbhaseyyāgahaṇena cettha jalābujayoni gahitā punabbhavābhinibbattiggahaṇena itarā tissopi
apica gabbhassa seyyā  punabbhavo  eva abhinibbatti ti evamettha attho daṭṭhabbo yathā ca viññāṇaṭṭhitīti vuttepi na viññāṇato aññā ṭhiti atthi evamidhāpi na gabbhato aññā seyyā veditabbā abhinibbatti ca nāma yasmā punabbhavabhūtāpi apunabbhavabhūtāpi atthi idha ca punabbhavabhūtā adhippetā tasmā vuttaṃ  punabbhavo eva abhinibbatti punabbhavābhinibbattīti
evaṃ  āgatakālato paṭṭhāya arasarūpatādīhi aṭṭhahi akkosavatthūhi akkosantampi brāhmaṇaṃ bhagavā dhammissaro dhammarājā dhammasāmī tathāgato anukampāya sītaleneva cakkhunā brāhmaṇaṃ olekento yaṃ dhammadhātuṃ paṭivijjhitvā desanāvilāsappattā nāma hoti tassā  dhammadhātuyā suppaṭividdhattā vigatavalāhake nabhe puṇṇacando viya ca saradakāle sūriyo viya ca brāhmaṇassa hadayandhakāraṃ vidhamento tāniyeva akkosavatthūni tena tena pariyāyena aññathā dassetvā punapi attano karuṇāvipphāraṃ aṭṭhahi lokadhammehi akampiyabhāvena paṭiladdhatādiguṇalakkhaṇaṃ pathavisamacittataṃ akuppadhammatañca pakāsento ayaṃ brāhmaṇo kevalaṃ palitasirakhaṇḍadantavalittacatādīhi attano vuddhabhāvaṃ sallakkheti no ca kho jānāti attānaṃ jātiyā anugataṃ jarāya anusaṭaṃ byādhino adhibhūtaṃ maraṇena abbhāhataṃ ajja maritvā puna sveva uttānaseyyadārakabhāvagamanīyaṃ  mahantena kho pana ussāhena mama santikaṃ āgato tadassa āgamanaṃ sātthakaṃ hotūti cintetvā imasmiṃ loke attano appaṭisamaṃ purejātabhāvaṃ dassento tiādinā nayena brāhmaṇassa dhammadesanaṃ vaḍḍhesi
tattha tiādīnaṃ heṭṭhā vutanayeneva attho veditabbo ayaṃ pana viseso  heṭṭhā vuttanayeneva hi te kukkuṭapotakā pakkhe vidhunantā taṃkhaṇānurūpaṃ viravantā nikkhamanti evaṃ nikkhamantānañca tesaṃ yo paṭhamataraṃ nikkhamati so jeṭṭhoti vuccati tasmā bhagavā tāya upamāya attano jeṭṭhabhāvaṃ sādhetukāmo brāhmaṇaṃ pucchati  ti tattha nti kukkuṭapotakānaṃ ti so kinti vacanīyo assa kiṃ vattabbo bhaveyya jeṭṭho vā kaniṭṭho vāti
ti bho gotama so jeṭṭho iti assa vacanīyo kasmāti ce ti yasmā so nesaṃ vuddhataroti attho athassa bhagavā opammaṃ sampaṭipādento ti āha yathā so kukkuṭapotako evaṃ ahampi ti avijjā vuccati aññāṇaṃ tattha gatāya ti sattadhivacanametaṃ avijjākosassa anto paviṭṭhesu sattesūpi vuttaṃ hoti ti aṇḍe bhūtāya pajātāya sañjātāya yathā hi aṇḍe nibbattā ekacce sattā aṇḍabhūtāti vuccanti evamayaṃ  sabbāpi pajā avijjaṇḍakose nibbattattā aṇḍabhūtāti vuccati ti  tena avijjaṇḍakosena samantato onaddhāya baddhāya veṭhitāya ti taṃ avijjāmayaṃ aṇḍakosaṃ bhinditvā ti sakalepi lokasannivāse ahameva eko adutiyo ti uttararahitaṃ sabbaseṭṭhaṃ sammā sāmañca bodhiṃ atha vā pasatthaṃ sundarañca bodhiṃ arahattamaggañāṇassetaṃ nāmaṃ sabbaññutaññāṇassāpi nāmameva ubhayampi vaṭṭati aññesaṃ arahattamaggo anuttarā bodhi hoti na hotīti na hoti kasmā asabbaguṇadāyakattā tesañhi kassaci arahattamaggo arahattaphalameva deti kassaci tisso vijjā kassaci cha abhiññā kassaci catasso paṭisambhidā kassaci sāvakapāramiñāṇaṃ paccekabuddhānampi paccekabodhiñāṇameva deti buddhānaṃ pana sabbaguṇasampattiṃ  deti abhiseko viya rañño sabbalokissarabhāvaṃ tasmā aññassa kassacipi anuttarā bodhi na hotīti ti abbhaññāsiṃ paṭivijjhiṃ pattomhi adhigatomhīti vuttaṃ hoti
idāni yadetaṃ bhagavatā evameva khotiādinā nayena vuttaṃ opammasampaṭipādanaṃ taṃ evaṃ atthena saṃsanditvā veditabbaṃ  yathā hi tassā kukkuṭiyā attano aṇḍesu adhisayanāditividhakiriyākaraṇaṃ evaṃ bodhipallaṅke nisinnassa bodhisattabhūtassa bhagavato attano santāne aniccaṃ dukkhaṃ anattāti tividhānupassanākaraṇaṃ kukkuṭiyā tividhakiriyāsampādanena aṇḍānaṃ apūtibhāvo viya bodhisattabhūtassa bhagavato tividhānupassanāsampādanena vipassanāñāṇassa aparihāni kukkuṭiyā tividhakiriyākaraṇena aṇḍānaṃ allasinehapariyādānaṃ viya bodhisattabhūtassa bhagavato tividhānupassanāsampādanena bhavattayānugatanikantisinehapariyādānaṃ kukkuṭiyā tividhakiriyākaraṇena aṇḍakapālānaṃ tanubhāvo viya bodhisattabhūtassa bhagavato tividhānupassanāsampādanena avijjaṇḍakosassa tanubhāvo kukkuṭiyā tividhakiriyākaraṇena kukkuṭapotakassa pādanakhatuṇḍakānaṃ thaddhakharabhāvo viya bodhisattabhūtassa bhagavato tividhānupassanāsampādanena vipassanāñāṇassa tikkhakharavippasannasūrabhāvo kukkuṭiyā tividhakiriyākaraṇena kukkuṭapotakassa pariṇāmakālo viya bodhisattabhūtassa  bhagavato tividhānupassanāsampādanena vipassanāñāṇassa pariṇāmakālo vaḍḍhikālo gabbhaggahaṇakālo kukkuṭiyā tividhakiriyākaraṇena kukkuṭapotakassa pādanakhasikhāya vā mukhatuṇḍakena vā aṇḍakosaṃ padāletvā pakkhe papphoṭetvā sotthinā abhinibbhidākālo viya bhagavato tividhānupassanāsampādanena vipassanāñāṇagabbhaṃ gaṇhāpetvā anupubbādhigatena  arahattamaggena avijjaṇḍakosaṃ padāletvā abhiññāpakkhe papphoṭetvā sotthinā sakalabuddhaguṇasacchikatakālo veditabbo
ti brāhmaṇa yathā tesaṃ kukkuṭapotakānaṃ paṭhamataraṃ aṇḍakosaṃ padāletvā abhinibbatto kukkuṭapotako jeṭṭho hoti evaṃ avijjāgatāya pajāya taṃ avijjaṇḍakosaṃ padāletvā paṭhamataraṃ ariyāya jātiyā jātattā ahañhi jeṭṭho vuddhatamoti saṅkhaṃ gato sabbaguṇehi pana appaṭisamattā seṭṭhoti
evaṃ bhagavā attano anuttaraṃ jeṭṭhaseṭṭhabhāvaṃ brāhmaṇassa pakāsetvā idāni yāya paṭipadāya taṃ adhigato taṃ paṭipadaṃ pubbabhāgato pabhuti dassetuṃ tiādimāha tattha ti brāhmaṇa na mayā ayaṃ anuttaro jeṭṭhaseṭṭhabhāvo kusītena muṭṭhassatinā sāraddhakāyena vikkhittacitena adhigato apica kho tadadhigamāya āraddhaṃ kho pana me vīriyaṃ ahosi bodhimaṇḍe nisinnena mayā catusammappadhānabhedaṃ vīriyaṃ āraddhaṃ ahosi paggahitaṃ asithilappavattitaṃ āraddhattāyeva ca me taṃ  ahosi  na kevalañca vīriyameva satipi me ārammaṇābhimukhabhāvena  ahosi upaṭṭhitattāyeva ca ti kāyacittappassaddhivasena kāyopi me passaddho ahosi tattha yasmā nāmakāye passaddhe rūpakāyopi passaddhoyeva hoti tasmā nāmakāyo rūpakāyoti avisesetvāva passaddho kāyoti vuttaṃ ti so ca kho passaddhattāyeva asāraddho vigatadarathoti vuttaṃ hoti  nti cittampi me sammā āhitaṃ suṭṭhu ṭhapitaṃ appitaṃ viya ahosi samāhitattā eva ca ekaggaṃ acalaṃ nipphandananti ettāvatā jhānassa pubbabhāgapaṭipadā kathitā hoti
idāni imāya paṭipadāya adhigataṃ paṭhamajjhānaṃ ādiṃ katvā vijjāttayapariyosānaṃ visesaṃ dassento ntiādimāha tattha yaṃ yāva vinicchayanayena vattabbaṃ siyā taṃ visuddhimagge  vuttameva
tiādīsu pana ti viditakaraṇaṭṭhena vijjā kiṃ viditaṃ karoti  pubbenivāsaṃ ti tasseva pubbenivāsassa aviditakaraṇaṭṭhena tappaṭicchādakamoho ti sveva moho tappaṭicchādakaṭṭhena tamo nāma ti  sā eva vijjā obhāsakaraṇaṭṭhena ālokoti ettha ca vijjā adhigatāti attho sesaṃ pasaṃsāvacanaṃ yojanā panettha  ayaṃ kho me vijjā adhigatā tassa me adhigatavijjassa avijjā vihatā vinaṭṭhāti attho kasmā yasmā vijjā uppannā esa nayo itarasmimpi padadvaye nti ettha nti nipātamattaṃ satiyā avippavāsena appamattassa vīriyātāpena ātāpino kāye ca jīvite ca anapekkhātāya pahitattassa pesitattassāti attho idaṃ vuttaṃ hoti  yathā appamattassa ātāpino pahitattassa viharato avijjā vihaññeyya vijjā uppajjeyya tamo vihaññeyya āloko uppajjeyya evameva mama avijjā vihatā vijjā uppannā tamo vihato āloko uppanno etassa me padhānānuyogassa anurūpameva phalaṃ laddhanti
ti ayaṃ kho mama brāhmaṇa pubbenivāsānussatiñāṇamukhatuṇḍakena pubbe nivutthakhandhappaṭicchādakaṃ avijjaṇḍakosaṃ padāletvā paṭhamā abhinibbhidā paṭhamā nikkhanti paṭhamā ariyājāti ahosi kukkuṭacchāpakasseva mukhatuṇḍakena vā ṃ pādanakhasikhāya vā aṇḍakosaṃ padāletvā tamhā aṇḍakosamhā abhinibbhidā nikkhanti kukkuṭanikāye paccājātīti ayaṃ tāva pubbenivāsakathāyaṃ nayo
cutupapātakathāya  pana ti dibbacakkhuñāṇavijjā ti cutupapātappaṭicchādikā  avijjā yathā pana pubbenivāsakathāyaṃ pubbenivāsānussatiñāṇamukhatuṇḍakena pubbe nivutthakkhandhappaṭicchādakaṃ avijjaṇḍakosaṃ padāletvāti vuttaṃ evamidha cutupapātañāṇamukhatuṇḍakena cutupapātappaṭicchādakaṃ avijjaṇḍakosaṃ padāletvāti vattabbaṃ
yaṃ panetaṃ paccavekkhaṇañāṇapariggahitaṃ āsavānaṃ khayañāṇādhigamaṃ brāhmaṇassa dassento tiādimāha tattha ti arahattamaggavijjā ti catusaccappaṭicchādikā avijjā ti  ettha ayaṃ kho mama brāhmaṇa āsavānaṃ khayañāṇamukhatuṇḍakena catusaccapaṭicchādakaṃ avijjaṇḍakosaṃ padāletvā tatiyā abhinibbhidā tatiyā nikkhanti tatiyā ariyajāti ahosi kukkuṭacchāpakasseva mukhatuṇḍakena vā pādanakhasikhāya vā aṇḍakosaṃ padāletvā tamhā aṇḍakosamhā abhinibbhidā nikkhanti kukkuṭanikāye paccājātīti
ettāvatā kiṃ dassesīti so hi brāhmaṇa kukkuṭacchāpako aṇḍakosaṃ padāletvā tato nikkhamanto sakimeva jāyati ahaṃ pana pubbenivutthakkhandhappaṭicchādakaṃ avijjaṇḍakosaṃ bhinditvā paṭhamaṃ tāva pubbenivāsānussatiñāṇavijjāya jāto tato sattānaṃ cutipaṭisandhippaṭicchādakaṃ avijjaṇḍakosaṃ padāletvā dutiyaṃ dibbacakkhuñāṇavijjāya jāto puna catusaccappaṭicchādakaṃ avijjaṇḍakosaṃ padāletvā tatiyaṃ āsavānaṃ khayañāṇavijjāya jāto evaṃ tīhi vijjāhi tikkhattuṃ jātomhi sā ca me jāti ariyā suparisuddhāti idaṃ dasseti evaṃdassento ca pubbenivāsañāṇena atītaṃsañāṇaṃ dibbacakkhunā paccuppannānāgataṃsañāṇaṃ āsavakkhayena sakalalokiyalokuttaraguṇanti  evaṃ tīhi vijjāhi sabbepi sabbaññuguṇe pakāsetvā attano ariyāya jātiyā jeṭṭhaseṭṭhabhāvaṃ brāhmaṇassa dassesi
ti evaṃ bhagavatā lokānukampakena brāhmaṇaṃ anukampamānena niguhitabbepi attano ariyāya jātiyā jeṭṭhaseṭṭhabhāve vijjāttayapakāsikāya dhammadesanāya vutte pītivipphāraparipuṇṇagattacitto verañjo brāhmaṇo taṃ bhagavato ariyāya jātiyā jeṭṭhaseṭṭhabhāvaṃ viditvā īdisaṃ nāmāhaṃ sabbalokajeṭṭhaṃ  sabbaguṇasamannāgataṃ sabbaññuṃ aññesaṃ abhivādanādikammaṃ na karotīti avacaṃ dhiratthu vata bho aññāṇanti attānaṃ garahitvā ayaṃ dāni loke ariyāya jātiyā purejātaṭṭhena jeṭṭho sabbaguṇehi appaṭisamaṭṭhena seṭṭhoti niṭṭhaṃ gantvā bhagavantaṃ etadavoca  ti evañca pana vatvā puna taṃ bhagavato dhammadesanaṃ abbhanumodamāno tiādimāha taṃ vuttatthamevāti

 dutiye ti ñātā paññātā pākaṭā ti mahājanassa vissamanatthāya  kate agāre sā kira santhāgārasālā nagaramajjhe ahosi catūsu ṭhānesu ṭhitānaṃ paññāyati catūhi disāhi āgatamanussā paṭhamaṃ tattha vissamitvā pacchā attano attano phāsukaṭṭhānaṃ gacchanti rājakulānaṃ rajjakiccasantharaṇatthāya  kataṃ agārantipi vadantiyeva tattha hi nisīditvā licchavirājāno rajjakiccaṃ santharanti karonti vicārenti ti tesaṃ nisīdanatthaññeva paññattesu mahārahavarapaccattharaṇesu samussitasetacchattesu āsanesu sannisinnā ti rājakule kiccañceva lokatthacariyañca vicāretvā anekehi kāraṇehi buddhassa vaṇṇaṃ bhāsanti kathenti dīpenti paṇḍitā hi te rājāno saddhā pasannā sotāpannāpi sakadāgāminopi anāgāminopi ariyasāvakā te sabbepi lokiyajaṭaṃ chinditvā buddhādīnaṃ tiṇṇaṃ ratanānaṃ vaṇṇaṃ bhāsanti tattha tividho buddhavaṇṇo nāma cariyavaṇṇo sarīravaṇṇo guṇavaṇṇoti tatrime rājāno cariyāya vaṇṇaṃ ārabhiṃsu  dukkaraṃ vata kataṃ sammāsambuddhena kappasatasahassādhikāni cattāri asaṅkheyyāni dasa pāramiyo dasa upapāramiyo dasa paramatthapāramiyoti samattiṃsa pāramiyo pūrentena ñātatthacariyaṃ lokatthacariyaṃ buddhacariyaṃ matthakaṃ pāpetvā pañca mahāpariccāge pariccajantenāti aḍḍhacchakkehi jātakasatehi buddhavaṇṇaṃ kathentā tusitabhavanaṃ pāpetvā ṭhapayiṃsu
 bhāsantā pana tena bhagavatā dhammo desito nikāyato pañca nikāyā piṭakato tīṇi piṭakāni aṅgato nava aṅgāni khandhato caturāsītidhammakkhandhasahassānīti koṭṭhāsavasena dhammaguṇaṃ kathayiṃsu
 bhāsantā satthu dhammadesanaṃ sutvā paṭiladdhasaddhā kulaputtā bhogakkhandhañceva ñātiparivaṭṭañca  pahāya setacchattaṃ oparajjaṃ senāpatiseṭṭhibhaṇḍāgārikaṭṭhānantarādīni agaṇetvā nikkhamma satthu varasāsane pabbajanti setacchattaṃ pahāya pabbajitānaṃ bhaddiyarājamahākappinapukkusātiādīnaṃ rājapabbajitānaṃyeva buddhakāle asītisahassāni ahesuṃ anekakoṭisataṃ dhanaṃ pahāya pabbajitānaṃ pana yasakulaputtasoṇaseṭṭhiputtaraṭṭhapālakulaputtādīnaṃ paricchedo natthi evarūpā ca evarūpā ca kulaputtā satthu sāsane pabbajantīti pabbajjāsaṅkhepavasena saṅghaguṇe kathayiṃsu
ti evaṃnāmako senāya adhipati vesāliyañhi satta sahassāni satta satāni satta ca rājāno te sabbepi sannipatitvā sabbesaṃ manaṃ gahetvā raṭṭhaṃ vicāretuṃ samatthaṃ ekaṃ vicinathāti vicinantā sīhaṃ rājakumāraṃ disvā ayaṃ sakkhissatīti sanniṭṭhānaṃ katvā tassa rattamaṇivaṇṇaṃ kambalapariyonaddhaṃ senāpaticchattaṃ adaṃsu taṃ sandhāya vuttaṃ  sīho senāpatīti ti nigaṇṭhassa nāṭaputtassa paccayadāyako upaṭṭhāko jambudīpatalasmiñhi tayo janā nigaṇṭhānaṃ aggupaṭṭhākā  nāḷandāyaṃ upāli gahapati kapilapure vappo sakko vesāliyaṃ ayaṃ sīho senāpatīti ti sesarājūnaṃ parisāya antarantare āsanāni paññāpayiṃsu sīhassa pana majjhe ṭhāneti tasmiṃ paññatte mahārahe rājāsane nisinno hoti nti nibbicikicchaṃ addhā ekaṃsena na hete yassa vā tassa vā appesakkhassa evaṃ anekasatehi kāraṇehi vaṇṇaṃ bhāsanti
ti nigaṇṭho kira nāṭaputto sacāyaṃ sīho kassacideva samaṇassa gotamassa vaṇṇaṃ kathentassa sutvā samaṇaṃ gotamaṃ dassanāya upasaṅkamissati mayhaṃ parihāni bhavissatīti  cintetvā paṭhamataraṃyeva sīhaṃ senāpatiṃ etadavoca  senāpati imasmiṃ loke ahaṃ buddho ahaṃ buddhoti bahū vicaranti sace tvaṃ kassaci dassanāya upasaṅkamitukāmo ahosi maṃ puccheyyāsi ahaṃ te yuttaṭṭhānaṃ pesessāmi ayuttaṭṭhānato nivāressāmīti so taṃ kathaṃ anussaritvā sace maṃ pesessati gamissāmi no ce na gamissāmīti cintetvā yena nigaṇṭho nāṭaputto tenupasaṅkami
athassa vacanaṃ sutvā nigaṇṭho mahāpabbatena viya balavasokena otthaṭo yattha dānissāhaṃ gamanaṃ na icchāmi tattheva gantukāmo jāto hatohamasmīti anattamano hutvā paṭibāhanupāyamassa karissāmīti cintetvā ntiādimāha evaṃ vadanto vicarantaṃ goṇaṃ daṇḍena paharanto viya jalamānaṃ padīpaṃ nibbāpento viya bhattabharitaṃ pattaṃ nikkujjanto viya ca sīhassa uppannapītiṃ vināsesi ti hatthiyānādīnaṃ yojāpanagandhamālādiggahaṇavasena pavatto payogo ti  so vūpasanto
ti dutiyavārampi imasmiñca vāre buddhassa vaṇṇaṃ bhāsantā tusitabhavanato paṭṭhāya yāva mahābodhipallaṅkā dasabalassa heṭṭhā pādatalehi upari kesaggehi paricchinditvā  dvattiṃsamahāpurisalakkhaṇaasītianubyañjanabyāmappabhānaṃ vasena sarīravaṇṇaṃ kathayiṃsu dhammassa vaṇṇaṃ bhāsantā ekapadepi ekabyañjanepi avakhalitaṃ nāma natthīti sukathitavaseneva dhammaguṇaṃ kathayiṃsu saṅghassa vaṇṇaṃ bhāsantā evarūpaṃ yasasirivibhavaṃ pahāya satthu sāsane pabbajitā na kosajjapakatikā honti terasasu pana dhutaṅgaguṇesu paripūrakārino hutvā sattasu anupassanāsu kammaṃ karonti aṭṭhatiṃsārammaṇavibhattiyo vaḷañjentīti paṭipadāvasena saṅghaguṇe kathayiṃsu
tatiyavāre pana buddhassa vaṇṇaṃ bhāsamānā itipi so bhagavāti suttantapariyāyeneva buddhaguṇe kathayiṃsu svākkhāto bhagavatā dhammotiādinā suttantapariyāyeneva dhammaguṇe suppaṭipanno bhagavato  sāvakasaṅghotiādinā suttantapariyāyeneva saṅghaguṇe ca kathayiṃsu tato sīho cintesi  imesañca licchavirājakumārānaṃ tatiyadivasato paṭṭhāya buddhadhammasaṅghaguṇe kathentānaṃ mukhaṃ nappahoti addhā anomaguṇena samannāgatā  so bhagavā imaṃ dāni uppannaṃ pītiṃ avijahitvāva ahaṃ ajja sammāsambuddhaṃ passissāmīti athassa kiṃ hi me karissanti nigaṇṭhāti vitakko udapādi tattha ti kiṃ nāma mayhaṃ nigaṇṭhā karissanti ti āpucchitā vā anāpucchitā vā na hi me te āpucchitā yānavāhanasampattiṃ na ca issariyavisesaṃ dassanti nāpi anāpucchitā harissanti aphalaṃ etesaṃ āpucchananti adhippāyo
ti yathā hi gimhakāle deve vuṭṭhe udakaṃ sandamānaṃ nadiṃ otaritvā thokameva gantvā tiṭṭhati nappavattati evaṃ sīhassa paṭhamadivase dasabalaṃ passissāmīti uppannāya pītiyā nigaṇṭhena paṭibāhitakālo yathāpi dutiyadivase deve vuṭṭhe udakaṃ sandamānaṃ nadiṃ otaritvā thokaṃ gantvā vālikāpuñjaṃ paharitvā appavattaṃ hoti evaṃ sīhassa dutiyadivase dasabalaṃ passissāmīti uppannāya pītiyā nigaṇṭhena paṭibāhitakālo yathā tatiyadivase deve vuṭṭhe udakaṃ sandamānaṃ nadiṃ otaritvā purāṇapaṇṇasukkhadaṇḍakaṭṭhakacavarādīni parikaḍḍhantaṃ vālikāpuñjaṃ bhinditvā samuddaninnameva hoti evaṃ sīho tatiyadivase tiṇṇaṃ vatthūnaṃ guṇakathaṃ sutvā uppanne pītipāmojje aphalā nigaṇṭhā nipphalā nigaṇṭhā kiṃ me ime karissanti gamissāmahaṃ satthusantikanti manaṃ abhinīharitvā vesāliyā niyyāsi niyyanto ca cirassāhaṃ dasabalassa santikaṃ gantukāmo  jāto na kho pana me yuttaṃ aññātakavesena  gantunti yekeci dasabalassa santikaṃ gantukāmā sabbe nikkhamantūti ghosanaṃ kāretvā pañcarathasatāni yojāpetvā uttamarathe ṭhito tehi ceva pañcahi rathasatehi mahatiyā ca parisāya parivuto gandhapupphacuṇṇavāsādīni gāhāpetvā niyyāsi ti divasassa ca divā majjhanhike atikkantamatte
ti ārāmaṃ pavisanto dūratova asītianubyañjanabyāmappabhādvattiṃsamahāpurisalakkhaṇāni chabbaṇṇaghanabuddharasmiyo ca disvā evarūpaṃ nāma purisaṃ evaṃ āsanne vasantaṃ ettakaṃ kālaṃ nāddasaṃ vañcito  vatamhi alābhā vata meti cintetvā mahānidhiṃ disvā daliddapuriso viya sañjātapītipāmojjo yena bhagavā tenupasaṅkami ti bhotā gotamena vuttakāraṇassa anukāraṇaṃ kathenti kāraṇavacano hettha dhammasaddo hetumhi ñāṇaṃ dhammapaṭisambhidātiādīsu  viya kāraṇanti cettha tathāpavattassa saddassa attho adhippeto tassa pavattihetubhāvato atthappayutto hi saddappayogo anukāraṇanti eso eva parehi tathā vuccamāno  parehi vuttakāraṇehi sakāraṇo hutvā tumhākaṃ vādo vā tato paraṃ tassa anuvādo vā koci appamattakopi viññūhi garahitabbaṃ ṭhānaṃ kāraṇaṃ na āgacchati idaṃ vuttaṃ hoti  kiṃ sabbākārenapi tava vāde gārayhaṃ kāraṇaṃ natthīti ti na abhūtena vattukāmā tiādīnaṃ attho verañjakaṇḍe āgatanayeneva veditabbo ti catumaggacatuphalasaṅkhātena uttamena ti assāsanatthāya santhambhanatthāya dhammaṃ desemi iti bhagavā aṭṭhahaṅgehi sīhassa senāpatissa dhammaṃ desesi
nti anuviditvā cintetvā tulayitvā kattabbaṃ karohīti vuttaṃ hoti ti sundaro hoti tumhādisasmiñhi maṃ disvā maṃ saraṇaṃ gacchante nigaṇṭhaṃ disvā nigaṇṭhaṃ saraṇaṃ gacchante kiṃ ayaṃ sīho diṭṭhadiṭṭhameva saraṇaṃ gacchatīti garahā uppajjati tasmā anuviccakāro tumhādisānaṃ sādhūti dasseti nti te kira evarūpaṃ sāvakaṃ labhitvā asuko nāma rājā vā rājamahāmatto vā seṭṭhi vā amhākaṃ saraṇaṃ gato sāvako jātoti paṭākaṃ ukkhipitvā nagare ghosentā āhiṇḍanti kasmā evaṃ no mahantabhāvo  āvibhavissatīti ca sace panassa kimahaṃ etesaṃ saraṇaṃ gatoti vippaṭisāro uppajjeyya tampi so etesaṃ me saraṇagatabhāvaṃ bahū jānanti dukkhaṃ idāni paṭinivattitunti vinodetvā na paṭikkamissatīti ca tenāha  paṭākaṃ parihareyyunti nti paṭiyattaudapāno viya ṭhitaṃ nti tava nivesanaṃ ti pubbe dasapi vīsatipi saṭṭhipi jane āgate disvā  natthīti avatvā desi idāni maṃ  saraṇaṃ gatakāraṇamatteneva mā imesaṃ deyyadhammaṃ upacchindi sampattānañhi dātabbamevāti ovadi ti kuto sutanti nigaṇṭhānaṃ santikā te kira kulagharesu evaṃ pakāsenti mayaṃ yassa kassaci sampattassa dātabbanti vadāma samaṇo pana gotamo mayhameva dānaṃ dātabbaṃ nāññesaṃ mayhameva sāvakānaṃ dānaṃ dātabbaṃ nāññesaṃ sāvakānaṃ mayhameva dinnaṃ dānaṃ mahapphalaṃ nāññesaṃ mayhameva sāvakānaṃ dinnaṃ mahapphalaṃ nāññesanti evaṃ vadatīti taṃ sandhāya ayaṃ sutaṃ metanti āha
nti dānānantaraṃ sīlaṃ sīlānantaraṃ saggaṃ saggānantaraṃ magganti evaṃ anupaṭipāṭikathaṃ tattha nti idaṃ dānaṃ nāma sukhānaṃ nidānaṃ sampattīnaṃ mūlaṃ bhogānaṃ patiṭṭhā visamagatassa tāṇaṃ leṇaṃ gati parāyaṇaṃ idhalokaparalokesu dānasadiso avassayo patiṭṭhā ārammaṇaṃ tāṇaṃ leṇaṃ gati parāyaṇaṃ natthi idañhi avassayaṭṭhena ratanamayasīhāsanasadisaṃ patiṭṭhānaṭṭhena mahāpathavīsadisaṃ ārammaṇaṭṭhena ālambanarajjusadisaṃ idañhi dukkhanittharaṇaṭṭhena nāvā samassāsanaṭṭhena saṅgāmasūro bhayaparittāṇaṭṭhena  susaṅkhatanagaraṃ maccheramalādīhi anupalittaṭṭhena padumaṃ tesaṃ nidahanaṭṭhena aggi durāsadaṭṭhena āsiviso asantāsanaṭṭhena sīho balavantaṭṭhena hatthī abhimaṅgalasammataṭṭhena setavasabho khemantabhūmisampāpanaṭṭhena valāhako assarājā dānaṃ nāmetaṃ mayā gatamaggo mayheso vaṃso mayā dasa pāramiyo pūrentena velāmamahāyañño mahāgovindamahāyañño mahāsudassanamahāyañño vessantaramahāyaññoti anekamahāyaññā pavattitā sasabhūtena jalitaaggikkhandhe attānaṃ niyyādentena sampattayācakānaṃ cittaṃ gahitaṃ dānañhi loke sakkasampattiṃ deti mārasampattiṃ brahmasampattiṃ cakkavattisampattiṃ sāvakapāramīñāṇaṃ paccekabodhiñāṇaṃ abhisambodhiñāṇaṃ detīti evamādidānaguṇappaṭisaṃyuttaṃ kathaṃ
yasmā pana dānaṃ dento sīlaṃ samādātuṃ sakkoti tasmā tadanantaraṃ sīlakathaṃ kathesi nti  sīlaṃ nāmetaṃ avassayo patiṭṭhā ārammaṇaṃ tāṇaṃ leṇaṃ gati parāyaṇaṃ sīlaṃ nāmetaṃ mama vaṃso  ahaṃ saṅkhapālanāgarājakāle bhūridattanāgarājakāle campeyyanāgarājakāle sīlavarājakāle mātuposakahatthirājakāle chaddantahatthirājakāleti anantesu attabhāvesu sīlaṃ paripūresiṃ idhalokaparalokasampattīnañhi sīlasadiso avassayo patiṭṭhā ārammaṇaṃ tāṇaṃ leṇaṃ gati parāyaṇaṃ natthi sīlālaṅkārasadiso alaṅkāro natthi sīlapupphasadisaṃ pupphaṃ natthi sīlagandhasadiso gandho natthi sīlālaṅkārena hi alaṅkataṃ sīlagandhānulittaṃ sadevakopi loko  olokento tittiṃ na gacchatīti evamādisīlaguṇappaṭisaṃyuttaṃ kathaṃ
idaṃ pana sīlaṃ nissāya ayaṃ saggo labbhatīti dassetuṃ sīlānantaraṃ saggakathaṃ kathesi nti ayaṃ saggo nāma iṭṭho kanto manāpo niccamettha kīḷā niccaṃ sampattiyo labbhanti cātumahārājikā devā navutivassasatasahassāni dibbasukhaṃ dibbasampattiṃ anubhavanti tāvatiṃsā tisso ca vassakoṭiyo saṭṭhi ca vassasatasahassānīti evamādisaggaguṇappaṭisaṃyuttaṃ kathaṃ saggasampattiṃ kathayantānañhi buddhānaṃ mukhaṃ nappahoti vuttampi cetaṃ  anekapariyāyena khvāhaṃ bhikkhave saggakathaṃ katheyyantiādi 
evaṃ saggakathāya palobhetvā pana hatthiṃ alaṅkaritvā tassa soṇḍaṃ chindanto viya ayampi saggo anicco addhuvo na ettha chandarāgo kattabboti dassanatthaṃ appassādā kāmā bahudukkhā bahupāyāsā ādīnavo ettha bhiyyotiādinā  nayena  kathesi tattha ti doso ti avakāro lāmakabhāvo ti tehi sattānaṃ saṃsāre saṃkilissanaṃ yathāha  saṃkilissanti vata bho sattāti 
evaṃ kāmādīnavena tajjetvā nti arogacittaṃ ti sāmaṃ ukkaṃsikā attanāyeva uddharitvā gahitā sayambhuñāṇena  diṭṭhā asādhāraṇā aññesanti attho kā pana sāti ariyasaccadesanā tenevāha  nti nti rāgarajādīnaṃ abhāvā virajaṃ rāgamalādīnaṃ  vigatattā vītamalaṃ nti idha sotāpattimaggo adhippeto tassa uppattiākāradassanatthaṃ nti āha tañhi nirodhaṃ ārammaṇaṃ katvā kiccavasena evaṃ sabbasaṅkhataṃ paṭivijjhantaṃ uppajjati diṭṭho ariyasaccadhammo etenāti  esa nayo sesesupi tiṇṇā vicikicchā anenāti  vigatā kathaṃkathā assāti  visārajjaṃ pattoti  kattha satthusāsane nāssa paro paccayo na paraṃ saddhāya ettha vattatīti 
nti pakatiyā pavattaṃ kappiyamaṃsaṃ mūlaṃ gahetvā antarāpaṇe pariyesāhīti adhippāyo ti pañcasatamattā nigaṇṭhā nti thūlaṃ mahāsarīraṃ gokaṇṇamahiṃsasūkarasaṅkhātaṃ pasuṃ nti attānaṃ uddisitvā kataṃ māritanti attho nti svāyaṃ taṃ maṃsaṃ paṭicca taṃ pāṇavadhakammaṃ phusati tañhi akusalaṃ upaḍḍhaṃ dāyakassa upaḍḍhaṃ paṭiggāhakassa hotīti nesaṃ laddhi aparo  nayo  nti attānaṃ paṭiccakataṃ atha vā nti nimittakammassetaṃ adhivacanaṃ taṃ paṭiccakammaṃ ettha atthīti maṃsampi paṭiccakammanti vuttaṃ ti kaṇṇamūle nti paṭikkhepavacanaṃ kiṃ imināti attho ti ete āyasmanto dīgharattaṃ avaṇṇakāmā hutvā avaṇṇaṃ bhāsantāpi abbhācikkhantā na jiridanti abbhakkhānassa antaṃ na gacchantīti attho atha vā lajjanatthe idaṃ ti padaṃ daṭṭhabbaṃ na lajjantīti attho

 tatiye ti guṇaṅgehi ti tassaṃ sindhunadītīradisāyaṃ jāto hoti aññepi bhadrā assājānīyā tattheva jāyanti ti allatiṇaṃ vā sukkhatiṇaṃ vā ti aññe asse na ubbejeti na paharati na ḍaṃsati na kalahaṃ karoti ti saṭhabhāvo ti kūṭabhāvo ti jimhabhāvo ti vaṅkabhāvā iccassa catūhipi padehi asikkhitabhāvova kathito  ti vahanasabhāvo dinnovādapaṭikaro ti yāva jīvitassa maraṇena pariyosānā ti amataṃ  viya paccavekkhitvā paribhuñjati tiādīsu ñāṇathāmādayo kathitā nti osakkanaṃ paṭippassaddhi

 catutthe ti gacchāti vutto ti khandhaṭṭhikena yugaṃ uppīḷitvā pacchimabhāgena rathaṃ pavaṭṭento osakkati ti dve pacchimapāde ukkhipitvā tehi paharitvā rathakubbaraṃ bhindati ti rathassa purato tayo daṇḍakā honti te bhañjati ti sīsaṃ nāmetvā yugaṃ bhūmiyaṃ pātetvā satthinā rathīsaṃ paharitvā ti dvīhi purimapādehi īsaṃ maddanto tiṭṭhati ti thalaṃ vā kaṇḍakaṭṭhānaṃ vā rathaṃ āropeti ti amanasikatvā agaṇitvā nti mukhaṭhapanatthāya dinnaṃ ayasaṅkhalikaṃ ti cattāro pāde thambhe viya niccalaṃ ṭhapetvā khīlaṭṭhānasadisena ṭhānena tiṭṭhati imasmiṃ  sutte vaṭṭameva kathitaṃ

 pañcame ti uggahitamantānaṃ asajjhāyakaraṇaṃ malaṃ nāma hoti ti uṭṭhānavīriyābhāvo gharānaṃ malaṃ nāma ti sarīravaṇṇassa ti yaṃkiñci attano santakaṃ rakkhantassa nti tato sesākusaladhammamalato aṭṭhasu ṭhānesu aññāṇabhūtā vaṭṭamūlasaṅkhātā bahalandhakāraavijjā paramaṃ malaṃ tato hi malataraṃ nāma natthi imasmimpi sutte vaṭṭameva kathitaṃ

 chaṭṭhe nti dūtakammaṃ ti taṃ dūteyyasaṅkhātaṃ sāsanaṃ dhāretvā harituṃ arahati ti yo taṃ assa sāsanaṃ deti  tassa sotā ti taṃ uggaṇhitvā idaṃ nāma tumhehi vuttanti paṭisāvetā ti suggahitaṃ katvā uggahetā ti sudhāritaṃ  katvā dhāretā ti atthānatthassa atthaṃ jānitā ti paraṃ vijānāpetā ti idaṃ sahitaṃ idaṃ asahitanti evaṃ sahitāsahitassa kusalo upagatānupagatesu cheko sāsanaṃ ārocento sahitaṃ sallakkhetvā āroceti ti vedhati na chambhati nti  nissandehaṃ vigatasaṃsayaṃ ti pañhatthāya pucchito

 sattame ti ruditena ti nivāsanapārupanādinā vidhānena ti vanato bhañjitvā āhaṭena pupphaphalādipaṇṇākārena aṭṭhamepi eseva nayo

 navame ti evaṃnāmako ti asurajeṭṭhako asuresu hi vepacitti rāhu pahārādoti ime tayo jeṭṭhakā ti dasabalassa abhisambuddhadivasato paṭṭhāya ajja gamissāmi sve gamissāmīti ekādasa vassāni atikkamitvā dvādasame vasse satthu verañjāyaṃ vasanakāle sammāsambuddhassa santikaṃ gamissāmīti cittaṃ uppādetvā mama ajja sveti dvādasa vassāni jātāni handāhaṃ idāneva gacchāmīti taṅkhaṇaṃyeva asuragaṇaparivuto asurabhavanā nikkhamitvā divā divassa yena bhagavā tenupasaṅkami ti so kira tathāgataṃ pañhaṃ pucchitvā eva dhammaṃ suṇissāmīti āgato tathāgatassa pana diṭṭhakālato paṭṭhāya buddhagāravena pucchituṃ asakkonto api satthāraṃ vanditvā ekamantaṃ aṭṭhāsi tato satthā cintesi  ayaṃ pahārādo mayi akathente paṭhamataraṃ kathetuṃ na sakkhissati ciṇṇavasiṭṭhāneyeva naṃ kathāsamuṭṭhāpanatthaṃ ekaṃ pañhaṃ pucchissāmīti 
atha  naṃ pucchanto tiādimāha tattha ti ratiṃ vindanti anukkaṇṭhamānā vasantīti attho so pariciṇṇaṭṭhāneyeva maṃ bhagavā pucchatīti attamano hutvā ti āha tiādīni sabbāni anupaṭipāṭiyā ninnabhāvassa vevacanāni ti na chinnataṭamahāsobbho viya āditova papāto  so hi tīrato paṭṭhāya ekaṅguladvaṅgulavidatthiratanayaṭṭhiusabhaaḍḍhagāvutagāvutaaḍḍhayojanādivasena gambhīro hutvā gacchanto sinerupādamūle caturāsītiyojanasahassagambhīro hutvā ṭhitoti dasseti
ti ṭhitasabhāvo ti yena kenaci hatthiassādīnaṃ kaḷevarena ti hatthena gahetvā viya vīcipahāreneva thalaṃ khipati
ti idha ṭhatvā imāsaṃ nadīnaṃ uppattikathaṃ kathetuṃ vaṭṭati ayaṃ tāva jambudīpo dasasahassayojanaparimāṇo tattha catusahassayojanaparimāṇo padeso udakena ajjhotthaṭo mahāsamuddoti saṅkhaṃ gato tisahassayojanappamāṇe manussā vasanti tisahassayojanappamāṇe himavā patiṭṭhito ubbedhena pañcayojanasatiko caturāsītikūṭasahassapaṭimaṇḍito samantato sandamānapañcasatanadīvicitto yattha āyāmavitthārena ca gambhīrato ca paṇṇāsapaṇṇāsayojanā diyaḍḍhayojanasataparimaṇḍalā anotattadaho kaṇṇamuṇḍadaho  rathakāradaho chaddantadaho kuṇāladaho mandākinidaho sīhappapātadahoti satta mahāsarā patiṭṭhahanti
tesu  sudassanakūṭaṃ cittakūṭaṃ kāḷakūṭaṃ gandhamādanakūṭaṃ kelāsakūṭanti imehi pañcahi pabbatehi parikkhitto tattha sudassanakūṭaṃ sovaṇṇamayaṃ dviyojanasatubbedhaṃ antovaṅkaṃ kākamukhasaṇṭhānaṃ tameva saraṃ paṭicchādetvā tiṭṭhati cittakūṭaṃ sabbaratanamayaṃ kāḷakūṭaṃ añjanamayaṃ gandhamādanakūṭaṃ sānumayaṃ abbhantare muggavaṇṇaṃ mūlagandho sāragandho pheggugandho tacagandho papaṭikāgandho rasagandho pattagandho pupphagandho phalagandho  gandhagandhoti imehi dasahi gandhehi ussannaṃ nānappakāraosadhasañchannaṃ kāḷapakkhauposathadivase ādittamiva aṅgāraṃ jalantaṃ tiṭṭhati kelāsakūṭaṃ rajatamayaṃ sabbāni sudassanena samānubbedhasaṇṭhānāni tameva saraṃ paṭicchādetvā ṭhitāni tāni sabbāni devānubhāvena nāgānubhāvena ca vassanti nadiyo cetesu sandanti taṃ sabbampi udakaṃ anotattameva pavisati candimasūriyā dakkhiṇena vā uttarena vā gacchantā pabbatantarena tattha obhāsaṃ karonti ujuṃ gacchantā na karonti tenevassa anotatto tisaṅkhā udapādi
tattha manoharasilātalāni nimmacchakacchapāni phalikasadisanimmalodakāni nhānatitthāni supaṭiyattāni  honti  yesu buddhā khīṇāsavā ca paccekabuddhā ca iddhimantā ca isayo nhāyanti devayakkhādayo udakakīḷaṃ kīḷanti
tassa catūsu passesu sīhamukhaṃ hatthimukhaṃ assamukhaṃ usabhamukhanti cattāri mukhāni honti yehi catasso nadiyo sandanti sīhamukhena nikkhantanadītīre sīhā bahutarā honti hatthimukhādīhi hatthiassausabhā puratthimadisato nikkhantanadī anotattaṃ tikkhattuṃ padakkhiṇaṃ katvā itarā tisso nadiyo anupagamma pācīnahimavanteneva amanussapathaṃ gantvā mahāsamuddaṃ pavisati pacchimadisato ca uttaradisato ca nikkhantanadiyopi tatheva padakkhiṇaṃ katvā pacchimahimavanteneva uttarahimavanteneva ca amanussapathaṃ gantvā mahāsamuddaṃ pavisanti dakkhiṇamukhato nikkhantanadī pana taṃ tikkhattuṃ padakkhiṇaṃ katvā uttarena ujukaṃ pāsāṇapiṭṭheneva saṭṭhi yojanāni gantvā pabbataṃ paharitvā uṭṭhāya parikkhepena tigāvutappamāṇā udakadhārā hutvā ākāsena saṭṭhi yojanāni gantvā tiyaggaḷe nāma pāsāṇe patitā pāsāṇo udakadhārāvegena bhinno tattha paññāsayojanappamāṇā tiyaggaḷā nāma mahāpokkharaṇī jātā pokkharaṇiyā kūlaṃ bhinditvā pāsāṇaṃ pavisitvā saṭṭhi yojanāni gatā tato ghanapathaviṃ bhinditvā ummaṅgena saṭṭhi yojanāni gantvā giñjhaṃ nāma tiracchānapabbataṃ paharitvā hatthatale pañcaṅgulisadisā pañca dhārā hutvā pavattati sā  tikkhattuṃ anotattaṃ padakkhiṇaṃ katvā gataṭṭhāne ti vuccati  ujukaṃ pāsāṇapiṭṭhena saṭṭhi yojanāni gataṭṭhāne  ākāsena saṭṭhi yojanāni gataṭṭhāne  tiyaggaḷapāsāṇe paññāsayojanokāse ṭhitā  kūlaṃ bhinditvā pāsāṇaṃ pavisitvā saṭṭhi yojanāni gataṭṭhāne ti umaṅgena saṭṭhi yojanāni gataṭṭhāne ti vuccati viñjhaṃ nāma tiracchānapabbataṃ paharitvā pañca dhārā hutvā pavattanaṭṭhāne pana gaṅgā yamunā aciravatī sarabhū mahīti pañca saṅkhaṃ gatā evametā pañca mahānadiyo himavantato pavattantīti veditabbā
ti yā kāci savamānā gacchantī mahānadiyo vā kunnadiyo vā ti allīyanti osaranti ti vuṭṭhidhārā nti puṇṇabhāvo mahāsamuddassa hi ayaṃ dhammatā  imasmiṃ kāle devo mando jāto jālakkhipādīni ādāya macchakacchape gaṇhissāmāti vā imasmiṃ kāle mahantā vuṭṭhi labhissāma nu kho piṭṭhipasāraṇaṭṭhānanti vā  vattuṃ na sakkā paṭhamakappikakālato paṭṭhāya hi yaṃ sinerumekhalaṃ āhacca udakaṃ ṭhitaṃ tato ekaṅgulamattampi udakaṃ neva heṭṭhā osīdati na uddhaṃ uttarati ti asambhinnaraso
ti khuddakamahantavaṭṭadīghādibhedā anekavidhā  ti rattanīlādibhedo anekavidho ti vaṃsavaṇṇasirīsapupphavaṇṇādibhedo anekavidho ti dakkhiṇāvaṭṭatambakucchikadhamanasaṅkhādibhedo anekavidho ti setakāḷamuggavaṇṇādibhedo anekavidhā nti khuddakamahantarattaghanarattādibhedaṃ anekavidhaṃ nti kabaramaṇi ti ūmipiṭṭhavāsinopi vimānaṭṭhakā nāgāpi
ti satthā aṭṭhapi dhamme vattuṃ sakkoti soḷasapi bāttiṃsapi catusaṭṭhipi sahassampi pahārādena pana aṭṭha kathitā ahampi teheva sarikkhake katvā kathessāmīti cintetvā evamāha tiādīsu anupubbasikkhāya tisso sikkhā gahitā anupubbakiriyāya terasa dhutaṅgāni anupubbapaṭipadāya satta anupassanā aṭṭhārasa mahāvipassanā aṭṭhatiṃsa ārammaṇavibhattiyo sattatiṃsa bodhapakkhiyadhammā  ti maṇḍūkassa uppatitvā gamanaṃ viya āditova sīlapūraṇādiṃ akatvā arahattappaṭivedho nāma natthi paṭipāṭiyā pana sīlasamādhipaññāyo pūretvāva sakkā arahattaṃ pattunti attho
ti dūreyeva ti asaṅkhyeyyepi kappe buddhesu anuppannesu ekasattopi parinibbātuṃ na sakkoti tadāpi tucchā nibbānadhātūti na  sakkā vattuṃ buddhakāle ca pana ekekasmiṃ samāgame asaṅkhyeyyāpi sattā amataṃ ārādhenti tadāpi na sakkā vattuṃ  pūrā nibbānadhātūti

 dasame ti uposathakaraṇatthāya upāsikāya ratanapāsāde nisinno nisajja pana bhikkhūnaṃ cittāni olokento ekaṃ dussīlapuggalaṃ disvā sacāhaṃ imasmiṃ puggale  nisinneyeva pātimokkhaṃ uddisissāmi sattadhā tassa muddhā phalissatīti tassa anukampāya tuṇhīyeva ahosi ti atikkantā parikkhīṇā ti uggate aruṇasīse ti tuṭṭhamukhiyā ti asukapuggalo aparisuddhoti avatvā aparisuddhā ānanda parisāti āha sesaṃ sabbattha uttānamevāti

