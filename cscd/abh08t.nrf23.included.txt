

rūpaṃrūpassāti rūpaṃ rūpassa arūpassa nāmassa
missakassāti nāmarūpamissakassāti attho
tipañca cāti pannarasa ca
ekoti  kammapaccayo dvekālikoti atītapaccuppannakālavasena dvīsu kālesu niyutto dassitoti bhagavatā desito




sumatimativicārabodhanoti sumatīnaṃ sundarapaññānaṃ kavīnaṃ matiyā vicārassa bodhano vimativimohavināsanoti vimatīnaṃ bālānaṃ vimohassa vināsano kumatimatimahātamonāsoti kumatīnaṃ bālānaṃ mahātamasannibhāya matiyā nāsako paṭumatibhāsakaroti paṭūnaṃ paṇḍitānaṃ tikkhapaññāya obhāsakaro
sumatināmako bhikkhu asamānato asadisāya pūjāya mama āyācito yato yasmā  kāraṇā tato tasmā kāraṇā ayaṃ abhidhammāvatāro padāto padāti koṭṭhāsato koṭṭhāsato hitavibhāvanā bhāvanāti hitappakāsanāya bhāvanāya mayā racito atha vā ahaṃ sumatinā bhikkhunā asamānato mānato āyācito yato yasmā tato tasmā
tividhā byappathānañhi gatiyoti byappathānaṃ vacanānaṃ atthaganthayuttivasena tividhā gatiyo
nikāyantaraladdhīhīti aññasmiṃ nikāye laddhīhi vācanāmagganissitoti vacanappabandhanissito
asaṃkiṇṇakulākuleti  asammissakulehi ākiṇṇe supasannasitodaketi madhurasītodake
saṅkaṭeti sambādhe
kelāsasikharākārapāsādapaṭimaṇḍiteti rajatapabbatamatthakanibhehi pāsādehi alaṅkate
vividhākāracārupākāragopureti vividhasaṇṭhānamanuññapākāradvārakoṭṭhake
sallekhāti sallekhavutti sākhalyeti sakhilabhāve satāti satisampannena
vassavalāhakā devāti vassavalāhakabhūtā devā amarā





ganthārambhakathā
 visuddhakaruṇāñāṇaṃ  buddhaṃ sambuddhapūjitaṃ
dhammaṃ saddhammasambhūtaṃ vande saṃghaṃ niraṅgaṇaṃ
 sāriputtaṃ mahātheraṃ pariyattivisāradaṃ
namāmi santavuttiṃ me guruṃ gāravabhājanaṃ
 vandantena mayā evaṃ
yā laddhā puññasampadā
hitvā tassānubhāvena
antarāye asesato
 mahāvihāravāsīnaṃ  therānaṃ thirasīlinaṃ
vaṃsālaṅkārabhūtena bhūtānuggahakārinā
 therena buddhadattena racitaṃ yaṃ manoramaṃ
piṭake abhidhammasmiṃ otārupāyabhāvato
 abhidhammāvatāroti laddhanāmena vissutaṃ
nānānipuṇagambhīranayaṃ pakaraṇuttamaṃ
 atthasaṃvaṇṇanaṃ tassa ārabhissaṃ yathābalaṃ
pāmojjajananatthāya ābhidhammikabhikkhunanti
