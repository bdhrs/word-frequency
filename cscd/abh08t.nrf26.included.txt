

 ettāvatā  ca cittaṃ cetasikaṃ rūpaṃ nibbānanti evaṃ uddiṭṭhesu catūsu dhammesu cittaṃ tāva jātibhūmisampayogappavattākārādivasena vibhāgena niddisitvā idāni tadanantaraṃ uddiṭṭhe  cetasikadhamme niddisituṃ tiādi āraddhaṃ nti jātibhūmiādivasena vibhāgaṃ tesu tesu cittesu yathārahaṃ sampayogavasena visuṃ visuṃ bhājanañca
katame pana cetasikā yesaṃ vibhājanaṃ vuccatīti te saha nibbacanena sarūpato dassetuṃ tiādi vuttaṃ tattha ti idaṃ cetasikalakkhaṇadassanaṃ tena ye cittena saha sampayogalakkhaṇena yuttā teyeva cetasikāti dasseti kiṃ pana taṃ sampayogalakkhaṇanti ekuppādaekanirodhaekavatthukaekārammaṇasaṅkhātā pakārā samaṃ pakārehi yuttāti hi sampayuttā tattha yadi ekuppādatāmatteneva ca sampayuttatā adhippetā sahuppattikānaṃ rūpārūpadhammānaṃ aññamaññasampayuttatā āpajjeyyāti ggahaṇaṃ evampi avinibbhogarūpānaṃ aññamaññasampayuttatā āpajjeyyāti ggahaṇaṃ evampi avinibbhogarūpesu ekaṃ mahābhūtaṃ sesamahābhūtopādārūpānaṃ nissayapaccayo hotīti tasmā tāni ekavatthukānīti cakkhādīnaṃ nissayabhūtāni vā bhūtāni ekaṃ vatthu etesu nissitanti ekavatthukānīti kappentassa tesaṃ sampayuttatāpatti siyāti tannivāraṇatthaṃ ggahaṇaṃ
paṭilomato vā ekārammaṇāti vutte ekavīthiyaṃ pañcaviññāṇasampaṭicchanādīnaṃ nānāvīthiyaṃ parasantāne ca ekasmiṃ ārammaṇe uppajjamānānaṃ bhinnavatthukānaṃ sampayuttatā āpajjeyyāti ggahaṇaṃ evampi maraṇāsannavīthiyaṃ sampaṭicchanasantīraṇādīnaṃ sampayuttatā āpajjeyyāti ggahaṇaṃ kiṃ pana nānuppādāpi evaṃ tividhalakkhaṇā honti  atha ekuppādā evāti vicāraṇāya ekuppādā  eva evaṃ tividhalakkhaṇā hontīti dassanatthaṃ ti vuttaṃ iti imehi catūhi sampayogalakkhaṇehi ye cittasampayuttā te cetasikā nāmāti evaṃ cetasikalakkhaṇaṃ ṭhapitaṃ hoti kathaṃ panete cetasikā nāmāti āha ti cetasi bhavā cetasikāti vattabbe cittasaddassapi cetosaddena saha samānatthatāya atthamattaṃ dassetuṃ ti vuttaṃ
ti niyatuppattikā karuṇāmuditādayo viya kadāci anuppajjitvā yadā yadā taṃ cittaṃ uppajjati tadā tadāva tena avinibhuttā hutvā jāyamānāti attho ti chandādayo viya ye vā pana tasmiṃ samaye aññepi atthi paṭiccasamuppannā arūpino dhammāti evaṃ yevāpanakavasena anāgantvā phasso hoti vedanā hotītiādinā  sarūpeneva  āgatā yevāpanāti evaṃ desanā etesanti ti kiccabhedaṃ anāmasitvā kevalaṃ asambhinnadhammavaseneva ekenūnā tiṃsa dhammā pāḷiyaṃ pana cittena saha tiṃsa dhamme gahetvā tesaṃ kiccabhedato gahaṇena chappaññāsa dhammā vuttā nti sarūpapucchā ti yathāpucchitānaṃ sarūpadassanaṃ saddo parisamāpane nidassane vā puna tettiṃsa hontīti sambandho ti teyeva ekūnatiṃsa dhammāti adhippāyo
kadāci uppajjantīti vuttaṃ taṃ kathaṃ daṭṭhabbanti āha tiādi ti paṭhamasamannāhārato paṭṭhāya gotrabhupariyosānappavattitakaruṇāmuditāparikammavasena ti karuṇāya  pubbabhāgo parikammappanāvasena pavattakaruṇābhāvanāya appanākoṭṭhāsato purimakoṭṭhāso paṭhamasamannāhārato paṭṭhāya gotrabhupariyosānappavattaparikammakoṭṭhāso hutvāti attho evaṃ ti etthāpi bhāgasaddassa drabyavuttitāya tappurisassa ca uttarapadatthappadhānatāya karuṇāpubbabhāgotiādinā pulliṅgena vuttaṃ etasaddassa pana guṇavuttitāya guṇavisesavati vattamāno tassa liṅgavasena pariṇamatīti karuṇāmuditāpekkhāya ti itthiliṅgavasena vuttanti  kiñcarahi visuṃ visuṃyevāti attho teneva hi karuṇāpubbabhāgo vā muditāpubbabhāgo vāti vikappo vuttoti kasmā panetā dve ekato nuppajjantīti bhinnārammaṇattā karuṇā hi dukkhitasatte ārabbha tesaṃ dukkhāpanayanakāmatāvasena pavattati muditā  sukhitasatte ārabbha tesaṃ sukhānumodanavasena tasmā ubhinnampi bhinnavisayattā na ekasmiṃ citte uppatti sambhavatīti ti saddena micchāvācāmicchājīvānaṃ gahaṇaṃ ti sammākammantasammāvācāsammāājīvāni paripūrenti ti tīsu ekā virati uppajjati sammākammantaṃ pūrentī paṭhamā sammāvācaṃ pūrentī dutiyā sammāājīvaṃ pūrentī tatiyā virati uppajjatīti attho  tāsaṃ paññattārammaṇattā viratiyā ca ekantaparittārammaṇattā  aññamaññassapi bhinnavisayattā micchākammantādīnañhi ārammaṇāneva yathākkamaṃ sammākammantādīnaṃ ārammaṇāni tato viratibhāvato ti imesu pañcasu
 viratīnampi  saṅgahaṇatthaṃ karuṇāmuditādīsūti vattabbe gāthābandhasukhatthaṃ ādisaddalopavasena ti vuttaṃ evañca katvā vuttaṃ ti itarathā ekāyāti vattabbanti
 kiṃ panettha kāraṇaṃ catūsu brahmavihāresu dve idha niddiṭṭhā na itarāti codento āha tiādi upekkhā ca na uddhaṭāti sambandho navahi lokuttaradhammehi janaṃ rañjetīti  diṭṭhadhammikasamparāyikatthehi sadevakaṃ lokaṃ anusāsatīti  tasseva hitākārappavattikāle mettābhāvūpagamanato teneva hesa mettā mettāyanātiādinā niddiṭṭho  tāyeva sattesu majjhattākārappavattāya upekkhābrahmavihārabhāvato ādiccena saha samānagottatāya ariyasāvakabhāvena vā tassa bhagavato puttatāya ādicco bandhu imassa ādiccassa vā bandhūti 
nti phassapañcakādisattarasarāsiṃ paṭhamamahācittuppādavasena hi 
phasso hoti vedanā hoti saññā hoti cetanā hoti cittaṃ hoti vitakko hoti vicāro hoti pīti hoti sukhaṃ hoti cittassekaggatā hoti saddhindriyaṃ hoti vīriyindriyaṃ hoti satindriyaṃ hoti samādhindriyaṃ hoti paññindriyaṃ  hoti manindriyaṃ hoti somanassindriyaṃ hoti jīvitindriyaṃ hoti sammādiṭṭhi hoti sammāsaṅkappo hoti sammāvāyāmo hoti sammāsati hoti sammāsamādhi hoti saddhābalaṃ hoti vīriyabalaṃ hoti satibalaṃ hoti  samādhibalaṃ hoti paññābalaṃ hoti hiribalaṃ hoti ottappabalaṃ hoti alobho hoti adoso hoti amoho hoti anabhijjhā hoti abyāpādo hoti sammādiṭṭhi hoti hirī hoti ottappaṃ hoti kāyapassaddhi hoti cittapassaddhi hoti kāyalahutā hoti cittalahutā hoti kāyamudutā hoti cittamudutā hoti kāyakammaññatā hoti cittakammaññatā hoti kāyapāguññatā hoti cittapāguññatā hoti kāyujukatā hoti cittujukatā hoti sati hoti sampajaññaṃ hoti samatho hoti vipassanā hoti paggāho hoti avikkhepo hotīti  
evaṃ dhammuddhāraṃ karontena bhagavatā phassādayo tiṃsa dhamme chappaññāsa katvā phassapañcakarāsi jhānapañcakarāsi indriyaṭṭhakarāsi maggapañcakarāsi balasattakarāsi hetuttikarāsi kammapathatikarāsi lokapāladukarāsi chayugaḷadukarāsi upakāradukarāsi yuganandhadukarāsi vīriyasamathadukarāsīti sattarasannaṃ rāsīnaṃ vasena vibhāgo kato
kathaṃ etesupi cittaṃ tāva phassapañcakaṃ patvā cittaṃ hotīti vuttaṃ indriyāni patvā manindriyanti vitakko jhānaṅgāni patvā vitakko hotīti vutto maggaṅgāni patvā sammāsaṅkappoti saddhā indriyāni patvā saddhindriyaṃ hotīti vuttā balāni patvā saddhābalanti hirī balāni patvā hiribalaṃ hotīti vuttā lokapāladukaṃ patvā hirīti ottappepi eseva nayo alobho mūlaṃ patvā alobho hotīti vutto kammapathaṃ patvā anabhijjhāti adoso mūlaṃ patvā  adoso hotīti vutto kammapathaṃ patvā abyāpādoti ime satta dvīsu ṭhānesu vibhattā vedanā pana phassapañcakaṃ patvā vedanā hotīti vuttā jhānaṅgāni patvā sukhanti indriyāni patvā somanassindriyanti evamayaṃ eko dhammo tīsu ṭhānesu vibhatto vīriyaṃ pana indriyāni patvā vīriyindriyaṃ hotīti vuttaṃ maggaṅgāni patvā sammāvāyāmoti balāni patvā vīriyabalanti vīriyasamathaṃ patvā paggāhoti satipi indriyāni patvā satindriyaṃ hotīti vuttā maggaṅgāni patvā sammāsatīti balāni patvā satibalanti upakāradukaṃ patvā sati hotīti  evaṃ ime dve dhammā catūsu ṭhānesu vibhattā samādhi pana jhānaṅgāni patvā cittassekaggatā hotīti vutto indriyāni patvā samādhindriyanti maggaṅgāni patvā sammāsamādhīti balāni patvā samādhibalanti yuganandhadukaṃ patvā samathoti vīriyasamathaṃ patvā avikkhepo hotīti evamayaṃ eko dhammo chasu ṭhānesu vibhatto paññā pana indriyāni patvā paññindriyaṃ hotīti vuttā maggaṅgāni patvā sammādiṭṭhīti balāni patvā paññābalanti mūlāni patvā amohoti kammapathaṃ patvā sammādiṭṭhīti upakāradukaṃ patvā sampajaññanti yuganandhadukaṃ patvā vipassanāti evamayaṃ eko dhammo sattasu ṭhānesu vibhattoti evamete dvādasa dhammā indriyāditaṃtaṃkiccavantatāya dviṭṭhānikādibhedena sattarasasu rāsīsu vibhattā itare aṭṭhārasa kiccavasena bhedābhāvato ekaṭṭhānikāyevāti imesu sattarasasu rāsīsu yevāpanakadhammā ekarāsimpi na bhajanti taṃtaṃkiccabhāvatoti katvā vuttaṃ ti
nanu cete kiñcāpi sesarāsayo na bhajanti tesaṃ sadisakiccasaṅgahavasena ṭhitattā phassapañcakarāsi pana khandhasaṅgahavaseneva  ṭhapitoti cetanāya viya nesaṃ saṅkhārakkhandhasaṅgahato tattha samavarodho yuttoti taṃ na khandhasaṅgahavasena ṭhapitopi hi phassapañcakarāsi sabbacittasādhāraṇadhamme saṅgahetvā ṭhapitoti chandādīnaṃ tiṇṇaṃ pakiṇṇakavasena uppajjamānānaṃ sabbacittasādhāraṇatāya abhāvato manasikārassa ca satipi sabbacittasādhāraṇatte nippariyāyato saṅkhārakkhandhasaṅgahābhāvato na etesaṃ phassapañcakarāsibhajanampi yuttanti kasmā pana manasikārassa nippariyāyato saṅkhārakkhandhasaṅgahābhāvoti vuccate  ṭhapetvā cetanaṃ sesadhammānaṃ sakasakakiccesupi parādhīnabhāvena pavattanato abhisaṅkharaṇalakkhaṇaṃ nippariyāyato na labbhati yadi labheyya cittekaggatājīvitindriyānaṃ sabbacittasādhāraṇattā vedanāviññāṇāni viya tāni phassapañcake vattabbāni siyuṃ na panevaṃ vuttā tasmā ṭhapetvā cetanaṃ sesadhammānaṃ abhisaṅkharaṇalakkhaṇaṃ nippariyāyato na labbhatīti na tesaṃ nippariyāyato khandhasaṅgaho labbhati cetanāyayeva pana sakiccaparakiccasādhanavasena pavattanato nippariyāyato abhisaṅkharaṇalakkhaṇassa atthitāya khandhasaṅgaho labbhatīti yadi evaṃ kathaṃ phasso phassapañcake vuttoti phassapaccayā vedanā  phuṭṭho vedeti phuṭṭho sañjānātītiādivacanato  vedanā saññā cetanā viññāṇanti imesaṃ arūpakkhandhānaṃ uddesaṭṭhāne ṭhatvā tesaṃ paccayassapi uddisitukāmatāya phasso tattha vutto  ti sakavisayepi parāyattabhāveneva pavattanato dubbalā adhimokkho hi samādhissa paribyattabhāve paribyattabhāvato samādhāyattavutti manasikāropi cetanāya paribyattabhāvato cetanāyattavuttīti parāyattāva te honti
ti manasikāro ca manasikārasaddassa hi atthamattasandassanavasena gāthābandhasukhatthaṃ asamāsaniddeso dīghakaraṇaṃ majjhe ca casaddavacananti tena munivarenāti sambandho
ti ārammaṇe phusanavasena paṭhamameva abhinipatanato sabbepi cetasikā cittāyattā cittakiriyabhāvena vuccantīti ti vuttaṃ ti arucisūcanaṃ evaṃ mahāsaṃghikamataṃ dassetvā idāni tameva vitthāretuṃ tiādi vuttaṃ mahāsaṃghikā hi paṭhamaṃ phasso ārammaṇaṃ phusati atha tena phuṭṭhaṃ dutiyaṃ vedanā vediyati evaṃ etehi phuṭṭhaveditaṃ tatiyaṃ saññā sañjānāti tehi pana phuṭṭhaveditasaññāte catutthaṃ cetanāya sampayuttadhamme abhisandahatītiādinā vadanti ti yathā pāsādaṃ patvā thambhā sesadabbasambhārānaṃ balavapaccayā evamesa yasmā sesasampayuttānaṃ balavapaccayo tasmāti attho ti hetunigamanaṃ
ti saddo aṭṭhānappayutto so cittajānanti imassa anantaraṃ daṭṭhabbo kasmā cittānaṃ cittajānañca ekuppādādibhāvena saheva pavattitoti evamettha padasambandho veditabbo nti idaṃ yathāvuttavidhānaṃ evaṃ paṭhamābhinipātattāti kāraṇaṃ pariharitvā idāni balavapaccayattāti idaṃ pariharanto āha ti saddo avadhāraṇe neva dissatīti attho sesadhammānampi hi sahajātapaccayabhāvassa sādhāraṇattā tasseva balavapaccayabhāve na kiñci kāraṇaṃ dissatīti yadi sabbamidamakāraṇaṃ kathañcarahi phasso paṭhamaṃ vuttoti āha tiādi vedanā hoti phasso  hoti saññā hoti phasso hoti cetanā hoti phasso hoti cittaṃ hoti phasso hoti vedanā hoti saññā hoti cetanā hoti vitakko hotītiādīhi āharitumpi vaṭṭeyya desanāvārena pana phassova paṭhamaṃ vuttoti veditabbo yathā cettha evaṃ sesadhammesupi pubbāparakkamo  nāma na pariyesitabbo ti vacanatthato ca lakkhaṇādito ca
ti kattuniddeso tattha kāraṇaṃ heṭṭhā vuttameva phusanti etena vāti phasso sampayuttadhammā hi ārammaṇe pavattamānā taṃ phusanalakkhaṇena phassena phusantā viya honti ārammaṇaphusanamattaṃ vā phassotipi sādhanattayampi yujjateva phusanaṃ lakkhaṇametassāti  vedanāya paccayabhāvaṭṭhena ārammaṇaphusanalakkhaṇoti attho ti manodvāre cittārammaṇānaṃ saṃghaṭṭanato saṃghaṭṭanakicco ayañhi ārammaṇe anallīyamānopi rūpaṃ viya cakkhuṃ saddo viya ca sotaṃ cittamārammaṇañca ghaṭṭeti pañcadvāresu vā vatthārammaṇasaṃghaṭṭanena sampajjatīti saṃghaṭṭanasampattiko phasso ti vutto yathā dve pāṇī vajjeyyuntiādīsu pāṇimhi ghaṭṭanaṃ tabbisesabhūtā rūpadhammā evaṃ cittassa ārammaṇe saṃghaṭṭanaṃ tabbisesabhūto eko cetasikadhammo daṭṭhabbo tiṇṇaṃ sannipātasaṅkhātassa attano kāraṇassa vasena paveditattā  cakkhuñca paṭicca rūpe ca uppajjati cakkhuviññāṇaṃ tiṇṇaṃ saṅgati phassoti  hi vacanato cakkhurūpaviññāṇādīnaṃ tiṇṇaṃ sannipātavasena gahetabbatāya upaṭṭhānato sannipātasaṅkhātassa kāraṇassa vasena upaṭṭhānamassāti upaṭṭhānaṭṭhena paccupaṭṭhānena sannipātapaccupaṭṭhānatā  vuttā phassapaccayā vedanāti  vacanato vedanā phalamassāti  tajjasamannāhārena ceva indriyena ca parikkhate visaye anantarāyeneva uppajjanato  ayañhi tassa phassassa kāraṇabhūto tadanurūpabhūto samannāhāroti tajjasamannāhārasaṅkhātena āvajjanena ceva cakkhādiindriyena ca yathākkamaṃ ārammaṇakaraṇatadabhimukhabhāvavasena parikkhate abhisaṅkhāte āpāthagateyeva visaye ekantena uppajjanato āpāthagato visayo padaṭṭhānaṃ āsannakāraṇaṃ imassāti āpāthagatavisayapadaṭṭhāno
nanu cāyaṃ dhammo cetasiko svāyaṃ arūpadhammo samāno kathaṃ phusanalakkhaṇo hotīti antolīnacodanaṃ manasi katvā tassā sodhanatthaṃ tiādi vuttaṃ tattha ti iminā arūpassāpi sato tassa dhammassa ayaṃ sabhāvoti dasseti sā ca tassa phusanākārappavatti ambilaṃ ambapakkādiṃ khādantaṃ passantassa parassa kheḷuppattiparaṃ  bādhiyamānaṃ disvā dayālukassa sarīrakampanaṃ rukkhasākhagge duṭṭhitaṃ purisaṃ disvā bhūmiyaṃ ṭhitassa purisassa jaṅghacalanaṃ pisācādibhāyitabbaṃ disvā ūrupatthambhoti evamādi viya daṭṭhabbā ti so yathāvuttalakkhaṇādiko phasso
nti sukhavedanāsampayuttattā pasatthaṃ ti viññāṇaṃ ti sumanasaṅkhātassa viññāṇassa bhāvo yvāyaṃ saddappavattinibandhano attho so somanassaṃ somanassavedanāsampayuttattā hi sumanasaddo tasmiṃ viññāṇe pavattati vedena anubhavanākārena  ayitaṃ pavattaṃ vedayitaṃ taṃ lakkhaṇamassāti  iṭṭhassa iṭṭhākāratova anubhavanaṃ kiccamassāti  sā hi sabhāvato iṭṭhamārammaṇaṃ iṭṭhavasena itarañca iṭṭhākāreneva anubhavati tattha iṭṭhākārānubhavanaṃ kusalākusalacittasampayuttavedanāya labbhati tassā aniṭṭhassapi kappanāvasena iṭṭhākārena gahaṇato sabhāvato pana iṭṭhānubhavanaṃ abyākatacittasampayuttāyapi labbhati tassā vipallāsaggāhābhāvato nti iminā imaṃ dīpeti  phassassa phusanamattameva hoti saññāya sañjānanamattameva cetanāya sañcetanāmattameva viññāṇassa vijānanamattameva ekaṃsato pana issaravatāya sāmibhāvena vedanāva ārammaṇarasaṃ anubhavati rājā viya sūdakārena sampāditasubhojanarasanti assādīyatīti assādo sukhavedanā tenāha bhagavā  yaṃ bhikkhave pañcupādānakkhandhe paṭicca uppajjati sukhaṃ somanassaṃ ayaṃ vuccati bhikkhave pañcupādānakkhandhesu assādoti cetosannissitattā cetasi bhavo assādoti cetasikaassādo tathā paccupaṭṭhātīti  passaddhakāyo sukhaṃ vediyatīti āha ti idaṃ pana nirāmisasomanassavasena veditabbaṃ
nīlādibhedassa ārammaṇassa sañjānanaṃ tameva saññaṃ katvā jānanaṃ lakkhaṇaṃ etassāti ti pati abhiññāyati etenāti paccābhiññāṇaṃ tadevetanti puna paccābhiññāṇanimittaṃ saṇṭhānādiko ākāro tassa karaṇaraso kiccamassāti paccābhiññāṇakaraṇarasā sā hi uppajjamānā pacchā sañjānanassa kāraṇabhūtaṃ saṇṭhānādikaṃ ākāraṃ gahetvā  uppajjatīti idañca nimittakārikāya nimittena sañjānantiyā ca sabbāya samānasaññāya yojetabbaṃ nimittena sañjānantīpi hi puna aparāya saññāya ca sañjānanassa nimittaṃ karotīti tañca kusalākusalakiriyājavanasaññaṃ dhuraṃ  katvā veditabbaṃ taṃ panetaṃ abhiññāṇakaraṇaṃ kathaṃ daṭṭhabbanti āha ti yathā vaḍḍhakissa dārūsu idaṃ uddhaṃ idaṃ adhoti evaṃ pacchā sañjānanapaccayabhūtassa saññāṇassa karaṇaṃ evamassā puna sañjānanapaccayanimittakaraṇanti vuttaṃ hoti hatthidassakaandho viya idameva saccanti saññāya yathāgahitanimittavasena abhinivesakaraṇato  etena saññāya ākāraggahaṇaṃ katvā ṭhitassa diṭṭhiādīnaṃ uppajjanato akusalasaññāya anurūpavasena phalapaccupaṭṭhānaṃ dassitaṃ hoti atha vā nti idameva saccanti saññābhinivesamattameva tasmā upaparikkhābhāvena yathāgahitanimittavasena abhinivesākārena upaṭṭhānato ākārapaccupaṭṭhānaṃ vuttaṃ tiṇapurisakesu migapotakānaṃ purisāti uppannasaññā viya avikappasabhāvattā  ettha ca ñāṇavippayuttasaññāya ākāraggahaṇavasena uppajjanakāle cittaṃ abbohārikaṃ saññānugatikaṃ hoti ñāṇasampayutte citte pana sasambhārapathaviyā anugatā sesadhātuyo viya saññācittañca abbohārikaṃ ñāṇānugatikaṃ hoti
ti pabandhati pavatteti gaṇhatha gaṇhathāti vadantī viya sampayuttadhamme ārammaṇe payojeti sakasakakicce ca paṭṭhapetīti attho ti niddokkantassa pabuddhakkhaṇe sambhamappavatti viya cetaso ussāhatāva  lakkhaṇā atha vā ti vuttattā payojanalakkhaṇātveva attho ti cetasikairiyanarasā payogarasāti vuttaṃ hoti kusalākusalakiriyājavanasampayuttāyayeva panetaṃ labbhati ti tvaṃ idaṃ karohīti vicārentī viya hotīti vicāraṇapaccupaṭṭhānā etāya hi pavattamānāya sabbepi sampayuttadhammā yathā sakiccapasutā honti teneva hesā  vuttā jeṭṭhasisso pare sajjhāyane uyyojento sayampi sajjhāyati tasmiñhi sajjhāyituṃ āraddhe sesasissāpi sajjhāyanti mahāvaḍḍhakismimpi vaḍḍhakikammaṃ kātuṃ āraddhe itarepi karonti yevāti āha ti saddena jeṭṭhantevāsikādīnaṃ gahaṇaṃ
yathāpaccayaṃ pavattamānānaṃ dhammānaṃ natthi kāci vasavattitāti vasavattibhāvanivāraṇatthaṃ ti vuttaṃ ūhanaṃ ārammaṇassa parikappanaṃ tasmiṃ abhiniropananti vā vuttaṃ hoti yasmā cittaṃ vitakkabalena ārammaṇaṃ abhiruḷhaṃ viya hoti tasmā vuttaṃ ti yathā hi koci gāmavāsī puriso rājavallabhaṃ taṃsambandhinaṃ mittaṃ vā nissāya rājagehaṃ ārohati anupavisati evaṃ vitakkaṃ nissāya cittaṃ ārammaṇaṃ ārohati yadi evaṃ kathaṃ avitakkacittaṃ ārammaṇaṃ ārohati na hi dvipañcaviññāṇadutiyajjhānādike vitakko upalabbhati yassa balena taṃ ārammaṇaṃ ārohati tasmā sabhāvato bhāvanābalena tattha anuppajjanako saccaṃ tampi vitakkabalena ārohati yathā hi so puriso paricayena tena vināpi nirāsaṅko rājagehaṃ pavisati evaṃ paricayena vitakkena vināpi avitakkacittaṃ  ārammaṇaṃ ārohati ti cettha santāne abhiṇhaṃ pavattacittabhāvanāsaṅkhāto paricayo vitakkassa hi santāne abhiṇhaṃ pavattassa vasena cittassa ārammaṇābhirohanaṃ ciraparicitaṃ tena taṃ cittaṃ kadāci vitakkena vināpi tattha vattateva yathā taṃ ñāṇasahitaṃ hutvā sammasanavasena ciraparicitaṃ kadāci ñāṇarahitampi sammasanavasena pavattati yathā vā kilesasahitaṃ hutvā pavattaṃ sabbaso kilesarahitampi paricayena kilesavāsanāvasena pavattati evaṃsampadamidaṃ daṭṭhabbaṃ
atha vā dvipañcaviññāṇaṃ avitakkampi vatthārammaṇaghaṭṭanassa balavatāya dutiyajjhānādīni ca heṭṭhimaheṭṭhimabhāvanāya balavatāya ārammaṇaṃ ārohatīti ādito abhimukhaṃ vā hananaṃ paharaṇamattaṃ āhananaṃ parito parivattetvā vā hananaṃ visesena paharaṇaṃ pariyāhananaṃ taṃ kiccamassāti  tathā hi tena yogāvacaro ārammaṇaṃ vitakkāhataṃ vitakkapariyāhataṃ karotīti vuccati ānayanaṃ cittassa ārammaṇe upanayanaṃ ākaḍḍhanaṃ vā tathā hutvā paccupaṭṭhānamassāti 
ti tena vicārena karaṇabhūtena hetubhūtena vā cittaṃ ārammaṇe vicarati anuvicarati avicāracittassa pana avitakkacitte vuttānusārena pavatti veditabbā  anusañcaraṇaṃ anuparigamanaṃ svāyaṃ viseso santānamhi labbhamāno javanasantāne pākaṭo hotīti daṭṭhabbo esa nayo sesesupi ārammaṇassa anumajjanaṃ anumasanaṃ parimajjanamassa lakkhaṇanti  tathā hi vicāro parimajjanahattho viya saṃsaraṇahattho viyāti vuccati ti ārammaṇe sahajātānaṃ  anuyojanaṃ ārammaṇe anuvicaraṇasaṅkhātaanumajjanavasena veditabbaṃ dhammānañhi sabhāvavinimuttā kāci kiriyā nāma natthi tathāgahetabbākāro bodhaneyyajanānurodhena paramatthato ekasabhāvopi sabhāvadhammo pariyāyavacanehi  visayasamāropitarūpehi bahūhi pakārehi pakāsīyati evañhi so suṭṭhu pakāsito hotīti ti ārammaṇe cittassa avicchinnassa viya pavattipaccupaṭṭhāno tathā hi so anusandhānatāti niddiṭṭho
ettha ca vicārato oḷārikaṭṭhena tasseva pubbaṅgamaṭṭhena paṭhamaghaṇṭābhiravo viya cetaso paṭhamābhinipāto vitakko anuravo viya anusañcaraṇaṃ vicāro yathā hi ghaṇṭābhighātajo paṭhamābhiravo anuravato oḷāriko pubbaṅgamo ca hoti evaṃ ārammaṇābhiropanaṭṭhena vitakko oḷāriko pubbaṅgamo viya ca hoti tato sukhumaṭṭhena anumajjanasabhāvena ca ghaṇṭānuravo viya anupabandho vicāro vipphāravā cettha vitakko cittassa paṭhamuppattikāle cittassa paripphandanabhūto ākāse uppatitukāmassa sakuṇassa pakkhavikkhepo viya padumābhimukhapāto viya ca gandhānubandhacetaso bhamarassa santavutti vicāro cittassa nātiparipphandanabhāvo ākāse uppatitassa sakuṇassa pakkhappasāraṇaṃ viya padumassa uparibhāge paribbhamanaṃ viya ca padumābhimukhapatitassa bhamarassa āgamaṭṭhakathāyaṃ pana vipariyāyena āgataṃ tathā ca vuttaṃ  
ākāse gacchato mahāsakuṇassa ubhohi pakkhehi vātaṃ gahetvā pakkhe sannisīdāpetvā gamanaṃ viya ārammaṇe cetaso abhiniropanabhāvena pavatto  vitakko vātaggahaṇatthaṃ pakkhe phandāpayamānassa gamanaṃ viya anumajjanabhāvena pavatto vicāroti
tampi anupabandhena pavattiyaṃ yujjati tathā hi upacāre appanāyaṃ vā santānena pavattiyaṃ vitakko niccalo hutvā ārammaṇaṃ anupavisitvā viya pavattati na paṭhamābhinipāte viya pākaṭo hotīti
ti kāyacittaṃ appeti vaḍḍheti vā ti ārammaṇaṃ kallato gahaṇalakkhaṇā ti kāyacittānaṃ paribrūhanakiccā ti paṇītarūpehi kāyassa byāpanarasā attanā sampayuttacittasamuṭṭhānehi rūpehi sakalarūpakāyabyāpanaṃ  karotīti vuttaṃ hoti na hi aññathā imissā pharaṇaṃ hoti dhammānaṃ abyāpāratāya kesaggamattampi saṅkamanābhāvato udaggabhāvo 
ekaṃ ārammaṇaṃ aggametassāti ekaggaṃ cittaṃ yena pana dhammena yogato taṃ ekaggaṃ nāma hoti so  so pana cittasseva hoti na yassa kassacīti āha ti nivāte dīpasikhāya ṭhiti viya cittassa ṭhitīti vuttaṃ hoti visārassa byaggabhāvassa paṭipakkho sabhāvo avisāro na visārābhāvamattaṃ taṃ imassa lakkhaṇanti āha ti  sampayuttadhammānaṃ avikkhittatā avisārāvikkhepānaṃ samādhānabhāvato atthato visesābhāvepi samukhena sampayuttamukhena ca ubhayaṃ vuttanti daṭṭhabbaṃ avūpasamalakkhaṇassa vikkhepassa paṭipakkhatāya cittassa upasamanākārena paccupaṭṭhātīti ti yebhuyyena sukhavirahitopi hi atthi samādhīti so yebhuyyena sukhapadaṭṭhāno hoti atha vā ti atisayena sukhino cittaṃ samādhiyatīti  vacanato hi sukhaṃ samādhissa visesakāraṇaṃ sukhavirahitassapi tadupanissayeneva samijjhanato
ti kammaphalādisaddahanakiriyāya pavattamānānaṃ dhammānaṃ tattha ādhipaccabhāvena saddhāya paccayataṃ dasseti tassā hi dhammānaṃ tathā paccayabhāve sati taṃsamaṅgipuggalo saddahatīti voharīyati saddahanaṃ saddheyyavatthuno pattiyāyanaṃ taṃ lakkhaṇametissāti  kālusiyamalaṃ vidhametvā sampayuttānaṃ puggalasseva vā pasādaṃ anāvilabhāvakāraṇaṃ kiccametissāti  yathā kathaṃ viyāti āha ti ti anāvilabhāvapaccupaṭṭhānā ratanattayaṃ kammaṃ kammaphalañca saddheyyavatthu taṃ imissā āsannakāraṇanti  na hi saddhāya avatthubhūtesu titthiyādīsu sā uppajjati sā panāyaṃ kusaladhammānaṃ ādāne hattho viya sabbasampattisampadāne vittaṃ viya amatakasiphalaphalane bījaṃ viya ca daṭṭhabbā saddhāhattho mahānāma ariyasāvako saddhīdha vittaṃ purisassa seṭṭhaṃ  saddhā bījaṃ tapo vuṭṭhītiādivacanañhettha  sādhakaṃ
 237 ti saraṇakiriyāya pavattamānānaṃ dhammānaṃ tattha ādhipaccabhāvena satiyā paccayataṃ dasseti tassā hi dhammānaṃ tathā paccayabhāve sati taṃsamaṅgipuggalo saratīti voharīyati udake alābu viya pilavitvā gantuṃ adatvā pāsāṇassa viya niccalassa ārammaṇassa ṭhapanaṃ asammuṭṭhatākaraṇaṃ apilāpanaṃ taṃ lakkhaṇamassāti  sā hi ārammaṇe daḷhaṃ  patiṭṭhitattā esikā viya vuccati sammosapaccanīkakiccaṃ asammosaraso na sammosābhāvamattaṃ satārakkhena cetasā viharatīti  vuttattā cetoguṇaratanahārakānaṃ kilesacorānaṃ nivāraṇato āha ti tathā hesā cakkhudvārādirakkhanato dovāriko viyāti vuccati paṭhamaṃ saññāya thiruppannabhāve pacchā satiyā patiṭṭhānabhāvato āha ti atha satisaññānaṃ kiṃ nānākaraṇanti saññā tāva paṭhamaṃ aggahitanimittaṃ sañjānāti gahitanimitte puna paccābhiññāṇapaccayanimittaṃ karoti paṭhamaṃ aggahite pana saññākiccaṃ appadhānaṃ hoti sati pana paṭhamaṃ aggahitanimittampi sarati gahitanimittampi gahitanimitte pana satikiccaṃ guṇabhūtaṃ hotīti idameva tāsaṃ nānattaṃ
ti yena vīriyena vīro nāma hoti so dhammo nti yena kammena vīro nāma hoti taṃ vīrānaṃ kammaṃ nāma vīriyaṃ panassa sādhakabhāvato tathā vuttaṃ dhammavinimuttaṃ vā kiñci kammaṃ natthīti vīriyameva kammabhāvena vuttanti daṭṭhabbaṃ vidhinā īretabbaṃ pavattetabbanti vā   taṃ taṃ kiccaṃ samārambho parakkamo vā  pana sampayuttadhammānaṃ kosajjapakkhe patituṃ adatvā dhāraṇaṃ anubalappadānaṃ sampayuttadhammānaṃ saṃsīdanabhāvanivārako dhammo na saṃsīdanābhāvamattaṃ asaṃsīdanabhāvena paccupaṭṭhātīti  saṃviggo yoniso padahatīti  vacanato ti cettha saṃvegamayaṃ ñāṇaṃ asaṃvegapubbikāya pana kusalakiriyāya vīriyārambhavatthupadaṭṭhānaṃ tattha  nāma 
maggo  gantabbo hoti maggo gato kammaṃ kātabbaṃ hoti kammaṃ kataṃ appamattako ābādho uppanno hoti gilānā vuṭṭhito hoti aciravuṭṭhito gelaññā gāmaṃ vā nigamaṃ vā piṇḍāya caranto na labhati lūkhassa vā paṇītassa vā bhojanassa yāvadatthaṃ pāripūriṃ labhati pāripūrinti 
evaṃ  vuttāni etāni anurūpapaccavekkhaṇasahitāni aṭṭha vīriyārambhavatthūni tammūlakāni vā paccavekkhaṇāni ettha ca vitakko sampayuttadhamme ārammaṇaṃ āropeti cetanā te taṃtaṃkiccesu niyojeti vīriyaṃ pana te saṃsīdituṃ adatvā ussāhetīti ayaṃ vitakkacetanāvīriyānaṃ viseso
ti visesena jānanalakkhaṇā yathāsabhāvapaṭivedhalakkhaṇāti attho visayassa ārammaṇassa obhāsanaṃ pakāsanaṃ tappaṭicchādakasammohandhakārassa vidhamanatoti visayobhāsanaṃ taṃ kiccamassāti  katthaci visaye asammuyhanākārena sammohapaṭipakkhatāya vā paccupaṭṭhānato sammohābhāvassa paccupaṭṭhānato vā 
attanā anupāletabbānaṃ sahajātadhammānaṃ anupālanaṃ jīvitassa byāpāro tañca tesaṃ jīvananti taṃ tassa kāraṇabhāvaṃ purakkhatvā vuttaṃ ti rūpārūpajīvitindriyassa anurūpato lakkhaṇādikaṃ dassetuṃ nti vuttaṃ sampayuttānanti hi vuccamāne rūpadhammānaṃ sampayogābhāvato rūpajīvitindriyassa saṅgaho na siyā avinibhuttānanti pana vuttattā yāni  avinibbhogarūpāni rūpajīvitindriyena saddhiṃ avinibhuttāni avisaṃsaṭṭhāni ye ca arūpadhammā arūpajīvitindriyena sampayuttā tesaṃ sabbesaṃ saṅgaho hotīti nti uppādato yāva bhaṅgā anupālanato antarā anivattanasabhāvasādhanena tesaṃ pavattanakiccaṃ keci pana rūpajīvitindriyaṃ tesaṃ ṭhitikkhaṇato paṭṭhāya arūpajīvitindriyaṃ uppādato paṭṭhāya pavattiyā paccayoti vadanti taṃ na yuttaṃ  hi abyākataṃ dhammaṃ paṭicca asaññasattānaṃ ekaṃ mahābhūtaṃ paṭicca indriyapaccayaṃ kammapaccayasadisanti asaññasattānaṃ indriyapaccayo kammapaccayasadisaṃ katvā vutto tasmā rūpajīvitindriyampi uppādato paṭṭhāya paccayo hotīti daṭṭhabbaṃ uppādato yāva bhaṅgā ṭhapanato  anupālanavasena yāpayitabbā pavattetabbā dhammā padaṭṭhānamassāti  yadi evaṃ tesaṃ anupālanādisādhakaṃ kathaṃ tesaṃ nirodho hoti evañhi sabbakālaṃ ṭhātabbanti āha tiādi ti saddena pavattanarasādimeva saṅgaṇhāti ti attanā anupāletabbānaṃ attano vā atthikkhaṇeyeva nti taḷākagatajalaṃ daṇḍagatajalaṃ vā  tattha taḷākagataudakassa gahaṇe attanā anupāletabbadhammānaṃ atthikkhaṇe anupālanaṃ sādhitaṃ hoti daṇḍagatajalassa pana gahaṇe attano atthikkhaṇe anupālanaṃ attanā anuppāditadhamme kathaṃ pāletīti āha nti yadi sesadhammānaṃ pavattikāraṇena kenaci bhavitabbaṃ jīvitassa pana kiṃ pavattikāraṇanti āha ti yathā kathaṃ viyāti āha ti sopi attanā pavattitanāvāsambandhena pavattati yadi dhammānaṃ pavatti jīvitindriyapaṭibaddhaṃ bhaṅgato uddhampi kiṃ pana pavattetīti āha nti kasmāti āha ti bhaṅgakkhaṇe pana kathanti āha ti
yasmā pana lobhapaṭipakkho alobho hoti ye dhammā tena sampayuttā taṃsamaṅgino vā sattā te na lubbhanti sayampi kadāci na lubbhateva atthato vā alubbhanākāro eva ca so hoti tasmā vuttaṃ tiādi esa nayo tiādīsupi  ārammaṇaṃ nissāya pavattantassapi tattha anāsattatā tenāha ti  kassaci vatthuno mamattavasena asaṅgaho ti khīṇāsavabhikkhu viya so hi muttarāgattā katthaci mamāyanarahito hoti anallīno bhāvo adhippāyo etassāti  evañhi asucimhi patitapuriso viyāti upamāya sameti yathā hi tassa purisassa satipi kāyena allīyane bhāvo anallīno evaṃ alobhopi ārammaṇakaraṇavasena gahitepi ārammaṇe alaggabhāvena anallīnabhāvo anallīnākāroyeva pavattati evaṃsabhāvo hi so dhammoti
caṇḍikassa bhāvo caṇḍikkaṃ pharusabhāvo atthato pana kopoyeva tappaṭipakkho apharusabhāvo  aviggaho appaṭipakkho sabhāvo ti ettha  nāma parassa attānaṃ attano paraṃ uddissa parasseva ca paraṃ uddissa pavatto upanāho balavakopo tassa vinayanaraso apanayanaraso  majjanavasena hilādaniyatā sītalabhāvo tenāha ti
ti  hetumhi karaṇavacanaṃ  lajjanākārena jigucchiyati ti kāyaduccaritādīhiyeva ti ubbijjati hirī pāpe gūthe viya passantī jigucchatīti  āha ti ottappaṃ te uṇhaṃ viya passantaṃ tato uttasatīti vuttaṃ nti ti lajjanākārena pāpānaṃ akaraṇarasā hirī uttāsākārena ottappaṃ ti vuttappakāreneva pāpato saṅkocanākārena paccupaṭṭhānā ti attagāravapadaṭṭhānā hirī ajjhattasamuṭṭhānatāya attādhipatitāya ca paragāravapadaṭṭhānaṃ ottappaṃ bahiddhāsamuṭṭhānatāya lokādhipatitāya ca attānañhi garuṃ katvā hiriyā pāpaṃ pajahati kulavadhū viya paraṃ garuṃ katvā ottappena pāpaṃ pajahati vesiyā viya ajjhattasamuṭṭhānāditā ca nesaṃ tattha tattha pākaṭabhāvena veditabbā na pana tesaṃ kadāci aññamaññaviyogato na hi lajjanaṃ nibbhayaṃ vā pāpabhayaṃ vā alajjanaṃ atthīti hiriyā balavabhāve pana ottappaṃ abbohārikaṃ hoti ottappassa balavabhāve hirī abbohārikā ime ca dve dhammā lokapālāti vuccanti yathāha 
dveme bhikkhave sukkā dhammā lokaṃ pālenti katame dve hirī ca ottappañca ime kho bhikkhave dve sukkā dhammā lokaṃ na pāleyyuṃ nayidha paññāyetha mātāti vā mātucchāti vā mātulānīti vātiādi 
 darathavūpasamo saddo samūhavacano so cettha vedanādikkhandhattayaṃ vatticchāvasena hi saddo visiṭṭhavutti hotīti āha tiādi ti  vedanākkhandho saññākkhandho saṅkhārakkhandhoti tayo khandhā tathā ca vuttaṃ tattha katamā tasmiṃ samaye kāyapassaddhi hoti yā tasmiṃ samaye vedanākkhandhassātiādi  daratho sārambho domanassapaccayānaṃ uddhaccādīnaṃ kilesānaṃ tathā pavattānaṃ vā catunnaṃ khandhānametaṃ adhivacanaṃ tassa vūpasamaṃ lakkhaṇamassāti ti yathāvuttānameva paṭipakkhadhammānaṃ abhibhavanarasā darathanimmaddanena pariḷāhaparipphandanavirahito sītibhāvo  paripphandanaṃ asantavuttitā ti uddhaccappadhānā uddhaccādhikacittuppādasampayuttā kilesā tepi hi uddhaccavasena avūpasamakarā uddhaccaṃ vā ādiṃ katvā sabbeyeva kilesā  evaṃ sesesupi
 dandhatā thinamiddhādhikānaṃ tathā pavattānaṃ vā catunnaṃ khandhānametaṃ adhivacanaṃ dandhatāya paṭipakkho  agarubhāvo
 thambho diṭṭhimānādhikānaṃ tappadhānānaṃ vā catunnaṃ khandhānaṃ etaṃ nāmaṃ thaddhabhāvanimmaddanatoyeva katthaci ārammaṇe appaṭihatākārena paccupaṭṭhanti sampayuttānaṃ vā tattha appaṭighātaṃ paccupaṭṭhāpentīti 
kammani sādhu kammaññaṃ na kammaññaṃ akammaññaṃ tassa bhāvo  dānasīlādipuññakiriyāya asamatthatā atthato kāmacchandādisaṃkilesadhammā tappadhānā vā cattāro akusalakkhandhā akammaññabhāvanimmaddaneneva sampannākārena ārammaṇassa gahaṇaṃ  vuttāvasesā kāmacchandādayo tadekaṭṭhā ca saṃkilesadhammā sesanīvaraṇādayo imā pana dve vinibandhanimmaddanena  pasādanīyavatthūsu pasādāvahā hitakiriyāsu viniyogakkhamabhāvāvahā suvaṇṇavisuddhi viyāti daṭṭhabbā
gelaññaṃ assaddhiyādayo tadekaṭṭhā ca pāpadhammā tappaṭipakkho agelaññabhāvo lakkhaṇaṃ etāsanti  gelaññanimmaddaneneva natthi etāsaṃ ādīnavo doso upaddavo vā na vā etā ādīnaṃ kapaṇaṃ vanti pavattantīti nirādīnavā tenākārena paccupaṭṭhanti taṃ vā sampayuttesu paccupaṭṭhāpentīti 
kāyasambandhī cittasambandhī ca ujubhāvoti lakkhitabbatāya  kāyacittānaṃ naṅgalasīsacandakoṭigomuttavaṅkatāsaṅkhātānaṃ kuṭilabhāvānaṃ atthato māyāsāṭheyyādibhūtānaṃ nimmaddanato  tatoyeva sabbathāpi ajimhabhāvena paccupaṭṭhanti sampayuttānaṃ vā ajimhataṃ paccupaṭṭhāpentīti 
nanu ca kāyapassaddhiādīnaṃ dvinnaṃ dvinnaṃ dhammānaṃ ekekapaṭipakkhattā darathanimmaddanādikiccaṃ ekekameva karoti kasmā pana dve dve dhammā vuttāti na kho panevaṃ cintitabbaṃ bhagavatāpi tatheva desitattā kasmā pana bhagavatā tathā desitā sabhāvadhammabhāvato na hi bhagavatā pubbe avijjamānā ete dhammā desanāvasena uppāditā atha  kho sabhāvato vijjamānāyeva sayambhuñāṇena sammā sacchikatvā yathāsabhāvā desitā tasmā kathamettha bhagavatā sabhāvato vijjamānassa hāpanaṃ kātuṃ sakkā sabhāvato vijjamānatāya cettha bhagavato vacanameva pamāṇaṃ na hi bhagavā yathādhammasāsanādhikāre ayathādhammaṃ katheyyāti yassa pana vijjamānassāpi akathanaṃ taṃ aññahetukaṃ na cettha tādiso hetu upalabbhati yena imesu  ekekadhammassa akathananti yathā pana dvinnaṃ purisānaṃ ekoyeva veriko hoti tassa te purisā otāraṃ disvā ekato hutvāva hananti evameva dve dve dhammā ekato hutvā ekaṃ paṭipakkhadhammaṃ hananti yathā ca panete visuṃ disvāpi taṃ veriṃ hananti na evamete taṃ visuṃ hananti tesaṃ aññamaññaṃ avinābhāvatoti tasmā ete paṭipakkhadhammānaṃ ekekabhāvepi dve dveyeva vuttāti apica cittapassaddhiādīhi cittameva passaddhi lahu mudu kammaññaṃ paguṇaṃ ujuñca hoti kāyapassaddhiādīhi pana rūpakāyopīti tadatthadassanatthaṃ bhagavatā ettheva duvidhatā vuttā na samādhiādīsu
chandanaṃ  ārammaṇena atthikatā chando kāmotiādīsu  pana taṇhāpi chandoti vuccati chandaṃ janeti vāyamatītiādīsu vīriyampīti tato nivattanatthaṃ vuttaṃ nti kattukamyatā vuccati karaṇicchā cetasikassa dhammassa sārammaṇattā karaṇicchā nāma ārammaṇassa ālambitukāmatāmukheneva hotīti ārammaṇakaraṇicchālakkhaṇo chando ti vutto tenevāha ārammaṇapariyesanaraso ārammaṇena atthikatāpaccupaṭṭhānoti ca yadaggena panāyaṃ attano ārammaṇapariyesanaraso tadaggena sampayuttadhammānampi hotiyeva ekārammaṇatāya tena tesaṃ ārammaṇaggahaṇe cetaso hatthappasāraṇaṃ viyāti vuccati kathaṃ pana dānavatthuvissajjanavasena pavattamānacetanāsampayutto chando ārammaṇena atthiko hotīti nanu avocumhā ārammaṇakaraṇicchālakkhaṇoti tasmā saṅgāmagataissāsassa khipitabbausūnaṃ gahaṇe atthikatā viya dānavatthuvissajjanavasena  pavattacchandopi vissajjitabbena tena atthikoyevāti svāyaṃ kusalesu uppanno kusalacchando nāma hoti yonisomanasikārasamuṭṭhānattā tabbiparītato pana akusalesu uppanno akusalacchando
adhimuccanaṃ ārammaṇe sanniṭṭhānavasena veditabbaṃ na pasādanavasena tenāha ti yathā tathā hi ārammaṇe nicchayanaṃ adhimuccanaṃ anadhimuccantassa pāṇātipātādīsu  dānādīsu vā pavattiyā abhāvato saddhā pana pasādanīyesu pasādādhimokkhoti ayametesaṃ viseso voṭṭhabbanaṃ pana yathā santīrite atthe nicchayanākārena pavattitvā parato pavattamānānaṃ tathā pavattiyā paccayo hoti yadi evaṃ vicikicchāsampayuttesu dhammesu kathanti tesampi ekaṃseneva saṃsappanākārassa paccayatāya daṭṭhabbaṃ dārakassa viya ito cito ca saṃsappanassa karissāmi na karissāmīti anicchayassa paṭipakkhakiriyā asaṃsappanaṃ yesu cittuppādesu ayaṃ sanniṭṭhānalakkhaṇo adhimokkho tesaṃ ārammaṇadhammoyeva sanniṭṭhātabbattā sanniṭṭheyyadhammo so padaṭṭhānamassāti ti esikāthambho vuccati
ti yesu dhammesu sayaṃ uppannā tesu attanā sampayuttesu cittacetasikadhammesu anārammaṇattepi hi tesu samappavattesu udāsīnabhāvo ti vuccati samaṃ avisamaṃ vāhitaṃ attanā pavattitasampayuttānaṃ vā yathāsakakiccesu pavattanaṃ lakkhaṇametissāti  tattha samaṃ hutvā pavattanalakkhaṇāti atthe apakkhapatitabhāvo vutto hoti avisamaṃ katvā pavattanalakkhaṇāti atthe ūnādhikatānivāraṇaṃ  udāsīnabhāvena pavattamānāpi hi esā sampayuttadhamme samaṃ katvā yathāsakakiccesu pavatteti yathā rājā tuṇhī nisinnopi adhikaraṇadhammaṭṭhe yathāsakakiccesu samaṃ appamatte pavatteti alīnānuddhatappavattipaccayānaṃ dhammānaṃ ūnādhikatāya līnuddhatabhāvassa nivāraṇakiccāti vuttaṃ ti yadi evaṃ kathaṃ sahajātādhipatīnaṃ adhipatibhāvo ādhipaccañhi tesaṃ kiccato adhikabhāvoti nāyaṃ doso tampi tassa kiccameva yaṃ sahajātadhammānaṃ adhipatibhāve pavattāpanaṃ yathā hi raṅgamaṇḍalaṃ gato naṭakācariyo te te naṭake yathāsakaṃ anurūpaṃ bhūmiyaṃ yojeti evamesāpi attanā sampayuttadhammesu adhipatibhāve ṭhite adhipatibhāve yojeti indriyatte ṭhite indriyatte na pana sakasakakiccato ūnataṃ adhikataṃ vā pattuṃ detīti idaṃ nihīnakiccaṃ hotu idaṃ atirekakiccanti evaṃ pakkhapātavasena viya pavatti pakkhapāto taṃ upacchindantī viya hotīti  sā cittacetasikānaṃ ajjhupekkhanena samappavattesu ājānīyesu sārathi viya daṭṭhabbā
ti kārasaddassa bhāvasādhanataṃ āha tena kāroti nāññaṃ kiriyāyevāti dīpitaṃ  hoti ti manasi ārammaṇassa karaṇaṃ yena hi mano ārammaṇe karīyati ārammaṇenassa saṃyojanato tato eva tena ārammaṇampi manasi karīyatīti ti cettha aluttasamāso daṭṭhabbo ti bhavaṅgamanato nti vīthijavanamanaṃ taṃ karotīti manasikāro manasikārasāmaññena vīthijavanapaṭipādake dasseti ettha pana upayogatthabhummavacane samāso daṭṭhabbo sampayuttadhamme ārammaṇābhimukhaṃ sārento payojento viya hotīti manasikāro ti vutto ti payojanaraso  sampayuttānaṃ ārammaṇe abhiniropanasabhāvattā ārammaṇe cittaṃ pakkhipanto viya hoti  attano ārammaṇaṃ gaṇhantī sampayuttepi sakasakakiccaṃ kāretīti attanā karaṇena balaṃ niyojento balanāyako viya hoti  sampayutte ārammaṇe payojetīti ājānīyappayojanakasārathi viyāti ayametesaṃ viseso
ti ārammaṇe saṃyojanavasena tadabhimukhabhāvapaccupaṭṭhāno ettha  appamussanacchandatā visayābhimukhapaccupaṭṭhānatā  pana saṃyojanavasenāti ayametesaṃ viseso ārammaṇapaṭipādakassa saṅkhārakkhandhapariyāpannatāvacanaṃ itaramanasikārānaṃ viññāṇakkhandhapariyāpannataṃ dasseti mahisāsakā pana āvajjanassa viññāṇabhāve sabbaññutaññāṇassa sabbavisayatā parihāyeyya tasmā taṃ javanasampayuttasaṅkhārakkhandhapariyāpannamevāti vadanti tesañhi ayamadhippāyo  yadi taṃ visuṃ cittasabhāvaṃ siyā paccuppannacittaṃ ārammaṇaṃ katvā pavattassa tassa anantaraṃ uppajjamānajavanānaṃ paccuppannārammaṇatā na bhaveyya aññadatthu atītārammaṇatāva siyā evañca sati sabbaññutaññāṇassāpi paccuppannacittārammaṇatāya abhāvato asabbavisayatā āpajjeyya yadaggena ca taṃ asabbavisayaṃ tadaggena sāvaraṇampi hoti yattha na pavattati tattha āvaraṇasambhavato tasmāssa sakalalokasiddho sabbaññubhāvo anāvaraṇabhāvo ca parihāyetha javanasampayuttabhāve pana sati āvajjanassa nāyaṃ iṭṭhavighāto āpajjatīti tayidaṃ tesamabhinivesamattaṃ āvajjanā kusalānaṃ khandhānaṃ akusalānaṃ khandhānaṃ anantarapaccayena  paccayoti  vacanena tassānantaraṃ kusalākusaluppattiyā dīpitattā sabbaññutaññāṇassa pana paccuppannacittārammaṇabhāvo evaṃ veditabbo  atītādivasena hi vibhāgamakatvā imassa cittaṃ jānāmīti pavattassa āvajjanaṃ sāmaññena yaṃ kiñci abhimukhībhūtaṃ cittamāvajjati tato javanānipi attano attano  abhimukhībhūtaṃ cittamārammaṇaṃ katvā pavattanti na cettha javanānaṃ bhinnārammaṇatā āsaṅkitabbā cittasāmaññena ārammaṇassa abhinnattā tasmā sabbaññutaññāṇassa paccuppannacittārammaṇataṃ paṭicca na kāci vihesā anubhavitabbāti kiṃ vā etena yuttivādena nanu vuttaṃ bhagavatā  acinteyyo buddhavisayoti  tasmā aparimitapuññasambhārekaphalassa acinteyyasabhāvattā āvajjanena vināpi visayaggahaṇe vibandhanābhāvato yattha katthaci pavatti appaṭihatāyevāti keci panettha āvajjanaṃ anāgatacittamārammaṇaṃ katvā nirujjhati javanameva pana paccuppannamārammaṇaṃ gaṇhātīti vadanti yasmā pana anāgatārammaṇā āvajjanā paccuppannārammaṇānaṃ khandhānaṃ anantarapaccayena paccayoti pāḷi natthi tasmā taṃ appamāṇaṃ
karotīti  kiṃ karoti kesaṃ kiṃ nimittanti āha nti nti ca paresaṃ dukkhaṃ disvā tassa asahanākārena cittassa aññathattaṃ tadidaṃ sappurisānaṃyeva hotīti āha nti sappurisā hi attahitaparahitasādhanena sādhūti vuccanti kiṇātīti imassa atthamāha ti adassanaṃ gameti apanetīti attho tenāha ti paresaṃ dukkhassa apanayanaṃ hotu vā mā vā so  paradukkhāpanayanākāro tathāpavattilakkhaṇāti  apanetukāmatāya paresaṃ dukkhassa asahanaṃ anadhivāsanaṃ  na vihiṃsā avihiṃsā sattānaṃ aviheṭhanaṃ taṃ paccupaṭṭhāpeti vihiṃsāya vā paṭipakkhabhāvena paccupaṭṭhātīti 
ti parasampattiyā pamodanalakkhaṇā ti issāyanassa usūyanassa paṭipakkhabhāvakiccā pantasenāsanesu adhikusaladhammesu ca aramaṇaṃ arati sā atthato issādhikaṃ domanassasahagataṃ thinamiddhādhikañca uddhaccaṃ tattha purimaṃ parasampattivisayaṃ dutiyaṃ pantasenāsanādivisayanti daṭṭhabbaṃ aratiyā vihananākārena paccupaṭṭhāti tassā vighātaṃ vā vūpasamaṃ paccupaṭṭhāpetīti ti iminā cetasikantarabhāvena icchantīti dasseti
ti vatthuvītikkamasaṅkhātaduccaritato nti parapāṇaparadhanaparaitthiādīnaṃ  kāyaduccaritādīnamālambaṇabhūtānameva vatthūnaṃ ti amaddanalakkhaṇā kāyaduccaritādivatthuto saṅkocanakiriyāpadesena kāyaduccaritāditoyeva saṅkocanakiriyā vuttāti daṭṭhabbaṃ na hi viratiyo duccaritavatthuno akiriyapaccupaṭṭhānā yujjanti atha kho duccaritasseva viratīnañca soraccavasena saṅkocanaṃ akiriyā ca hirottappānaṃ jigucchādivasenāti ayametesaṃ viseso ti ettha saddhādayo sabbeva dhammā kāyasucaritādīnaṃ padaṭṭhānāti eke apare pana kammaṃ kammaphalaṃ saddahantassa kāyaduccaritādiakaraṇato hirottappasampannassa musāvādādiakathanato appicchasantuṭṭhīsallekhaguṇasamannāgatassa micchājīvavivajjanato ca saddhādayo  tiṇṇaṃ dhammānaṃ yathākkamena padaṭṭhānāti vadanti ti abhayagirivāsino ti imāsu tīsu viratīsu ti aññaṃ ekaṃ catutthaniyataviratimicchanti atha vā niddhāraṇatthe bhummavasena imāsaṃ antare ekaṃ niyataṃ viratimicchantīti attho ubhayathāpi pana tesaṃ icchā na yujjati aparāya viratiyā dhammasenāpatināpi adesitattā visayassa ca sadā sannihitattābhāvena niyatāya eva ekissā abhāvato teneva hi abhayagirivāsinoyeva ca keci imāsaṃ tividhattaṃ aniyatattameva ca icchanti vuttañhi tehi 
karuṇāmuditā sammāvācākammantaājivā
yebhuyyato aniyatā honti gocarabhedatoti 
ettha pana yebhuyyatoti vacanaṃ lokuttaracittesu sabbadā ekatoyeva ca labbhamānataṃ sandhāya vuttaṃ
dutiyacittena sampayogaṃ gacchantīti sambandho yathā cittaṃ evaṃ taṃsampayuttadhammāpīti dutiye sasaṅkhārā evāti āha ti ti yathā tatiye tathā catutthepi pītiyā sukhapadaṭṭhānattā sukhassa cettha abhāvato āha nti nanu ca karuṇāmuditā upekkhāsahagate na sambhavantīti vadanti tasmā yathā pītiyā evaṃ tāsampi paṭikkhepo kātabboti na kātabbo appanāpattito pubbe karuṇāmuditānaṃ upekkhāsahagatānampi sambhavato karuṇāmuditābhāvanākāle hi appanāvīthito pubbe upekkhāsahagatacittenāpi parikammaṃ hoti appanāvīthiyaṃ pana somanassasahagatacitteneva ekāvajjanavīthiyā  vedanāparivattanābhāvato tasmā pubbabhāgavaseneva karuṇāmuditānampi  upekkhāsahagatesu sambhavo hotīti ācariyā apare pana sabbadāpi tāsaṃ upekkhāsahagatesu sambhavaṃ na icchanti avasesā pañcamena sampayogaṃ gacchantīti avisesena vuttattā idāni visesadassanatthamāha tiādi
ti karuṇāmuditā ceva viratittayañca tenāha ti
evaṃ kāmāvacarakusalacittasampayutte dassetvā idāni rūpāvacarakusalacittasampayuttadhamme dassetuṃ tiādimāha tattha nti viratittayaṃ vajjetvā kasmā panettha viratittayaṃ pariccattanti vuccate  suvisuddhakāyakammādikassa cittasamādhānavasena rūpārūpāvacarakusalappavatti na kāyakammādīnaṃ sodhanavasena nāpi duccaritadurājīvānaṃ samucchindanavasena tathā hi nīvaraṇādidhammānaṃ avatthattayaṃ hoti vītikkamāvatthā pariyuṭṭhānāvatthā anusayāvatthāti tattha vītikkamāvatthāya paṭipakkhaṃ kāmāvacarakusalaṃ pariyuṭṭhānāvatthāya rūpārūpāvacaraṃ anusayāvatthāya lokuttarakusalaṃ duccaritadurājīvānaṃ pana ṭhapetvā vītikkamāvatthaṃ anusayāvatthañca vītikkamāvatthāya visuṃ pariyuṭṭhānāvatthā na upalabbhati yassā vipaccanīkaṃ rūpārūpāvacarakusalaṃ siyā tasmā taṃ neva kāmāvacarakusalaṃ viya tesaṃ vītikkamāvatthaṃ sodheti na ca lokuttaraṃ viya anusayāvatthaṃ samucchindati paṭipassambheti vā sīlavisuddhiyaṃ sīlasodhanavasena kāmāvacarakusaleneva vigatavītikkamassa parisuddhakāyakammādikassa yogino cittasamādhānavasena pavattatīti mahaggatacittuppāde viratīnaṃ asambhavoyeva imameva hi atthaṃ sādhetuṃ tiādi āraddhaṃ  karuṇādijhānavasena pavattanakāle  ti tato tatiye vuttacetasikato karuṇāmuditānaṃ appanāpattānamekantasomanassasahagatattā āha ti
ti tiṃsevāti adhippāyo yadi evaṃ rūpāvacarato ko visesoti āha ti pañcame rūpasaññābhāvato rūpāvacarabhāvo idha pana rūpasaññāsamatikkamena pattabbattā arūpāvacarabhāvoti ayamevassa tato visesoti attho
ti  paṭhamajjhānavati ti catubbidhepi maggañāṇe ti dutiyatatiyacatutthapañcamajjhānike ti dutiyena vitakkavajjātiādinā vuttanayena kiṃ avisesenāti ce noti āha ntiādi maggadhammesu pādakajjhānādivasena kadāci sammāsaṅkappaviraho siyā na pana virativiraho kāyaduccaritādīnaṃ samucchinnavaseneva ariyamaggassa pavattanatoti āha ti ti chabbisuddhiparamparāya pattabbattā lokato uttaraṇabhāvo
evaṃ kusalacetasikānaṃ sampayogavacanatthalakkhaṇādīni dassetvā idāni akusalacetasikāni dassetuṃ tiādi āraddhaṃ ti kiñcāpi paṭhame aniyatayevāpanakā na labbhanti akusalesu pana labbhamānakayevāpanadhamme ekattha dassetuṃ tesampi idheva vacanaṃ daṭṭhabbaṃ evañca katvā upari dhammānaṃ uddesānantaraṃ evaṃ yevāpanātiādi vuttaṃ vicikicchāsahagate chandādhimokkhānaṃ uddhaccasahagate chandassa ca abhāvato vuttaṃ ti
ti  nissesena dassitā hatā vihatā viddhastā pāpā apāyādidukkhapāpanato pāpāti saṅkhātā akusaladhammā yena so bhagavā  tena lābho alābho yaso ayaso nindā pasaṃsā sukhaṃ dukkhanti imesu aṭṭhasu lokadhammesu akampanaṭṭhena  sammāsambuddhena so hi lābhādīsu yādiso alābhādīsupi tādisoyevāti tādīti vuccati
ti na lajjati ti puggalo dhammasamūho vā ahirikkanti vattabbe ekassa kakārassa lopaṃ katvā nti vuttaṃ nti ottappassa paṭipakkhabhūtaṃ dhammamāha  ahīḷanaṃ  avilā nti sabhāvavasena vuttaṃ nti kusalābyākatassa sādhāraṇāya hiriyā paṭipakkhavasena ti kāyaduccaritādīhi eva  nibbhayatā  asambhamo rasādīni hiriottappesu vuttapaṭipakkhavasena gahetabbānīti na tāni idha vuttāni tesu hi alajjanākārena pāpānaṃ karaṇarasaṃ ahirikaṃ anuttāsākārena anottappaṃ  vuttappakāreneva pāpato asaṅkocanapaccupaṭṭhānāni attani paresu ca agāravapadaṭṭhānāni gāmasūkarassa viya asucito kilesāsucito ajigucchanaṃ ahirikena hoti salabhassa viya aggito pāpato anuttāso anottappena hoti yathāhu porāṇā 
jigucchati nāhiriko pāpā gūthāva sūkaro
na bhāyati anottappo salabho viya pāvakāti
ettha  ca yathā hiriyā balavabhāve ottappaṃ abbohārikaṃ hoti ottappassa balavabhāve hirī abbohārikā evaṃ ahirikassa balavabhāve anottappaṃ abbohārikaṃ anottappassa balavabhāve ahirikaṃ abbohārikaṃ hotīti keci taṃ na yujjati yathā hi asucinā attānaṃ makkhento sappamukhe hatthaṃ pavesento bāladārako tattha paṭikkūlabhāvassa ādīnavassa ca anupaparikkhanato neva jigucchati na ca uttasati evamevaṃ dhammasabhāvassa aññāṇato moho pāpato neva jigucchati na uttasati tasmā taṃsampayuttacittuppāde ubhayampi balavataraṃ hotīti
ti abhigijjhanti allīyantīti vuttaṃ hoti ti ettha  nāma mama idanti taṇhābhinivesavasena abhiniviṭṭhassa ārammaṇassa avissajjanaṃ na ārammaṇakaraṇamattaṃ  atisayavatāya āsattiyā dummocanīyabhāvo  avijahanaṃ ti dhovitvāpi pariccajituṃ asakkuṇeyyo telamakkhitaañjanarāgo viya assādānupassino taṇhā pavaḍḍhatīti vacanato vuttaṃ ti tattha assādavasena dassanaṃ assādadassanaṃ nanu ca assādadassanampi atthato lobhoyevāti kathaṃ sayaṃ attano padaṭṭhānaṃ hotīti saccaṃ paṭhamaṃ nātibalavalobhavasena assādadassano pacchā balavalobho hotīti tassa taṃpadaṭṭhānatā vuttā teneva ca taṇhā pavaḍḍhatīti vuttaṃ apare pana assādo nāma sukhavedanā assādadassananti assādadiṭṭhīti vadanti sukhavedanāya vā kāraṇabhūtaṃ subhanimittaṃ assādo nāma asubhe subhanti pavattā tayo vipallāsā assādadassanaṃ nāmāti keci
ti  na bujjhanti dhammasabhāvassa yāthāvato adassanaṃ  ñāṇapaṭipakkho dhammo tattha purimalakkhaṇaṃ sabhāvavasena vuttaṃ itaraṃ paṭipakkhavasena atha vā ti kiccavasena vuttaṃ so hi asampaṭivedharasoti vutto dhammasabhāvaṃ paṭivijjhituṃ asamatthatā ti yathā aññāṇaṃ mohasamaṅgipuggalo vā ārammaṇasabhāvaṃ paṭivijjhituṃ na labhati mohassa tathā pavatti ārammaṇasabhāvacchādanaṃ ettha ca ñāṇaṃ ārammaṇaṃ yathāsabhāvato jānāti diṭṭhi yathāsabhāvaṃ vijahitvā ayāthāvato gaṇhāti moho pana na kathañci vijānāti yadi evaṃ ārammaṇaggahaṇakālo kathaṃ tadā so ārammaṇaṃ jānātevāti tadāpi na jānāti yathā pana phassādayo phusanākārādimattavaseneva ārammaṇaṃ gaṇhanti na jānanavasena evamayaṃ ārammaṇaṃ gahetvā uppajjamāno paṭicchādanākāreneva gaṇhāti na pana jānanākārenāti yassa uppajjati tassa andhakaraṇaṃ andhakāro tathā paccupaṭṭhāti taṃ vā paccupaṭṭhāpetīti 
ti dhammasabhāvassa viparītavasena aniccādiṃ niccādivasena passanti  uppathābhiniveso dhammasabhāvaṃ atikkamitvā parato niccādito vā parappaccayato vā āmasanaṃ  viparītaggāhavasena idameva saccaṃ moghamaññanti abhinivesanaṃ ti saddena saddhammaasotukāmatādiṃ saṅgaṇhāti
yassa dhammassa vasena uddhataṃ hoti cittaṃ taṃsampayuttadhammā vā so dhammo uddhaccaṃ tenāha ti ti asannisinnabhāvo ti  yathā paṭākā yottabalena dhajayaṭṭhiṃ amuñcantīpi vātābhighātena ettha avaṭṭhātuṃ na sakkoti evamidampi adhimokkhabalena ārammaṇaṃ amuñcantampi ayonisomanasikārabalena ārammaṇe acalaṃ avaṭṭhātuṃ na sakkotīti vātappahāreneva caladhajapaṭākā viya anavaṭṭhānakiccaṃ  paribbhamanākāro uddhaccassa sabbākusalasādhāraṇattā aññesañca akusalasādhāraṇānaṃ visuṃ padaṭṭhānassa labbhamānattā vuttaṃ nti yenākārena vā manasikaroto uddhaccaṃ uppajjati tenākārena manasikaraṇaṃ idha  atha vā uddhaccanimittassa ārammaṇassa manasikaraṇaṃ idha 
ti  abhimaññati ahaṃkāraṃ karotīti attho seyyādivasena uccato namanaṃ ti uṇṇativaseneva attano sampayuttadhammānaṃ vā sampaggaṇhanakicco na vīriyaṃ viya taṃtaṃkiccasādhanena abhibhussahanavasena hīnassa attānaṃ nīcaṃ katvā gahaṇampi paggaṇhanavasenevāti veditabbaṃ ti ettha ketu vuccati accuggatadhajo idha pana ketu viyāti ketu uḷāratamādibhāvo taṃ ketubhāvasaṅkhātaṃ ketuṃ kamyatīti ketukamyaṃ yassa dhammassa vasena taṃ ketukamyaṃ so  ahanti pavattanato mānassa diṭṭhisadisī pavattatīti diṭṭhimānā ekacittuppāde na pavattanti dve kesarasīhā viya ekaguhāyaṃ tasmā māno diṭṭhivippayuttacitte sabbadā anuppajjamānopi diṭṭhisampayuttacitte niyamena anuppajjanato  māno dhammasamūhaggahaṇe balavaṃ hutvā attukkaṃsanabhāvena  pavattati diṭṭhi ekekadhammampi niccādiākārena gaṇhantī pavattati attasinehasannissayo vā māno attakilamathānuyogasannissayā diṭṭhīti ayametesaṃ viseso
ti usūyati ti parasampattīsuyeva issāvasena parasampattīsu atussanato vuttaṃ ti tenevetaṃ vuccati 
issānalasikhā yesaṃ hadaye jalatīdha te
neva vindanti pāmojjaṃ sambuddhādīhi sevitanti
maccharayogena maccharini pavattaṃ maccharasaddaṃ gahetvā āha nti niruttinayena pana mā idaṃ acchariyaṃ aññesaṃ hotu mayhaṃva hotūti macchariyanti porāṇā  attano sampattiyā paresaṃ adassanaṃ  attasampattīnaṃ parehi sādhāraṇabhāvakaraṇassa aruccanākārena paṭikuṭanaṃ mā idaṃ parassa hotūti paresu paṭihananavasena attasantakassa ārammaṇakaraṇato maccheraṃ paṭighacittesveva labbhatīti vadanti taṃ na yuttaṃ ekasseva dhammassa aññattha paṭihaññitvā aññārammaṇabhāvappasaṅgato parehi sādhāraṇabhāve paṭihananavasena pana taṃ ārabbha pavattanato maccheraṃ paṭighacittesu uppajjatīti yuttaṃ ti āvāsādisampatti
nti ettha katampi akatampi garahitabbattā kucchitaṃ kataṃ nāma hoti evañhi  vattāro honti yaṃ mayā na kataṃ taṃ kukatanti tathā hi vakkhati katākatānusocanarasanti evaṃ katākataṃ duccaritaṃ sucaritampi kucchitaṃ kataṃ nāma sucaritampi hi garahantassa kucchitaṃ katanti hoti  yathā pana pathavīkasiṇārammaṇaṃ jhānaṃ pathavīkasiṇaṃ evaṃ kukataṃ ārabbha vippaṭisāravasena pavattaṃ cittaṃ taṃsahacaritatāya idha kukatanti gahetabbaṃ atha vā katākataṃ ārabbha uppajjanakavippaṭisāracittaṃyeva garahitabbato kucchitaṃ kataṃ kukatanti vuccati yassa dhammassa vasena taṃ cittaṃ kukataṃ nāma hoti so dhammo kukkuccaṃ tenāha ti pacchā anutappanaṃ viheṭhanaṃ  katākatassa sucaritaduccaritassa anusocanaṃ akataṃ vata me kalyāṇantiādinā anutappanaṃ akataṃ mayā pubbe kalyāṇakammaṃ ito dāni paṭṭhāya karomīti pavattaṃ pana kusalapakkhikaṃ vīriyameva na katākatānusocanaṃ katākatākāravisiṭṭhassa sucaritaduccaritassa anusocanavasena virūpaṃ paṭisaraṇaṃ  katākatānusocanañhi avaḍḍhisampādanato virūpaṃ paṭisaraṇaṃ taṃ parāyattatāhetutāya dāsabyaṃ viya daṭṭhabbaṃ yathā hi dāsabye sati dāso parāyatto hoti evaṃ kukkucce sati taṃsamaṅgīpuggalo na hi so attano dhammatāya kusale pavattituṃ sakkoti atha vā katākatakusalākusalānusocanavasena āyattatāya tadubhayavasena kukkuccena taṃsamaṅgī hotīti taṃ dāsabyaṃ viya hoti
anussāhanāvasīdanavasena saṃhatabhāvo thinaṃ tena yogato cittaṃ thinaṃ tassa bhāvo  tenāha anussāhasaṃhananatāti asamatthatāvighātavasena akammaññatā  tenāha asattivighātoti yasmā middhavaseneva tena sampayuttadhammā medhitā vihatasāmatthiyā honti tasmā nti vuttaṃ na vijjati ussāho assāti anussāhaṃ tabbhāvopi anussāhaṃ anussāhasaṅkhāto saṃhananabhāvo  kusītabhāvoti  vuttaṃ hoti ti yasmā taṃ middhaṃ uppajjamānameva sattivināsavasena uppajjati tasmā natthi etassa sattīti taṃ sampayuttacittaṃ asatti tassa bhāvopi asattiyeva vighātoti asattivighāto
nti ussāhapaṭipakkhalakkhaṇaṃ vīriyassa vinodanaṃ khepanaṃ  sampayuttadhammānaṃ saṃsīdanākārena paccupaṭṭhāti tesaṃ vā saṃsīdanaṃ paccupaṭṭhāpetīti nti ettha kāmaṃ thinampi akammaññatāsabhāvameva taṃ pana cittassa akammaññaṃ middhaṃ vedanādikkhandhattayassāti ayamettha viseso tathā hi pāḷiyaṃ tattha katamaṃ thinaṃ yā cittassa akallatā akammaññatā katamaṃ middhaṃ yā kāyassa akallatā akammaññatāti  ca ādinā imesaṃ niddeso pavatto  viññāṇadvārānaṃ pidahanaṃ sampayuttānaṃ bandhanaṃ vā  līnākāro ārammaṇaggahaṇe saṅkoco yasmā thinena cittasseva saṃhananaṃ hoti middhena pana vedanādikkhandhattayassa viya rūpakāyassapi tasmā taṃ pacalāyikāniddaṃ paccupaṭṭhāpetīti pacalāyikāniddāpaccupaṭṭhānantipi vaṭṭati pottharūpapaṭicchādakapaṭo viya ārammaṇasabhāvāvacchādako moho mukhe bandhapaṭo viya sampayuttadhamme pattharituṃ adentaṃ middhanti ayametesaṃ viseso
ti idha lakkhaṇādivasena vuttāvasesā phassādayo ti lakkhaṇādito vuttanayena na koci ettha viseso atthīti ce no natthīti āha tiādi vitakkādīnaṃ tiṇṇaṃ yathākkamaṃ micchāsaṅkappādināmamattameva visesoti attho ti  ṭhapetvā mānādayo cha aniyatayevāpanake sesā sarūpenāgatā pannarasa chandādayo ca cattāro niyatayevāpanakāti ime ekena ūnā vīsati cetasikā aniyatayevāpanakānaṃ pana idha alabhantānampi ettha vacane kāraṇaṃ vuttameva
ti thinamiddhassa aniyatassa idha uppajjanakabhāvamāha na pana paṭhame niyatabhāvaṃ tattha sabbasova anuppajjanato na hi sabhāvatikhiṇaṃ cittaṃ thinamiddhayogī hotīti tatiye mānassa aniyatassa sambhavepi niyatadhamme sandhāya ti vuttaṃ tenāha ti ti ettha kāraṇaṃ vuttameva catutthe ti aṭṭhāraseva pañcame ṭhapetvā pītiṃ diṭṭhiyā saha aṭṭhāraseva tathā chaṭṭhepi sattame pītiyā diṭṭhiyā ca abhāvato sattarasa tathā aṭṭhamepi
ti na kevalaṃ karuṇāmuditā eva etepi tayo ekato na uppajjanti aññamaññaṃ visayabhedatoyeva tathā hi issā parasampattivisayā macchariyaṃ attasampattiyā parehi  sādhāraṇābhāvavisayaṃ kukkuccaṃ katākatavisayanti tasmā yaṃ abhayagirivāsino vadanti issāmaccheraṃ yadicchāvasena ekatopi uppajjatīti na taṃ gahetabbaṃ
sabhāvato parikappanato vā aniṭṭhassa ārammaṇassa aniṭṭhākāraṃ vā ārammaṇassa anubhavanaṃ sambhuñjanaṃ aniṭṭhārammaṇānubhavanaṃ taṃ lakkhaṇamassāti  tenāha nti yathābhūtena vā ayathābhūtena vā aniṭṭhākārena ārammaṇassa sambhuñjanarasaṃ paccānubhavanakiccanti attho titthiyādīnañhi sabhāvato iṭṭhe buddhādiārammaṇepi aniṭṭhākārato gahaṇavasena  domanassaṃ uppajjati domanassassa ekantena kāmadhātuyaṃyeva pavattanato āha nti tassa hi anīvaraṇāvatthāya abhāvato rūpārūpadhātuyaṃ asambhavo
attano pavattiākāravasena aniṭṭharūpasamuṭṭhāpanavasena vā virūpaṃ sappanaṃ visappanaṃ aniṭṭharūpasamuṭṭhāpanavaseneva vā visappanaṃ sarīrakampanaṃ taṃ raso kiccaṃ sampatti vā assāti  nissayassa hadayavatthuno sakalasseva vā kāyassa vijjhattabhāvāpādanato āha ti ti ca milātabhāvāpādanatoti attho yathā kathaṃ viyāti āha ti so hi vanaghaṭeyeva uppanno tameva dahati ti attano parassa ca dūsanākārena paccupaṭṭhāno so hi yassa santāne uppanno taṃ ekantena antamaso virūpabhāvāpādanenapi dūseti paraṃ pana dūsetu vā mā vā hatthena gahitaasuci viya anatthaṃ me acarītiādīni nava āghātavatthūni padaṭṭhānamassāti  so upayogaphalakālesu aniṭṭhattā visasaṃsaṭṭhapūtimuttaṃ viya daṭṭhabbo ti issādīsu aniyatesu ekena saddhiṃ aṭṭhārasa vā
ti cetaso pavattisaṅkhātā ṭhitimattā maggaṅgādibhāvaṃ na gacchati adhimokkhavirahatoti attho atha vā ti khaṇaṭṭhitimattā nivāte dīpaccīnaṃ ṭhiti viyāti hi vuttaṃ cittaṭṭhiti viya santānaṭṭhitiyā paccayo bhavituṃ asamatthattā nicchayābhāvena asaṇṭhahanato cetaso pavattipaccayamattatāya pavattiṭṭhitimattā khaṇaṭṭhitimattā pavattipaccayamattā ṭhiti pavattiṭṭhitīti katvā ti nissakke paccattavacanaṃ pisuṇā  vācā paṭiviratotiādīsu  viya vigatā tikicchāyāti attho ayameva vā pāṭho vigatā cikicchāti cikicchituṃ dukkaratāya cetaṃ vuttaṃ na sabbathā cikicchāya abhāvato evaṃ nu kho na nu khotiādinā saṃsappanavasena seti samantato vā setīti ti cittassa kampanakiccā uddhaccañhi attanā gahitākāreyeva ṭhatvā bhamatīti ekārammaṇasmiṃ eva vipphandanavasena pavattati vicikicchā pana yadipi ekasmiṃ ārammaṇe uppajjati tathāpi evaṃ nu kho na nu khoti aññaṃ gahetabbākāraṃ apekkhatīti nānārammaṇe kampanaṃ hoti anicchayākārena dveḷhakākārena paccupaṭṭhāti anicchayaṃ vā paccupaṭṭhāpetīti 
adhimokkhavicikicchānaṃ aññamaññaṃ viparītakiccatāya āha ti ti cittekaggatā sā hi ārammaṇe cittassa sammā ādhānato samādhīti vuccati ti balavamittena dinnapiṭṭhibalo puriso viya balavā hoti balādibhāvaṃ gacchatīti adhippāyo
ti sattapaññattārammaṇattā nanu paññattārammaṇāpi vipākā hontīti codanaṃ sandhāyāha ti kuto pana viratīnaṃ kusalattamevāti cāritanti āha   nti yadi evaṃ lokuttaravipākesu viratiyo na labbhantīti no na labbhanti sikkhāpadavibhaṅge lokiyaviratiyoyeva sandhāya vuttattā tena lokiyavipākesuyeva viratiyo na sambhavantīti gahetabbaṃ
kāyapasādasannissitattā  kāye bhavo sātabhāvo lakkhaṇamassāti  cetasikasukhe vuttanayena paccupaṭṭhānādayo netabbāti āha ti
 nanu ca iṭṭhe ārammaṇe sukhavedanā uppajjati aniṭṭhe dukkhavedanā iṭṭhāniṭṭhamajjhatte upekkhāvedanā cakkhuviññāṇādayo ca kusalavipākā iṭṭhe iṭṭhamajjhatte vā ārammaṇe uppajjanti tattha yutto tāva iṭṭhamajjhatte upekkhāvedanāyogo na pana iṭṭhārammaṇe na cāpi etaṃ sakkā vattuṃ parikappanāvasena iṭṭhārammaṇampi iṭṭhamajjhattato gaṇhanti yathā kammaviññāṇanti vipākānaṃ avañcanīyabhāvato tasmā kathaṃ iṭṭhe iṭṭhamajjhatte ca uppajjamānesu  cakkhusotaghānajivhāviññāṇesu upekkhāvedanāyeva sambhavati na sukhavedanā yato tesu upekkhāvedanā vuttāti imaṃ codanaṃ saṅkhepato dassetuṃ ntiādiṃ vatvā puna tassā sodhanatthaṃ tiādi vuttaṃ bhūtarūpaṃ upādāya nissāya pavattaṃ rūpaṃ upādāyarūpaṃ ti pana manasī ca kāroti ettha vuttanayameva ti vā pāṭho cakkhuviññāṇassa vatthubhūtena cakkhupasādena tathā sotaviññāṇādīnaṃ vatthubhūtena sotapasādādinā ca upādāyarūpenāti attho ti yakāralopaṃ katvā niddeso paṭisaṅkhā yonisotiādīsu viya yathākkamaṃ cakkhuviññāṇādīnaṃ ārammaṇabhūte rūpasaddādike upādāyarūpeti attho ti saṃghaṭṭanāsaṅkhātassa nighaṃsassa saṃghaṭṭanāyeva aññamaññavisayavisayībhāvassa anurūpadesuppattisaṅkhātanighaṃso viyāti nighaṃsoti vuccati atha vā sampattāsampattaggahaṇavasena saṃghaṭṭanāya nighaṃsassa cāti attho cakkhurūpasotasaddā hi  aññamaññaṃ asampattāyeva anurūpadesuppattiyā aññamaññaṃ ghaṭṭanti nāma tato tesaṃ vasena ghaṭṭanākārabhūto aññamaññābhimukhabhāvo saṃghaṭṭanāti vutto ghānagandhā pana jivhārasā ca aññamaññaṃ sampattāyeva āsannataradese uppannā aññamaññaṃ nighaṃsenti āhacca tiṭṭhanti tato tesaṃ vasena nighaṃso vuttoti ti adhikaraṇīmatthake picupiṇḍakaṃ ṭhapetvā picupiṇḍeneva pahatakāle viya phuṭṭhamattabhāvena dubbalattā ti evaṃ saṃghaṭṭanānighaṃsassa dubbalattā vedanā majjhattaṭṭhāne tiṭṭhatīti upekkhāyogaṃ pakāseyya yadi evaṃ kāyaviññāṇepi idaṃ samānanti noti āha tiādi yathā hi adhikaraṇīmatthake kappāsapicupiṇḍaṃ ṭhapetvā kūṭena paharantassa kūṭaṃ picupiṇḍamatikkamma adhikaraṇiṃ gaṇhāti evamevaṃ kāyadvāre bahiddhā mahābhūtārammaṇaṃ ajjhattikakāyapasādaṃ ghaṭṭetvā taṃ atikkamma pasādapaccayesu mahābhūtesu paṭihaññati nighaṃso balavā hoti tasmā iṭṭhārammaṇe kāyaviññāṇasampayuttā sukhavedanā hoti aniṭṭhārammaṇe pana vuttanayena dukkhavedanāti vuttaṃ hoti
ti ettha kiñcāpi dhātusaddo idha itthiliṅgeyeva dissati imināyeva pana ācariyassa vacanena pulliṅgo atthīti siddhaṃ keci pana sakkaṭavohārena vuttanti vadanti sampayuttā dasa dhammāti sambandho ti ettha vakāro padasandhimattakaro
ti kiñcāpi sukhādikanti ādisaddena akusalavipākakāyaviññāṇassa  dukkhavedanāsampayogo vutto idha panassā lakkhaṇādidassanatthaṃ puna kāyaviññāṇe dukkhavedanāti upaññāso kato rasādayo  panassa kusalavipāke sukhavedanāya vuttavipariyāyena yojetabbāti idha na vuttā ti sesacetasikā
ti sesāhetukacittasampayuttasamādhito ayaṃ vīriyindriyayogena balavabhāvappatto na pana balarāsippattoti attho yadi evaṃ kasmā cetasikavibhāganiddese balāni dve dvicittesūti vuttaṃ tattha hi kiriyāhetukamanoviññāṇayugaḷaṃ sandhāya tathā vuttaṃ sabbaṃ sesāhetukacittesu cittekaggatāya vibhaṅge 
katamā tasmiṃ samaye cittassa ekaggatā hoti yā tasmiṃ samaye cittassa ṭhitīti  
ettakameva vatvā kiriyāhetukamanoviññāṇadhātusampayuttāya ekaggatāya vibhaṅge 
katamā tasmiṃ samaye cittassa ekaggatā hoti yā tasmiṃ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalanti  
balapariyosānaṃ katvā vibhajitattā vīriyavibhaṅge ca 
katamaṃ tasmiṃ samaye vīriyindriyaṃ hoti yo tasmiṃ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṃ vīriyindriyaṃ vīriyabalanti  
balapariyosānaṃ  katvā vibhajitattā vibhaṅgavāre āgataṃ samādhibalaṃ vīriyabalañca sandhāya balāni dve dvicittesūti vuttaṃ na pana dhammuddesavāre balarāsiyaṃ āgatabalaṃ sandhāya sabbāhetukacittesu dhammuddesassa maggarāsito paṭṭhāya parihīnattā
ti  vipākakiriyacittehi hadayaṃ mano mānasaṃ cittanti hi pariyāyavacanaṃ sobhanaṃ gataṃ gamanamassāti sugato bhagavato hi vineyyajanūpasaṅkamanaṃ ekantena tesaṃ hitasukhanipphādanato sobhanaṃ tathā lakkhaṇānubyañjanapaṭimaṇḍitarūpakāyatāya dhutavilambitādidosarahitaṃ avahasitarājahaṃsavasabhavāraṇamigarājagamanaṃ kāyagamanaṃ ñāṇagamanañca nimmalavipulakaruṇāsativīriyādiguṇavisesasamaṅgībhūtamabhinīhārato yāva mahābodhiṃ anavajjatāya sobhanamevāti atha vā sakalampi lokaṃ pariññābhisamayavasena sayambhuñāṇena parijānanto sammā gato avagatoti sugato tathā lokasamudayaṃ pahānābhisamayavasena pajahanto anuppattidhammataṃ āpādento sammā gato atītoti sugato lokanirodhasaṅkhātaṃ nibbānaṃ sacchikiriyābhisamayavasena sammā gato adhigatoti sugato lokanirodhagāminipaṭipadāsaṅkhātaṃ maggaṃ bhāvanābhisamayavasena sammā gato pattoti sugato atha vā sammā gadatīti sugato bhagavā hi bhūtaṃ tacchaṃ atthasaṃhitaṃ vineyyānaṃ yathārahaṃ kālayuttameva dhammaṃ bhāsati tasmā sammā gadatīti dakārassa takāraṃ katvā sugatoti vutto atha vā sundaraṃ ṭhānaṃ sammāsambodhiṃ nibbānameva vā gatoti sugato tena 
tiādīsu  bhikkhu  atthato vā byañjanato vā anūnaṃ suparipuṇṇaṃ tatoyeva  visiṭṭhaṃ  abhidhammāvatāraṃ nāma pakaraṇaṃ  avabujjhati sammāuggahaṇadhāraṇādisampādanavasena ogāhitvā jānāti atha vā paramanayadīpanato  pakaraṇaṃ yo anūnaṃ katvā  jānāti  avagacchato yathāsabhāvaṃ mananato saṅkhātā paññā durāsade maṃsacakkhunā paramāṇu viya lokiyañāṇena  durādhigantabbe adhigantuṃ dukkaratare atigambhīraṭṭhāne ṭhapetvā sinerupabbatarājānaṃ rāhuādīhi mahākāyehipi sabbena sabbaṃ ajjhogāhituṃ asakkuṇeyyatāya mahāsamudde viya ṭhapetvā sammāsambuddhaṃ sāriputtādīhipi mahāñāṇehi sāvakehi sabbena sabbaṃ ajjhogāhituṃ asakkuṇeyyarūpe abhidhammanaye  hemantasālapanti viya pattharati abhimukhābhimukheyeva dhamme pavattatīti vā attho



