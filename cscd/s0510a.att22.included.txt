

catuvīsatime  vagge paṭhamadutiyāpadānāni uttānāneva
 tatiyāpadāne ti ā samantato ālokaṃ karonto uṇati uggacchatīti aruṇo so tasmiṃ vijjatīti aruṇavatī tasmiṃ nagare ālokaṃ karonto sūriyo uggacchatīti attho sesanagaresupi sūriyuggamane vijjamānepi visesavacanaṃ sabbacatuppadānaṃ  mahiyaṃ sayanepi sati mahiyaṃ sayatīti mahiṃsoti vacanaṃ viya rūḷhivasena vuttanti veditabbaṃ atha vā pākārapāsādahammiyādīsu suvaṇṇarajatamaṇimuttādisattaratanapabhāhi aruṇuggamanaṃ viya pabhāvatī aruṇavatī nāma tasmiṃ aruṇavatiyā nagare  pūpavikkayena jīvikaṃ kappento ahosinti attho
 catutthāpadāne ti tīhi pākārehi parivāritā parikkhittāti tivarā khajjabhojjādiupabhogavatthābharaṇādinaccagītādīhi ramaṇīyanti rammaṃ tasmiṃ tivarāyaṃ pure nagare  naḷakāro ahaṃ ahosinti sambandho
pañcamāpadānaṃ uttānatthameva
 chaṭṭhāpadāne ti nīlapītarattādivaṇṇavasena vatthāni karoti rañjetīti vaṇṇakāro vattharajako hutvā cetiye vatthehi acchādanasamaye nānāvaṇṇehi dussāni rañjesinti attho
 sattamāpadāne ti supupphitaṃ piyālarukkhaṃ disvā nti ahaṃ  nesādo hutvā piyālapupphaṃ ocinitvā buddhassa gatamagge khipiṃ pūjesinti attho
 aṭṭhamāpadāne ti attano takkabyākaraṇādisippasmiṃ apatthaddho patiṭṭhito cheko ahaṃ kānanaṃ  gato ti vanantare gacchantaṃ vipassiṃ sambuddhaṃ passitvā nti ahaṃ ambadānaṃ adāsinti attho
 navamāpadāne nti atthadassissa bhagavato sarīradhātunidhāpitacetiye jagati chinnabhinnaālindapupphādhānasaṅkhātā jagati mayā kāritā kārāpitāti attho
dasamāpadānaṃ uttānatthamevāti

