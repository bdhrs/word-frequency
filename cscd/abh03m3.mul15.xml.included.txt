

 cha  gatiyoti āmantā nanu pañca gatiyo vuttā bhagavatā  nirayo tiracchānayoni pettivisayo manussā devāti  āmantā hañci pañca gatiyo vuttā bhagavatā  nirayo tiracchānayoni pettivisayo manussā devā no ca vata re vattabbe  cha gatiyoti
cha  gatiyoti āmantā nanu kālakañcikā  surā petānaṃ samānavaṇṇā samānabhogā samānāhārā samānāyukā petehi saha  āvāhavivāhaṃ gacchantīti āmantā hañci kālakañcikā asurā petānaṃ samānavaṇṇā samānabhogā samānāhārā samānāyukā petehi saha āvāhavivāhaṃ gacchanti no ca vata re vattabbe  cha gatiyoti
cha gatiyoti āmantā nanu vepacittiparisā devānaṃ samānavaṇṇā samānabhogā samānāhārā samānāyukā devehi saha āvāhavivāhaṃ gacchantīti āmantā hañci vepacittiparisā  devānaṃ samānavaṇṇā samānabhogā samānāhārā samānāyukā devehi saha āvāhavivāhaṃ gacchanti no ca vata re vattabbe  cha gatiyoti
cha gatiyoti āmantā nanu vepacittiparisā pubbadevāti āmantā hañci vepacittiparisā pubbadevā no ca vata re vattabbe  cha gatiyoti
 na vattabbaṃ  cha gatiyoti āmantā nanu  atthi asurakāyoti āmantā hañci atthi asurakāyo tena vata re vattabbe  cha gatiyoti



 atthi antarābhavoti āmantā kāmabhavoti na hevaṃ vattabbe atthi antarābhavoti āmantā rūpabhavoti  na hevaṃ vattabbe atthi antarābhavoti āmantā arūpabhavoti na hevaṃ vattabbe atthi antarābhavoti āmantā kāmabhavassa ca rūpabhavassa ca antare atthi antarābhavoti na hevaṃ vattabbe atthi antarābhavoti āmantā rūpabhavassa ca arūpabhavassa ca antare atthi antarābhavoti na hevaṃ vattabbe
kāmabhavassa  ca rūpabhavassa ca antare natthi antarābhavoti āmantā hañci kāmabhavassa ca rūpabhavassa ca antare natthi antarābhavo no ca vata re vattabbe  atthi antarābhavoti rūpabhavassa ca arūpabhavassa ca antare natthi antarābhavoti āmantā  hañci  rūpabhavassa ca arūpabhavassa ca antare natthi antarābhavo no ca vata re vattabbe  atthi antarābhavoti
 atthi antarābhavoti āmantā pañcamī sā yoni chaṭṭhamī sā gati aṭṭhamī sā viññāṇaṭṭhiti dasamo so sattāvāsoti na hevaṃ vattabbe atthi antarābhavoti āmantā antarābhavo bhavo gati sattāvāso saṃsāro yoni viññāṇaṭṭhiti attabhāvapaṭilābhoti na hevaṃ vattabbe atthi antarābhavūpagaṃ kammanti na hevaṃ vattabbe atthi antarābhavūpagā sattāti na hevaṃ vattabbe antarābhave sattā jāyanti jīyanti mīyanti cavanti upapajjantīti na hevaṃ vattabbe antarābhave  atthi rūpaṃ vedanā saññā saṅkhārā viññāṇanti na hevaṃ vattabbe antarābhavo pañcavokārabhavoti na hevaṃ vattabbe
 atthi kāmabhavo kāmabhavo bhavo gati sattāvāso saṃsāro yoni viññāṇaṭṭhiti attabhāvapaṭilābhoti āmantā atthi antarābhavo antarābhavo bhavo gati sattāvāso saṃsāro yoni viññāṇaṭṭhiti attabhāvapaṭilābhoti na hevaṃ vattabbe atthi kāmabhavūpagaṃ kammanti āmantā atthi antarābhavūpagaṃ kammanti na hevaṃ vattabbe atthi kāmabhavūpagā sattāti āmantā atthi  antarābhavūpagā sattāti na hevaṃ vattabbe kāmabhave sattā jāyanti jīyanti mīyanti cavanti upapajjantīti āmantā antarābhave sattā jāyanti jīyanti mīyanti cavanti upapajjantīti na hevaṃ vattabbe kāmabhave atthi rūpaṃ vedanā saññā saṅkhārā viññāṇanti āmantā antarābhave atthi rūpaṃ vedanā saññā saṅkhārā viññāṇanti na hevaṃ vattabbe kāmabhavo pañcavokārabhavoti āmantā antarābhavo pañcavokārabhavoti na hevaṃ vattabbe
atthi rūpabhavo rūpabhavo bhavo gati sattāvāso saṃsāro yoni viññāṇaṭṭhiti attabhāvapaṭilābhoti āmantā atthi antarābhavo antarābhavo bhavo gati sattāvāso saṃsāro yoni  viññāṇaṭṭhiti  attabhāvapaṭilābhoti na hevaṃ vattabbe atthi rūpabhavūpagaṃ kammanti āmantā atthi antarābhavūpagaṃ kammanti na hevaṃ vattabbe atthi  rūpabhavūpagā sattāti āmantā atthi antarābhavūpagā sattāti na hevaṃ vattabbe rūpabhave sattā jāyanti jīyanti mīyanti cavanti upapajjantīti āmantā antarābhave sattā jāyanti jīyanti mīyanti cavanti upapajjantīti na hevaṃ vattabbe rūpabhave  atthi rūpaṃ vedanā saññā saṅkhārā viññāṇanti āmantā antarābhave atthi rūpaṃ vedanā saññā saṅkhārā viññāṇanti na hevaṃ vattabbe rūpabhavo pañcavokārabhavoti āmantā antarābhavo pañcavokārabhavoti na hevaṃ vattabbe
atthi arūpabhavo arūpabhavo bhavo gati sattāvāso saṃsāro yoni viññāṇaṭṭhiti attabhāvapaṭilābhoti āmantā atthi antarābhavo antarābhavo bhavo gati sattāvāso saṃsāro yoni viññāṇaṭṭhiti attabhāvapaṭilābhoti na hevaṃ vattabbe atthi arūpabhavūpagaṃ kammanti āmantā atthi antarābhavūpagaṃ kammanti na hevaṃ vattabbe atthi arūpabhavūpagā sattāti āmantā atthi antarābhavūpagā sattāti na hevaṃ vattabbe arūpabhave sattā jāyanti jīyanti mīyanti cavanti upapajjantīti āmantā antarābhave sattā jāyanti jīyanti mīyanti cavanti  upapajjantīti na hevaṃ vattabbe arūpabhave atthi vedanā saññā saṅkhārā viññāṇanti āmantā antarābhave atthi vedanā saññā saṅkhārā viññāṇanti na hevaṃ vattabbe arūpabhavo catuvokārabhavoti āmantā antarābhavo  catuvokārabhavoti na hevaṃ vattabbe
 atthi antarābhavoti āmantā sabbesaññeva sattānaṃ atthi antarābhavoti na hevaṃ vattabbe  sabbesaññeva sattānaṃ natthi antarābhavoti āmantā hañci sabbesaññeva sattānaṃ natthi antarābhavo no ca vata re vattabbe  atthi antarābhavoti
atthi antarābhavoti āmantā ānantariyassa puggalassa atthi antarābhavoti na hevaṃ vattabbe ānantariyassa puggalassa natthi antarābhavoti āmantā hañci ānantariyassa puggalassa natthi antarābhavo no ca vata re vattabbe  atthi antarābhavoti
na  ānantariyassa puggalassa atthi antarābhavoti āmantā ānantariyassa puggalassa atthi antarābhavoti na hevaṃ vattabbe ānantariyassa puggalassa natthi antarābhavoti āmantā na ānantariyassa puggalassa natthi antarābhavoti na hevaṃ vattabbe nirayūpagassa puggalassa asaññasattūpagassa puggalassa   arūpūpagassa puggalassa atthi antarābhavoti na hevaṃ vattabbe arūpūpagassa puggalassa natthi antarābhavoti āmantā hañci arūpūpagassa puggalassa natthi antarābhavo no ca vata re vattabbe  atthi antarābhavoti
na arūpūpagassa puggalassa atthi antarābhavoti āmantā arūpūpagassa  puggalassa atthi antarābhavoti na hevaṃ vattabbe arūpūpagassa puggalassa natthi antarābhavoti āmantā na arūpūpagassa puggalassa natthi antarābhavoti na hevaṃ vattabbe
 na vattabbaṃ atthi antarābhavoti āmantā nanu antarāparinibbāyī puggalo atthīti āmantā hañci antarāparinibbāyī puggalo atthi tena vata re  vattabbe  atthi antarābhavoti
antarāparinibbāyī puggalo atthīti katvā atthi antarābhavoti āmantā upahaccaparinibbāyī puggalo atthīti katvā atthi upahaccabhavoti na hevaṃ vattabbe antarāparinibbāyī puggalo atthīti katvā atthi antarābhavoti āmantā asaṅkhāraparinibbāyī puggalo sasaṅkhāraparinibbāyī puggalo atthīti katvā atthi sasaṅkhārabhavoti na hevaṃ vattabbe



 pañceva  kāmaguṇā kāmadhātūti āmantā nanu atthi tappaṭisaññutto chandoti āmantā hañci atthi tappaṭisaññutto chando no ca  vata re vattabbe  pañceva kāmaguṇā kāmadhātūti nanu atthi tappaṭisaññutto rāgo tappaṭisaññutto chando tappaṭisaññutto chandarāgo  tappaṭisaññutto saṅkappo tappaṭisaññutto rāgo tappaṭisaññutto saṅkapparāgo tappaṭisaññuttā pīti tappaṭisaññuttaṃ somanassaṃ tappaṭisaññuttaṃ pītisomanassanti āmantā hañci atthi tappaṭisaññuttaṃ pītisomanassaṃ no ca vata re vattabbe  pañceva kāmaguṇā kāmadhātūti
pañceva kāmaguṇā kāmadhātūti āmantā manussānaṃ cakkhu na kāmadhātūti na hevaṃ vattabbe manussānaṃ sotaṃ manussānaṃ ghānaṃ manussānaṃ jivhā manussānaṃ kāyo manussānaṃ mano na kāmadhātūti na hevaṃ vattabbe
manussānaṃ mano na kāmadhātūti āmantā nanu vuttaṃ bhagavatā 
pañca kāmaguṇā loke manocchaṭṭhā paveditā
ettha chandaṃ virājetvā evaṃ dukkhā pamuccatīti 
attheva  suttantoti āmantā tena hi na vattabbaṃ  manussānaṃ mano na kāmadhātūti
 pañceva kāmaguṇā kāmadhātūti āmantā kāmaguṇā bhavo gati sattāvāso saṃsāro yoni viññāṇaṭṭhiti attabhāvapaṭilābhoti na hevaṃ vattabbe atthi kāmaguṇūpagaṃ kammanti na hevaṃ vattabbe atthi kāmaguṇūpagā sattāti na hevaṃ  vattabbe kāmaguṇe sattā jāyanti jīyanti mīyanti cavanti upapajjantīti na  hevaṃ vattabbe kāmaguṇe atthi rūpaṃ vedanā saññā saṅkhārā viññāṇanti na hevaṃ vattabbe kāmaguṇā pañcavokārabhavoti na hevaṃ vattabbe kāmaguṇe sammāsambuddhā uppajjanti paccekasambuddhā uppajjanti sāvakayugaṃ uppajjatīti na hevaṃ vattabbe
kāmadhātu bhavo gati sattāvāso saṃsāro yoni viññāṇaṭṭhiti attabhāvapaṭilābhoti āmantā kāmaguṇā bhavo gati sattāvāso saṃsāro yoni viññāṇaṭṭhiti attabhāvapaṭilābhoti na hevaṃ vattabbe atthi kāmadhātūpagaṃ kammanti āmantā atthi kāmaguṇūpagaṃ kammanti  na hevaṃ vattabbe atthi kāmadhātūpagā sattāti āmantā atthi kāmaguṇūpagā sattāti na hevaṃ vattabbe
kāmadhātuyā sattā jāyanti jīyanti mīyanti cavanti upapajjantīti āmantā kāmaguṇe sattā  jāyanti jīyanti mīyanti cavanti upapajjantīti na hevaṃ vattabbe  kāmadhātuyā atthi rūpaṃ vedanā saññā saṅkhārā viññāṇanti āmantā kāmaguṇe atthi rūpaṃ vedanā saññā saṅkhārā viññāṇanti na hevaṃ vattabbe kāmadhātu pañcavokārabhavoti āmantā kāmaguṇā pañcavokārabhavoti na  hevaṃ vattabbe kāmadhātuyā sammāsambuddhā uppajjanti paccekasabuddhā uppajjanti sāvakayugaṃ uppajjatīti āmantā kāmaguṇe sammāsambuddhā uppajjanti paccekasambuddhā uppajjanti sāvakayugaṃ uppajjatīti na hevaṃ vattabbe
 na vattabbaṃ  pañceva kāmaguṇā kāmadhātūti āmantā nanu vuttaṃ bhagavatā  pañcime bhikkhave kāmaguṇā katame pañca cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā sotaviññeyyā saddā ghānaviññeyyā gandhā jivhāviññeyyā rasā kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā  ime kho bhikkhave pañca kāmaguṇāti attheva suttantoti āmantā tena hi pañceva kāmaguṇā kāmadhātūti



 pañcevāyatanā  kāmāti āmantā nanu atthi tappaṭisaṃyutto chandoti āmantā hañci atthi tappaṭisaṃyutto chando no ca vata re vattabbe  pañcevāyatanā kāmāti nanu atthi tappaṭisaṃyutto rāgo tappaṭisaṃyutto chando tappaṭisaṃyutto chandarāgo tappaṭisaṃyutto saṅkappo tappaṭisaṃyutto rāgo tappaṭisaṃyutto saṅkapparāgo tappaṭisaṃyuttā pīti tappaṭisaṃyuttaṃ somanassaṃ tappaṭisaṃyuttaṃ pītisomanassanti āmantā  hañci atthi tappaṭisaṃyuttaṃ pītisomanassaṃ no ca vata re vattabbe  pañcevāyatanā kāmāti
 na  vattabbaṃ  pañcevāyatanā kāmāti āmantā nanu vuttaṃ bhagavatā  pañcime bhikkhave kāmaguṇā katame pañca cakkhuviññeyyā rūpā kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā  ime kho bhikkhave pañca kāmaguṇāti attheva suttantoti āmantā tena hi pañcevāyatanā kāmāti
pañcevāyatanā kāmāti āmantā nanu vuttaṃ bhagavatā  pañcime bhikkhave kāmaguṇā katame pañca cakkhuviññeyyā rūpā kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā  ime kho bhikkhave pañca kāmaguṇā  api ca bhikkhave nete kāmā kāmaguṇā nāmete ariyassa vinaye vuccanti 
saṅkapparāgo purisassa kāmo
na te kāmā yāni citrāni loke
saṅkapparāgo purisassa kāmo
tiṭṭhanti citrāni tatheva loke
athettha dhīrā vinayanti chandanti 
attheva suttantoti āmantā tena hi na vattabbaṃ  pañcevāyatanā kāmāti



 rūpino  dhammā rūpadhātūti āmantā rūpaṃ  bhavo gati sattāvāso saṃsāro yoni viññāṇaṭṭhiti attabhāvapaṭilābhoti na hevaṃ  vattabbe atthi rūpūpagaṃ kammanti na hevaṃ vattabbe atthi rūpūpagā sattāti na hevaṃ vattabbe rūpe sattā jāyanti jīyanti mīyanti cavanti upapajjantīti na hevaṃ vattabbe rūpe atthi rūpaṃ vedanā saññā saṅkhārā  viññāṇanti na hevaṃ vattabbe rūpaṃ pañcavokārabhavoti na hevaṃ vattabbe
rūpadhātu bhavo gati attabhāvapaṭilābhoti āmantā rūpaṃ bhavo gati attabhāvapaṭilābhoti na hevaṃ vattabbe atthi rūpadhātūpagaṃ kammanti āmantā atthi rūpūpagaṃ kammanti na hevaṃ vattabbe atthi rūpadhātūpagā sattāti āmantā atthi rūpūpagā sattāti na hevaṃ vattabbe
rūpadhātuyā sattā jāyanti jīyanti mīyanti cavanti upapajjantīti āmantā rūpe sattā jāyanti jīyanti mīyanti cavanti upapajjantīti na hevaṃ vattabbe rūpadhātuyā atthi rūpaṃ vedanā saññā saṅkhārā viññāṇanti āmantā rūpe atthi rūpaṃ vedanā saññā saṅkhārā viññāṇanti na hevaṃ vattabbe rūpadhātu  pañcavokārabhavoti āmantā rūpaṃ pañcavokārabhavoti na hevaṃ vattabbe
 rūpino dhammā rūpadhātu kāmadhātuyā atthi rūpanti āmantā sāva kāmadhātu sā rūpadhātūti na hevaṃ vattabbe sāva kāmadhātu sā rūpadhātūti āmantā kāmabhavena samannāgato puggalo dvīhi bhavehi samannāgato hoti  kāmabhavena ca rūpabhavena cāti na hevaṃ vattabbe



 arūpino  dhammā arūpadhātūti āmantā vedanā bhavo gati sattāvāso saṃsāro yoni viññāṇaṭṭhiti attabhāvapaṭilābhoti na  hevaṃ vattabbe atthi vedanūpagaṃ kammanti na hevaṃ vattabbe atthi vedanūpagā sattāti na hevaṃ vattabbe vedanāya sattā jāyanti jīyanti mīyanti cavanti upapajjantīti na hevaṃ vattabbe vedanāya atthi vedanā saññā saṅkhārā viññāṇanti na hevaṃ vattabbe vedanā catuvokārabhavoti na hevaṃ vattabbe
arūpadhātu bhavo gati attabhāvapaṭilābhoti āmantā vedanā  bhavo gati attabhāvapaṭilābhoti na hevaṃ vattabbe atthi arūpadhātūpagaṃ kammanti āmantā atthi vedanūpagaṃ kammanti na hevaṃ vattabbe atthi arūpadhātūpagā sattāti āmantā atthi vedanūpagā sattāti na hevaṃ vattabbe
arūpadhātuyā sattā jāyanti jīyanti mīyanti cavanti upapajjantīti āmantā vedanāya sattā jāyanti jīyanti mīyanti cavanti upapajjantīti na hevaṃ vattabbe arūpadhātuyā atthi vedanā saññā saṅkhārā viññāṇanti āmantā vedanāya atthi vedanā saññā saṅkhārā viññāṇanti na  hevaṃ vattabbe arūpadhātu catuvokārabhavoti āmantā vedanā catuvokārabhavoti na hevaṃ vattabbe
 arūpino dhammā arūpadhātu kāmadhātuyā atthi vedanā saññā saṅkhārā viññāṇanti āmantā sāva kāmadhātu sā arūpadhātūti na hevaṃ vattabbe sāva kāmadhātu sā arūpadhātūti āmantā kāmabhavena samannāgato puggalo dvīhi bhavehi samannāgato hoti  kāmabhavena ca arūpabhavena cāti na hevaṃ vattabbe
rūpino dhammā rūpadhātu arūpino dhammā arūpadhātu kāmadhātuyā atthi rūpaṃ vedanā saññā  saṅkhārā viññāṇanti āmantā  sāva kāmadhātu sā rūpadhātu sā arūpadhātūti na hevaṃ vattabbe sāva kāmadhātu sā rūpadhātu sā arūpadhātūti āmantā kāmabhavena samannāgato puggalo tīhi bhavehi samannāgato hoti  kāmabhavena ca rūpabhavena ca arūpabhavena cāti na hevaṃ vattabbe



 atthi  saḷāyataniko attabhāvo rūpadhātuyāti āmantā atthi tattha ghānāyatananti āmantā atthi tattha gandhāyatananti na hevaṃ vattabbe atthi tattha jivhāyatananti āmantā  atthi tattha rasāyatananti na hevaṃ vattabbe atthi tattha kāyāyatananti āmantā atthi tattha phoṭṭhabbāyatananti na hevaṃ vattabbe
natthi tattha gandhāyatananti āmantā natthi tattha ghānāyatananti na hevaṃ vattabbe natthi tattha rasāyatananti āmantā natthi tattha jivhāyatananti na hevaṃ vattabbe natthi tattha phoṭṭhabbāyatananti āmantā  natthi tattha kāyāyatananti na hevaṃ vattabbe
 atthi tattha cakkhāyatanaṃ atthi rūpāyatananti āmantā atthi tattha ghānāyatanaṃ atthi gandhāyatananti na hevaṃ vattabbe atthi tattha cakkhāyatanaṃ atthi rūpāyatananti āmantā atthi tattha jivhāyatanaṃ atthi rasāyatanaṃ atthi tattha kāyāyatanaṃ atthi phoṭṭhabbāyatananti na hevaṃ vattabbe atthi tattha sotāyatanaṃ atthi saddāyatanaṃ atthi tattha manāyatanaṃ atthi dhammāyatananti āmantā atthi tattha ghānāyatanaṃ atthi gandhāyatananti na hevaṃ vattabbe atthi tattha manāyatanaṃ atthi dhammāyatananti āmantā atthi tattha jivhāyatanaṃ atthi rasāyatananti atthi tattha kāyāyatanaṃ atthi phoṭṭhabbāyatananti na hevaṃ vattabbe
atthi tattha ghānāyatanaṃ natthi gandhāyatananti āmantā  atthi tattha cakkhāyatanaṃ natthi rūpāyatananti na hevaṃ vattabbe atthi tattha ghānāyatanaṃ natthi gandhāyatananti āmantā atthi tattha sotāyatanaṃ natthi saddāyatanaṃ atthi tattha manāyatanaṃ natthi dhammāyatananti na hevaṃ vattabbe atthi tattha jivhāyatanaṃ natthi rasāyatanaṃ atthi tattha kāyāyatanaṃ natthi phoṭṭhabbāyatananti āmantā atthi tattha cakkhāyatanaṃ natthi rūpāyatananti na hevaṃ vattabbe atthi  tattha kāyāyatanaṃ natthi phoṭṭhabbāyatananti āmantā atthi tattha sotāyatanaṃ natthi saddāyatanaṃ  atthi tattha manāyatanaṃ natthi dhammāyatananti na hevaṃ vattabbe
 atthi tattha cakkhāyatanaṃ atthi rūpāyatanaṃ tena cakkhunā taṃ rūpaṃ passatīti āmantā atthi tattha ghānāyatanaṃ atthi gandhāyatanaṃ tena ghānena taṃ gandhaṃ ghāyatīti na hevaṃ vattabbe atthi tattha cakkhāyatanaṃ atthi rūpāyatanaṃ tena cakkhunā taṃ rūpaṃ passatīti āmantā atthi tattha jivhāyatanaṃ atthi rasāyatanaṃ tāya jivhāya taṃ rasaṃ sāyati atthi tattha kāyāyatanaṃ atthi phoṭṭhabbāyatanaṃ tena kāyena taṃ phoṭṭhabbaṃ phusatīti na hevaṃ vattabbe
atthi tattha sotāyatanaṃ atthi saddāyatanaṃ atthi  tattha manāyatanaṃ atthi dhammāyatanaṃ tena manena taṃ dhammaṃ vijānātīti āmantā atthi tattha ghānāyatanaṃ atthi gandhāyatanaṃ tena ghānena taṃ gandhaṃ ghāyatīti na hevaṃ vattabbe atthi tattha manāyatanaṃ atthi dhammāyatanaṃ tena manena taṃ dhammaṃ vijānātīti āmantā atthi tattha jivhāyatanaṃ atthi rasāyatanaṃ atthi tattha kāyāyatanaṃ atthi phoṭṭhabbāyatanaṃ tena kāyena taṃ phoṭṭhabbaṃ phusatīti na hevaṃ vattabbe
atthi  tattha ghānāyatanaṃ atthi gandhāyatanaṃ na ca tena ghānena taṃ gandhaṃ ghāyatīti āmantā atthi tattha cakkhāyatanaṃ atthi rūpāyatanaṃ na ca tena cakkhunā taṃ rūpaṃ passatīti na  hevaṃ vattabbe atthi tattha ghānāyatanaṃ atthi gandhāyatanaṃ na ca tena ghānena taṃ gandhaṃ ghāyatīti āmantā atthi tattha sotāyatanaṃ atthi saddāyatanaṃ atthi tattha manāyatanaṃ atthi dhammāyatanaṃ na ca tena manena taṃ dhammaṃ vijānātīti na hevaṃ vattabbe
atthi tattha jivhāyatanaṃ atthi rasāyatanaṃ atthi tattha kāyāyatanaṃ atthi phoṭṭhabbāyatanaṃ na ca tena kāyena taṃ phoṭṭhabbaṃ phusatīti āmantā atthi  tattha sotāyatanaṃ atthi saddāyatanaṃ atthi tattha manāyatanaṃ atthi dhammāyatanaṃ na ca tena manena taṃ dhammaṃ vijānātīti na hevaṃ vattabbe
 atthi  tattha ghānāyatanaṃ atthi gandhāyatanaṃ tena ghānena taṃ gandhaṃ ghāyatīti āmantā atthi tattha mūlagandho sāragandho tacagandho pattagandho pupphagandho phalagandho āmagandho vissagandho sugandho duggandhoti na hevaṃ vattabbe
atthi tattha jivhāyatanaṃ atthi rasāyatanaṃ tāya jivhāya taṃ rasaṃ sāyatīti āmantā atthi tattha mūlaraso khandharaso tacaraso pattaraso puppharaso phalaraso ambilaṃ madhuraṃ tittakaṃ kaṭukaṃ loṇiyaṃ khāriyaṃ lambilaṃ kasāvo sādu asādūti na  hevaṃ vattabbe
atthi tattha kāyāyatanaṃ atthi phoṭṭhabbāyatanaṃ tena kāyena taṃ phoṭṭhabbaṃ phusatīti āmantā atthi tattha kakkhaḷaṃ mudukaṃ saṇhaṃ pharusaṃ sukhasamphassaṃ dukkhasamphassaṃ garukaṃ lahukanti na hevaṃ vattabbe
 na vattabbaṃ  saḷāyataniko attabhāvo rūpadhātuyāti āmantā nanu atthi tattha ghānanimittaṃ jivhānimittaṃ kāyanimittanti āmantā hañci atthi tattha ghānanimittaṃ  jivhānimittaṃ kāyanimittaṃ tena  vata re vattabbe  saḷāyataniko attabhāvo rūpadhātuyāti



 atthi rūpaṃ arūpesūti āmantā rūpabhavo rūpagati rūpasattāvāso rūpasaṃsāro rūpayoni rūpattabhāvapaṭilābhoti na hevaṃ vattabbe nanu arūpabhavo arūpagati arūpasattāvāso arūpasaṃsāro arūpayoni arūpattabhāvapaṭilābhoti āmantā hañci arūpabhavo arūpattabhāvapaṭilābho no ca vata re vattabbe  atthi rūpaṃ arūpesūti
atthi rūpaṃ arūpesūti āmantā pañcavokārabhavo gati sattāvāso saṃsāro yoni viññāṇaṭṭhiti attabhāvapaṭilābhoti na  hevaṃ  vattabbe nanu catuvokārabhavo attabhāvapaṭilābhoti āmantā hañci catuvokārabhavo gati attabhāvapaṭilābho no ca vata re vattabbe  atthi rūpaṃ arūpesūti
 atthi rūpaṃ rūpadhātuyā so ca rūpabhavo rūpagati rūpasattāvāso rūpasaṃsāro rūpayoni rūpattabhāvapaṭilābhoti āmantā atthi rūpaṃ arūpesu so ca rūpabhavo rūpagati rūpattabhāvapaṭilābhoti na hevaṃ vattabbe atthi rūpaṃ rūpadhātuyā so ca pañcavokārabhavo gati attabhāvapaṭilābhoti āmantā  atthi rūpaṃ arūpesu so ca pañcavokārabhavo gati attabhāvapaṭilābhoti na hevaṃ vattabbe atthi rūpaṃ arūpesu so ca  arūpabhavo arūpagati arūpasattāvāso arūpasaṃsāro arūpayoni arūpattabhāvapaṭilābhoti āmantā atthi rūpaṃ rūpadhātuyā  so ca arūpabhavo arūpagati arūpattabhāvapaṭilābhoti na hevaṃ vattabbe atthi rūpaṃ arūpesu so ca catuvokārabhavo gati attabhāvapaṭilābhoti āmantā atthi rūpaṃ rūpadhātuyā  so ca catuvokārabhavo gati attabhāvapaṭilābhoti na hevaṃ vattabbe
 atthi rūpaṃ arūpesūti āmantā nanu rūpānaṃ nissaraṇaṃ arūpaṃ  vuttaṃ bhagavatāti āmantā hañci rūpānaṃ nissaraṇaṃ arūpaṃ  vuttaṃ bhagavatā no ca vata re vattabbe  atthi rūpaṃ arūpesūti
rūpānaṃ nissaraṇaṃ arūpaṃ vuttaṃ bhagavatā atthi rūpaṃ arūpesūti āmantā  kāmānaṃ nissaraṇaṃ nekkhammaṃ vuttaṃ bhagavatā atthi nekkhammesu kāmā atthi anāsavesu āsavā atthi apariyāpannesu pariyāpannāti na hevaṃ vattabbe



 kusalena  cittena samuṭṭhitaṃ kāyakammaṃ rūpaṃ kusalanti āmantā sārammaṇaṃ atthi tassa āvaṭṭanā ābhogo samannāhāro manasikāro cetanā patthanā paṇidhīti na hevaṃ vattabbe nanu anārammaṇaṃ natthi tassa āvaṭṭanā ābhogo samannāhāro manasikāro cetanā patthanā paṇidhīti āmantā hañci anārammaṇaṃ natthi tassa āvaṭṭanā paṇidhīti no ca vata re vattabbe  kusalena cittena samuṭṭhitaṃ kāyakammaṃ rūpaṃ kusalanti
kusalena  cittena samuṭṭhito phasso kusalo sārammaṇo atthi tassa āvaṭṭanā paṇidhīti āmantā kusalena cittena samuṭṭhitaṃ kāyakammaṃ rūpaṃ kusalaṃ sārammaṇaṃ atthi tassa āvaṭṭanā paṇidhīti na hevaṃ vattabbe kusalena cittena samuṭṭhitā vedanā saññā cetanā saddhā vīriyaṃ sati samādhi paññā kusalā sārammaṇā atthi tāya āvaṭṭanā paṇidhīti āmantā kusalena  cittena samuṭṭhitaṃ kāyakammaṃ rūpaṃ kusalaṃ sārammaṇaṃ atthi tassa āvaṭṭanā paṇidhīti na hevaṃ vattabbe
kusalena cittena samuṭṭhitaṃ kāyakammaṃ rūpaṃ kusalaṃ anārammaṇaṃ natthi tassa āvaṭṭanā paṇidhīti āmantā kusalena  cittena samuṭṭhito phasso kusalo anārammaṇo natthi tassa āvaṭṭanā paṇidhīti na hevaṃ vattabbe kusalena cittena samuṭṭhitaṃ kāyakammaṃ rūpaṃ kusalaṃ anārammaṇaṃ natthi tassa āvaṭṭanā paṇidhīti āmantā kusalena cittena samuṭṭhitā vedanā saññā cetanā saddhā vīriyaṃ sati samādhi paññā kusalā anārammaṇā natthi tāya āvaṭṭanā paṇidhīti na hevaṃ vattabbe
 kusalena cittena samuṭṭhitaṃ kāyakammaṃ rūpaṃ kusalanti āmantā yaṃ kiñci kusalena cittena samuṭṭhitaṃ rūpaṃ sabbaṃ taṃ kusalanti na hevaṃ vattabbe
kusalena  cittena samuṭṭhitaṃ kāyakammaṃ rūpaṃ kusalanti āmantā kusalena cittena samuṭṭhitaṃ rūpāyatanaṃ kusalanti na hevaṃ vattabbe kusalena cittena samuṭṭhitaṃ kāyakammaṃ rūpaṃ kusalanti āmantā kusalena cittena samuṭṭhitaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ pathavīdhātu  āpodhātu tejodhātu vāyodhātu kusalāti na hevaṃ vattabbe
kusalena cittena samuṭṭhitaṃ rūpāyatanaṃ abyākatanti āmantā kusalena cittena samuṭṭhitaṃ kāyakammaṃ rūpaṃ abyākatanti na hevaṃ vattabbe kusalena cittena samuṭṭhitaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ pathavīdhātu āpodhātu   tejodhātu   vāyodhātu abyākatāti āmantā kusalena cittena samuṭṭhitaṃ kāyakammaṃ rūpaṃ abyākatanti na hevaṃ vattabbe
 kusalena cittena samuṭṭhitaṃ kāyakammaṃ rūpaṃ anārammaṇaṃ kusalanti āmantā kusalena cittena samuṭṭhitaṃ rūpāyatanaṃ anārammaṇaṃ kusalanti na hevaṃ vattabbe kusalena cittena samuṭṭhitaṃ kāyakammaṃ rūpaṃ anārammaṇaṃ kusalanti āmantā kusalena cittena samuṭṭhitaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ pathavīdhātu āpodhātu tejodhātu vāyodhātu anārammaṇā kusalāti na hevaṃ vattabbe
kusalena cittena samuṭṭhitaṃ rūpāyatanaṃ anārammaṇaṃ abyākatanti āmantā kusalena cittena samuṭṭhitaṃ kāyakammaṃ rūpaṃ anārammaṇaṃ abyākatanti na hevaṃ vattabbe kusalena cittena samuṭṭhitaṃ saddāyatanaṃ gandhāyatanaṃ  rasāyatanaṃ phoṭṭhabbāyatanaṃ pathavīdhātu āpodhātu tejodhātu vāyodhātu anārammaṇā abyākatāti āmantā kusalena cittena samuṭṭhitaṃ kāyakammaṃ rūpaṃ anārammaṇaṃ abyākatanti na hevaṃ vattabbe
 kusalena cittena samuṭṭhitaṃ kāyakammaṃ rūpaṃ phassavippayuttaṃ kusalanti āmantā kusalena cittena samuṭṭhitaṃ rūpāyatanaṃ phassavippayuttaṃ kusalanti na hevaṃ vattabbe kusalena cittena samuṭṭhitaṃ kāyakammaṃ rūpaṃ phassavippayuttaṃ  kusalanti āmantā kusalena  cittena samuṭṭhitaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ pathavīdhātu āpodhātu tejodhātu vāyodhātu phassavippayuttā kusalāti na hevaṃ vattabbe
kusalena cittena samuṭṭhitaṃ rūpāyatanaṃ phassavippayuttaṃ abyākatanti āmantā kusalena cittena samuṭṭhitaṃ kāyakammaṃ rūpaṃ phassavippayuttaṃ abyākatanti na hevaṃ vattabbe kusalena cittena samuṭṭhitaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ pathavīdhātu āpodhātu tejodhātu vāyodhātu phassavippayuttā abyākatāti  āmantā kusalena cittena samuṭṭhitaṃ kāyakammaṃ rūpaṃ phassavippayuttaṃ abyākatanti na hevaṃ vattabbe
 kusalena cittena samuṭṭhitaṃ kāyakammaṃ rūpaṃ anārammaṇaṃ phassavippayuttaṃ kusalanti āmantā kusalena  cittena samuṭṭhitaṃ rūpāyatanaṃ anārammaṇaṃ phassavippayuttaṃ kusalanti na hevaṃ vattabbe kusalena cittena samuṭṭhitaṃ kāyakammaṃ rūpaṃ anārammaṇaṃ phassavippayuttaṃ kusalanti āmantā kusalena cittena samuṭṭhitaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ pathavīdhātu āpodhātu tejodhātu vāyodhātu anārammaṇā phassavippayuttā kusalāti na hevaṃ vattabbe
kusalena cittena samuṭṭhitaṃ rūpāyatanaṃ anārammaṇaṃ phassavippayuttaṃ abyākatanti āmantā kusalena cittena samuṭṭhitaṃ kāyakammaṃ  rūpaṃ anārammaṇaṃ phassavippayuttaṃ abyākatanti na hevaṃ vattabbe kusalena cittena samuṭṭhitaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ pathavīdhātu āpodhātu tejodhātu vāyodhātu anārammaṇā phassavippayuttā abyākatāti āmantā kusalena cittena samuṭṭhitaṃ kāyakammaṃ rūpaṃ anārammaṇaṃ phassavippayuttaṃ abyākatanti na hevaṃ vattabbe
 kusalena cittena samuṭṭhitaṃ vacīkammaṃ rūpaṃ kusalanti āmantā sārammaṇaṃ atthi tassa āvaṭṭanā paṇidhīti na hevaṃ vattabbe nanu anārammaṇaṃ  natthi tassa āvaṭṭanā paṇidhīti āmantā hañci anārammaṇaṃ natthi tassa āvaṭṭanā paṇidhi no ca vata re vattabbe  kusalena cittena samuṭṭhitaṃ vacīkammaṃ rūpaṃ kusalanti
kusalena  cittena samuṭṭhito phasso kusalo sārammaṇo atthi tassa āvaṭṭanā paṇidhīti āmantā kusalena cittena samuṭṭhitaṃ vacīkammaṃ rūpaṃ kusalaṃ sārammaṇaṃ atthi tassa āvaṭṭanā paṇidhīti na hevaṃ vattabbe kusalena cittena samuṭṭhitā vedanā saññā cetanā saddhā vīriyaṃ sati samādhi paññā kusalā sārammaṇā atthi tāya āvaṭṭanā paṇidhīti āmantā kusalena cittena samuṭṭhitaṃ  vacīkammaṃ rūpaṃ kusalaṃ sārammaṇaṃ atthi tassa āvaṭṭanā paṇidhīti na hevaṃ vattabbe
kusalena  cittena samuṭṭhitaṃ vacīkammaṃ rūpaṃ kusalaṃ anārammaṇaṃ natthi tassa āvaṭṭanā paṇidhīti āmantā kusalena cittena samuṭṭhito phasso kusalo anārammaṇo natthi tassa āvaṭṭanā paṇidhīti na hevaṃ vattabbe kusalena cittena samuṭṭhitaṃ vacīkammaṃ rūpaṃ kusalaṃ anārammaṇaṃ natthi tassa āvaṭṭanā paṇidhīti āmantā kusalena cittena samuṭṭhitā vedanā saññā cetanā saddhā vīriyaṃ sati samādhi paññā kusalā anārammaṇā natthi tāya āvaṭṭanā paṇidhīti na hevaṃ vattabbe
kusalena cittena samuṭṭhitaṃ vacīkammaṃ rūpaṃ kusalanti āmantā yaṃ kiñci kusalena cittena samuṭṭhitaṃ rūpaṃ sabbaṃ taṃ kusalanti na hevaṃ vattabbe yathā kāyakammaṃ tathā vacīkammanti
 akusalena cittena samuṭṭhitaṃ kāyakammaṃ rūpaṃ akusalanti āmantā  sārammaṇaṃ atthi tassa āvaṭṭanā ābhogo samannāhāro manasikāro cetanā patthanā paṇidhīti na hevaṃ vattabbe nanu anārammaṇaṃ natthi tassa āvaṭṭanā ābhogo samannāhāro manasikāro cetanā patthanā paṇidhīti āmantā hañci anārammaṇaṃ natthi tassa āvaṭṭanā ābhogo samannāhāro manasikāro cetanā patthanā paṇidhi no ca vata re vattabbe  akusalena cittena samuṭṭhitaṃ kāyakammaṃ rūpaṃ akusalanti
akusalena  cittena samuṭṭhito phasso akusalo sārammaṇo atthi tassa āvaṭṭanā paṇidhīti āmantā akusalena cittena samuṭṭhitaṃ kāyakammaṃ rūpaṃ akusalaṃ sārammaṇaṃ atthi tassa āvaṭṭanā paṇidhīti na hevaṃ vattabbe akusalena cittena samuṭṭhitā vedanā saññā cetanā rāgo doso moho māno diṭṭhi vicikicchā thinaṃ uddhaccaṃ ahirikaṃ anottappaṃ akusalaṃ sārammaṇaṃ atthi tassa āvaṭṭanā paṇidhīti āmantā akusalena cittena samuṭṭhitaṃ kāyakammaṃ  rūpaṃ akusalaṃ sārammaṇaṃ atthi tassa āvaṭṭanā paṇidhīti na hevaṃ vattabbe
akusalena cittena samuṭṭhitaṃ kāyakammaṃ rūpaṃ akusalaṃ anārammaṇaṃ natthi tassa āvaṭṭanā paṇidhīti āmantā akusalena cittena samuṭṭhito phasso akusalo anārammaṇo natthi tassa āvaṭṭanā paṇidhīti na hevaṃ vattabbe akusalena cittena samuṭṭhitaṃ kāyakammaṃ rūpaṃ akusalaṃ anārammaṇaṃ natthi tassa āvaṭṭanā paṇidhīti āmantā akusalena  cittena samuṭṭhitā vedanā saññā cetanā rāgo doso moho māno diṭṭhi vicikicchā thinaṃ uddhaccaṃ ahirikaṃ anottappaṃ akusalaṃ anārammaṇaṃ natthi tassa āvaṭṭanā paṇidhīti na hevaṃ vattabbe
akusalena cittena samuṭṭhitaṃ kāyakammaṃ rūpaṃ akusalanti āmantā  yaṃ kiñci akusalena cittena samuṭṭhitaṃ rūpaṃ sabbaṃ taṃ akusalanti na hevaṃ vattabbe
 akusalena cittena samuṭṭhitaṃ vacīkammaṃ rūpaṃ akusalanti āmantā sārammaṇaṃ atthi tassa āvaṭṭanā paṇidhīti na hevaṃ vattabbe nanu anārammaṇaṃ natthi tassa āvaṭṭanā paṇidhīti āmantā hañci anārammaṇaṃ natthi tassa āvaṭṭanā paṇidhi no ca vata re vattabbe  akusalena cittena samuṭṭhitaṃ vacīkammaṃ rūpaṃ akusalanti
akusalena cittena samuṭṭhito phasso akusalo sārammaṇo atthi tassa āvaṭṭanā paṇidhīti āmantā akusalena cittena samuṭṭhitaṃ vacīkammaṃ rūpaṃ akusalaṃ sārammaṇaṃ atthi tassa āvaṭṭanā paṇidhīti na hevaṃ vattabbe akusalena cittena samuṭṭhitā vedanā saññā  cetanā rāgo doso moho māno diṭṭhi vicikicchā thinaṃ uddhaccaṃ ahirikaṃ anottappaṃ akusalaṃ sārammaṇaṃ atthi tassa āvaṭṭanā paṇidhīti āmantā akusalena cittena samuṭṭhitaṃ vacīkammaṃ  rūpaṃ akusalaṃ sārammaṇaṃ atthi tassa āvaṭṭanā paṇidhīti na  hevaṃ vattabbe
akusalena cittena samuṭṭhitaṃ vacīkammaṃ rūpaṃ akusalaṃ anārammaṇaṃ natthi tassa āvaṭṭanā paṇidhīti āmantā akusalena  cittena samuṭṭhito phasso akusalo anārammaṇo natthi tassa āvaṭṭanā paṇidhīti na hevaṃ vattabbe akusalena cittena samuṭṭhitaṃ vacīkammaṃ rūpaṃ akusalaṃ anārammaṇaṃ natthi tassa āvaṭṭanā paṇidhīti āmantā akusalena cittena samuṭṭhitā vedanā saññā cetanā rāgo doso moho māno diṭṭhi vicikicchā thinaṃ uddhaccaṃ ahirikaṃ anottappaṃ akusalaṃ anārammaṇaṃ natthi tassa āvaṭṭanā paṇidhīti na hevaṃ vattabbe
akusalena cittena samuṭṭhitaṃ vacīkammaṃ rūpaṃ akusalanti āmantā yaṃ kiñci akusalena cittena samuṭṭhitaṃ rūpaṃ sabbaṃ taṃ akusalanti na hevaṃ vattabbe
 akusalena cittena samuṭṭhitaṃ vacīkammaṃ rūpaṃ akusalanti āmantā akusalena cittena samuṭṭhitaṃ rūpāyatanaṃ akusalanti na hevaṃ vattabbe akusalena cittena samuṭṭhitaṃ vacīkammaṃ rūpaṃ akusalanti āmantā akusalena cittena samuṭṭhitaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ pathavīdhātu āpodhātu tejodhātu vāyodhātu asuci assu lohitaṃ sedo akusaloti na hevaṃ vattabbe
akusalena cittena samuṭṭhitaṃ rūpāyatanaṃ abyākatanti āmantā  akusalena cittena samuṭṭhitaṃ vacīkammaṃ rūpaṃ abyākatanti  na hevaṃ vattabbe akusalena cittena samuṭṭhitaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ pathavīdhātu āpodhātu tejodhātu vāyodhātu asuci assu lohitaṃ sedo abyākatoti āmantā akusalena cittena samuṭṭhitaṃ vacīkammaṃ rūpaṃ abyākatanti na hevaṃ vattabbe
 akusalena  cittena samuṭṭhitaṃ vacīkammaṃ rūpaṃ anārammaṇaṃ akusalanti āmantā akusalena cittena samuṭṭhitaṃ rūpāyatanaṃ anārammaṇaṃ akusalanti na hevaṃ vattabbe akusalena cittena samuṭṭhitaṃ vacīkammaṃ rūpaṃ anārammaṇaṃ akusalanti āmantā akusalena cittena samuṭṭhitaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ pathavīdhātu āpodhātu tejodhātu vāyodhātu asuci assu lohitaṃ sedo anārammaṇo akusaloti na hevaṃ vattabbe
akusalena cittena samuṭṭhitaṃ rūpāyatanaṃ anārammaṇaṃ abyākatanti āmantā akusalena cittena samuṭṭhitaṃ vacīkammaṃ rūpaṃ anārammaṇaṃ abyākatanti na hevaṃ vattabbe akusalena cittena samuṭṭhitaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ pathavīdhātu āpodhātu tejodhātu vāyodhātu asuci assu lohitaṃ sedo anārammaṇo abyākatoti āmantā akusalena cittena samuṭṭhitaṃ vacīkammaṃ rūpaṃ anārammaṇaṃ abyākatanti na  hevaṃ  vattabbe
 akusalena cittena samuṭṭhitaṃ vacīkammaṃ rūpaṃ phassavippayuttaṃ akusalanti āmantā akusalena cittena samuṭṭhitaṃ rūpāyatanaṃ phassavippayuttaṃ akusalanti na hevaṃ vattabbe akusalena cittena samuṭṭhitaṃ vacīkammaṃ rūpaṃ phassavippayuttaṃ akusalanti āmantā akusalena cittena samuṭṭhitaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ pathavīdhātu āpodhātu tejodhātu vāyodhātu asuci assu lohitaṃ sedo phassavippayutto akusaloti na hevaṃ vattabbe
akusalena cittena samuṭṭhitaṃ rūpāyatanaṃ phassavippayuttaṃ abyākatanti āmantā akusalena cittena samuṭṭhitaṃ vacīkammaṃ rūpaṃ anārammaṇaṃ phassavippayuttaṃ abyākatanti na hevaṃ vattabbe akusalena cittena samuṭṭhitaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ pathavīdhātu āpodhātu tejodhātu vāyodhātu asuci assu lohitaṃ sedo anārammaṇo phassavippayutto abyākatoti āmantā akusalena cittena samuṭṭhitaṃ vacīkammaṃ rūpaṃ anārammaṇaṃ phassavippayuttaṃ abyākatanti na hevaṃ vattabbe
akusalena  cittena samuṭṭhitaṃ vacīkammaṃ rūpaṃ anārammaṇaṃ phassavippayuttaṃ akusalanti āmantā akusalena cittena samuṭṭhitaṃ rūpāyatanaṃ anārammaṇaṃ phassavippayuttaṃ akusalanti na hevaṃ vattabbe akusalena  cittena samuṭṭhitaṃ vacīkammaṃ rūpaṃ anārammaṇaṃ phassavippayuttaṃ akusalanti āmantā akusalena  cittena samuṭṭhitaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ pathavīdhātu āpodhātu tejodhātu vāyodhātu asuci assu lohitaṃ sedo anārammaṇo phassavippayutto akusaloti na hevaṃ vattabbe
akusalena cittena samuṭṭhitaṃ rūpāyatanaṃ anārammaṇaṃ phassavippayuttaṃ abyākatanti āmantā akusalena cittena samuṭṭhitaṃ vacīkammaṃ rūpaṃ anārammaṇaṃ phassavippayuttaṃ abyākatanti na hevaṃ vattabbe akusalena cittena samuṭṭhitaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ pathavīdhātu āpodhātu tejodhātu vāyodhātu asuci assu lohitaṃ sedo anārammaṇo phassavippayutto abyākatoti āmantā akusalena cittena samuṭṭhitaṃ vacīkammaṃ rūpaṃ anārammaṇaṃ phassavippayuttaṃ abyākatanti na hevaṃ vattabbe
 na vattabbaṃ  rūpaṃ kusalampi akusalampīti āmantā nanu kāyakammaṃ vacīkammaṃ kusalampi akusalampīti āmantā hañci kāyakammaṃ vacīkammaṃ kusalampi akusalampi tena vata re vattabbe  rūpaṃ kusalampi akusalampīti
rūpaṃ kusalampi akusalampīti āmantā cakkhāyatanaṃ kusalampi  akusalampīti na hevaṃ vattabbe rūpaṃ kusalampi akusalampīti āmantā sotāyatanaṃ ghānāyatanaṃ jivhāyatanaṃ kāyāyatanaṃ rūpāyatanaṃ saddāyatanaṃ gandhāyatanaṃ rasāyatanaṃ  phoṭṭhabbāyatanaṃ pathavīdhātu āpodhātu tejodhātu vāyodhātu asuci assu lohitaṃ sedo kusalopi akusalopīti na hevaṃ vattabbe
kāyo rūpaṃ kāyakammaṃ rūpanti āmantā mano rūpaṃ manokammaṃ rūpanti na hevaṃ vattabbe   mano arūpaṃ manokammaṃ arūpanti āmantā kāyo arūpaṃ kāyakammaṃ arūpanti na hevaṃ vattabbe
kāyo  rūpanti kāyakammaṃ rūpanti āmantā cakkhāyatanaṃ rūpanti cakkhuviññāṇaṃ rūpanti na hevaṃ vattabbe kāyo rūpanti kāyakammaṃ rūpanti āmantā sotāyatanaṃ rūpanti sotaviññāṇaṃ rūpanti na hevaṃ vattabbe kāyo rūpanti kāyakammaṃ rūpanti āmantā ghānāyatanaṃ rūpanti ghānaviññāṇaṃ rūpanti na hevaṃ vattabbe kāyo rūpanti kāyakammaṃ rūpanti āmantā jivhāyatanaṃ rūpanti jivhāviññāṇaṃ rūpanti  na hevaṃ vattabbe kāyo rūpanti kāyakammaṃ rūpanti āmantā kāyāyatanaṃ  rūpanti kāyaviññāṇaṃ rūpanti na hevaṃ vattabbe
 rūpaṃ kammanti āmantā nanu vuttaṃ bhagavatā  cetanāhaṃ bhikkhave kammaṃ vadāmi cetayitvā kammaṃ karoti kāyena vācāya manasāti  attheva suttantoti āmantā tena hi na vattabbaṃ  rūpaṃ kammanti
rūpaṃ kammanti āmantā nanu vuttaṃ bhagavatā  kāye vā ānanda  sati kāyasañcetanāhetu uppajjati ajjhattaṃ sukhadukkhaṃ vācāya vā ānanda  sati vacīsañcetanāhetu uppajjati ajjhattaṃ sukhadukkhaṃ mane vā ānanda  sati manosañcetanāhetu uppajjati ajjhattaṃ sukhadukkhanti  attheva suttantoti āmantā tena hi na vattabbaṃ  rūpaṃ kammanti
rūpaṃ kammanti āmantā nanu vuttaṃ bhagavatā  tividhā bhikkhave kāyasañcetanā akusalaṃ kāyakammaṃ dukkhudrayaṃ dukkhavipākaṃ catubbidhā bhikkhave vacīsañcetanā akusalaṃ vacīkammaṃ dukkhudrayaṃ dukkhavipākaṃ tividhā bhikkhave manosañcetanā akusalaṃ manokammaṃ dukkhudrayaṃ dukkhavipākaṃ tividhā bhikkhave kāyasañcetanā kusalaṃ kāyakammaṃ sukhudrayaṃ sukhavipākaṃ catubbidhā bhikkhave vacīsañcetanā kusalaṃ vacīkammaṃ sukhudrayaṃ sukhavipākaṃ tividhā  bhikkhave manosañcetanā kusalaṃ manokammaṃ sukhudrayaṃ sukhavipākanti  attheva suttantoti āmantā tena  hi na vattabbaṃ  rūpaṃ kammanti
rūpaṃ  kammanti āmantā nanu vuttaṃ bhagavatā  sacāyaṃ ānanda samiddhi moghapuriso pāṭaliputtassa  paribbājakassa evaṃ puṭṭho evaṃ byākareyya  sañcetaniyaṃ  āvuso pāṭaliputta kammaṃ katvā kāyena vācāya manasā sukhavedaniyaṃ sukhaṃ so vedayati sañcetaniyaṃ āvuso pāṭaliputta kammaṃ katvā kāyena vācāya manasā dukkhavedaniyaṃ dukkhaṃ so vedayati sañcetaniyaṃ āvuso pāṭaliputta kammaṃ katvā kāyena vācāya manasā adukkhamasukhavedaniyaṃ adukkhamasukhaṃ so vedayatīti evaṃ byākaramāno kho ānanda samiddhi moghapuriso pāṭaliputtassa paribbājakassa sammā byākaramāno byākareyyāti  attheva suttantoti āmantā tena hi na vattabbaṃ  rūpaṃ kammanti



 natthi rūpajīvitindriyanti āmantā natthi rūpīnaṃ dhammānaṃ āyu ṭhiti yapanā yāpanā iriyanā vattanā pālanāti na hevaṃ vattabbe atthi rūpīnaṃ dhammānaṃ āyu ṭhiti yapanā yāpanā  iriyanā vattanā pālanāti āmantā hañci atthi rūpīnaṃ dhammānaṃ āyu ṭhiti yapanā yāpanā iriyanā vattanā pālanā no ca vata re vattabbe  natthi rūpajīvitindriyanti
atthi  arūpīnaṃ dhammānaṃ āyu ṭhiti yapanā yāpanā iriyanā vattanā pālanā atthi arūpajīvitindriyanti āmantā atthi rūpīnaṃ dhammānaṃ āyu ṭhiti yapanā yāpanā iriyanā vattanā pālanā atthi rūpajīvitindriyanti na hevaṃ vattabbe atthi rūpīnaṃ dhammānaṃ āyu ṭhiti yapanā yāpanā iriyanā vattanā pālanā natthi rūpajīvitindriyanti āmantā  atthi arūpīnaṃ dhammānaṃ āyu ṭhiti yapanā yāpanā iriyanā vattanā pālanā natthi arūpajīvitindriyanti na hevaṃ vattabbe
arūpīnaṃ dhammānaṃ āyu arūpajīvitindriyanti āmantā rūpīnaṃ dhammānaṃ āyu rūpajīvitindriyanti na hevaṃ vattabbe rūpīnaṃ dhammānaṃ āyu na vattabbaṃ  rūpajīvitindriyanti āmantā arūpīnaṃ dhammānaṃ āyu na vattabbaṃ  arūpajīvitindriyanti na hevaṃ vattabbe
 rūpīnaṃ  dhammānaṃ āyu arūpajīvitindriyanti āmantā arūpīnaṃ dhammānaṃ āyu rūpajīvitindriyanti na hevaṃ vattabbe
arūpīnaṃ dhammānaṃ āyu na vattabbaṃ  rūpajīvitindriyanti āmantā rūpīnaṃ dhammānaṃ āyu na vattabbaṃ  arūpajīvitindriyanti na  hevaṃ vattabbe
rūpīnañca arūpīnañca dhammānaṃ āyu arūpajīvitindriyanti āmantā rūpīnañca arūpīnañca dhammānaṃ āyu rūpajīvitindriyanti na  hevaṃ vattabbe
rūpīnañca arūpīnañca dhammānaṃ āyu na vattabbaṃ  rūpajīvitindriyanti āmantā rūpīnañca arūpīnañca dhammānaṃ āyu na vattabbaṃ  arūpajīvitindriyanti na hevaṃ vattabbe natthi rūpajīvitindriyanti āmantā nirodhaṃ samāpannassa natthi jīvitindriyanti na hevaṃ vattabbe
 nirodhaṃ samāpannassa atthi jīvitindriyanti āmantā hañci nirodhaṃ samāpannassa atthi jīvitindriyaṃ no ca vata re vattabbe  natthi rūpajīvitindriyanti
nirodhaṃ samāpannassa atthi jīvitindriyanti āmantā katamakkhandhapariyāpannanti saṅkhārakkhandhapariyāpannanti nirodhaṃ samāpannassa atthi saṅkhārakkhandhoti na hevaṃ vattabbe
nirodhaṃ  samāpannassa atthi saṅkhārakkhandhoti āmantā nirodhaṃ samāpannassa atthi vedanākkhandho saññākkhandho viññāṇakkhandhoti na hevaṃ vattabbe
nirodhaṃ samāpannassa atthi vedanākkhandho saññākkhandho viññāṇakkhandhoti āmantā na nirodhaṃ  samāpannoti na hevaṃ vattabbe
 natthi rūpajīvitindriyanti āmantā asaññasattānaṃ natthi jīvitindriyanti na hevaṃ vattabbe
asaññasattānaṃ atthi jīvitindriyanti āmantā hañci  asaññasattānaṃ atthi jīvitindriyaṃ no ca vata re vattabbe  natthi rūpajīvitindriyanti asaññasattānaṃ atthi jīvitindriyanti āmantā katamakkhandhapariyāpannanti saṅkhārakkhandhapariyāpannanti asaññasattānaṃ atthi saṅkhārakkhandhoti na hevaṃ vattabbe
asaññasattānaṃ  atthi saṅkhārakkhandhoti āmantā asaññasattānaṃ atthi vedanākkhandho saññākkhandho viññāṇakkhandhoti na hevaṃ vattabbe
asaññasattānaṃ atthi vedanākkhandho saññākkhandho viññāṇakkhandhoti āmantā pañcavokārabhavoti na hevaṃ vattabbe
 upapattesiyena cittena samuṭṭhitaṃ jīvitindriyaṃ upapattesiye citte bhijjamāne ekadesaṃ bhijjatīti āmantā upapattesiyena cittena samuṭṭhito phasso upapattesiye citte bhijjamāne ekadeso bhijjatīti na hevaṃ vattabbe
upapattesiyena cittena samuṭṭhito phasso upapattesiye citte bhijjamāne anavaseso bhijjatīti āmantā upapattesiyena cittena samuṭṭhitaṃ jīvitindriyaṃ upapattesiye citte bhijjamāne anavasesaṃ  bhijjatīti na hevaṃ vattabbe
 dve  jīvitindriyānīti āmantā dvīhi jīvitehi jīvati dvīhi maraṇehi mīyatīti āmantā 



 kammahetu  arahā arahattā parihāyatīti āmantā kammahetu sotāpanno sotāpattiphalā parihāyatīti na hevaṃ vattabbe kammahetu arahā arahattā parihāyatīti āmantā kammahetu sakadāgāmī anāgāmī anāgāmiphalā parihāyatīti na hevaṃ vattabbe
kammahetu sotāpanno sotāpattiphalā na parihāyatīti āmantā kammahetu arahā arahattā na parihāyatīti na hevaṃ vattabbe   kammahetu sakadāgāmī anāgāmī anāgāmiphalā na parihāyatīti āmantā kammahetu arahā arahattā na parihāyatīti na hevaṃ vattabbe
kammahetu arahā arahattā parihāyatīti āmantā pāṇātipātakammassa hetūti na hevaṃ vattabbe adinnādānakammassa hetu kāmesumicchācārakammassa hetu musāvādakammassa  hetu pisuṇavācākammassa hetu pharusavācākammassa hetu samphappalāpakammassa hetu mātughātakammassa  hetu pitughātakammassa hetu arahantaghātakammassa hetu ruhiruppādakammassa hetu saṅghabhedakammassa hetūti na hevaṃ vattabbe
katamassa  kammassa hetūti handa hi arahantānaṃ abbhācikkhatīti arahantānaṃ  abbhācikkhanakammassa hetu arahā arahattā parihāyatīti āmantā ye keci arahantānaṃ abbhācikkhanti sabbe te arahattaṃ sacchikarontīti na hevaṃ vattabbe


tassuddānaṃ 
cha gatiyo antarābhavo pañceva kāmaguṇā kāmadhātu pañceva āyatanā kāmā rūpino dhammā rūpadhātu arūpino dhammā arūpadhātu saḷāyataniko attabhāvo rūpadhātuyā atthi rūpaṃ arūpesu rūpaṃ kammaṃ rūpaṃ jīvitaṃ kammahetukā parihāyatīti
