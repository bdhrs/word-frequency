
 aññamaññasambandhīnaṃ samāsoti nāmanissitattā sayañca nāmikattā nāmānantaraṃ  vuccate
so ca saññāvasena chabbidho abyayībhāvo kammadhārayo digu tappuriso bahubbīhi dvando cāti

tatra paṭhamaṃ abyayībhāvasamāso vuccate
so ca niccasamāsoti assapadaviggaho
upanagaraṃitīdha  saddato paṭhamekavacanaṃ  tassa upasaggaparattā sabbāsamāvusopasagganipātādīhi cāti lopo saddato chaṭṭhekavacanaṃ  nagarassa samīpanti aññapadena viggahe 
nāmānaṃ samāso yuttatthoti samāsavidhāne sabbattha vattate

pubbako pubbako ca nāmiko yuttattho teheva attapubbakehi upasagganipātehi saha niccaṃ samasīyate so ca samāso sañño hoti idha abyayībhāvādisaññāvidhāyakasuttāneva vā saññāvidhānamukhena samāsavidhāyakānīti daṭṭhabbāni
tattha miti upasagganipātānaṃ saññā liṅgavacanabhedepi byayarahitattā abyayānaṃ atthaṃ vibhāvayatīti  abyayatthapubbaṅgamattā anabyayaṃ abyayaṃ bhavatīti vā  abyayībhāvo pubbapadatthappadhāno hi abyayībhāvo ettha ca upasagganipātapubbakoti vuttattā upasagganipātānameva pubbanipāto

tesaṃ nāmānaṃ payujjamānapadatthānaṃ yo yuttattho so samāsasañño hoti tadaññaṃ vākyamiti ruḷhaṃ
nāmāni divibhatyantāni samassateti  saṅkhipiyatīti attho
vuttañhi
samāso padasaṅkhepo padappaccayasaṃhitaṃ
taddhitaṃ nāma hotevaṃ viññeyyaṃ tesamantaranti
duvidhañcassa samasanaṃ saddasamasanamatthasamasanañca tadubhayampi luttasamāse paripuṇṇameva labbhati aluttasamāse pana atthasamasanameva vibhattilopābhāvato tatthāpi vā ekapadattūpagamanato duvidhampi labbhateva dve hi samāsassa payojanāni ekapadattamekavibhattittañcāti
yutto attho  atha vā yutto saṅgato sambandho vā attho yassa soyaṃ yuttattho etena saṅgatatthena vacanena bhinnatthānaṃ ekatthībhāvo samāsalakkhaṇanti vuttaṃ hoti ettha ca nāmānanti vacanena devadatto pacatītiādīsu ākhyātena samāso na hotīti dasseti sambandhatthena pana ggahaṇena bhaṭo rañño putto devadattassātiādīsu aññamaññānapekkhesu devadattassa kaṇhā dantātiādīsu ca aññasāpekkhesu  ayuttatthatāya samāso na hotīti dīpeti
atthavasā vibhattivipariṇāmoti vipariṇāmena yuttatthānanti vattate

idha padantarena vā taddhitappaccayehi vā dippaccayehi vā ekatthībhūtā yuttatthā nāma tena tesaṃ yuttatthānaṃ samāsānaṃ taddhitādippaccayantānañca vibhattiyo lopanīyā hontīti attho ggahaṇādhikāre pana sati gahaṇena vā taddhitādippaccayanta vibhattilopo ggahaṇaṃ pabhaṅkarotiādīsu lopanivattanatthaṃ
vipariṇāmena luttāsu vibhattīsūti vattate ggahaṇañca

luttāsu vibhattīsu sarantassa assa yuttatthabhūtassa tividhassapi liṅgassa pakatibhāvo hoti saddena dīsu niggahītantassapi nimittābhāve nemittakābhāvassa idha anicchitattā ayamatideso
sakatthavirahenidha samāsassa ca liṅgabhāvābhāvā vibhattuppattiyamasampattāyaṃ nāmabyapadesātidesamāha

taddhitantā  kitantā samāsā ca nāmamiva daṭṭhabbā dippaccayante vajjetvā ggahaṇaṃ kiccappaccayaitthippaccayantādissapi nāmabyapadesatthaṃ idha ggahaṇaṃ atthavataṃ samudāyānaṃ nāmabyapadeso samāsassevāti niyamatthanti apare
abyayībhāvoti vattate

so abyayībhāvasamāso napuṃsakaliṅgova daṭṭhabboti napuṃsakaliṅgattaṃ ettha hi satipi liṅgātidese adhipaññantiādīsu adhiñāṇaṃntiādi rūpappasaṅgo na hoti saddantarattā tipaññantiādīsu viyāti daṭṭhabbaṃ na cāyaṃ atideso sutte atidesaliṅgassa saddassa adassanato pure viya syādyuppatti
kvacīti vattate

tasmā akārantā abyayībhāvā parāsaṃ vibhattīnaṃ kvaci  hoti sesaṃ neyyaṃ
taṃ upanagaraṃ nagarassa samīpaṃ tiṭṭhatīti attho tāni upanagaraṃ ālapanepevaṃ taṃ upanagaraṃ passa tāni upanagaraṃ
 pañcamyāyamambhāvo ti adhikārato
tatiyāsattamīchaṭṭhīnantu hoti vikappato
tena upanagaraṃ kataṃ upanagarena vā tehi upanagaraṃ upanagarehi vā tassa upanagaraṃ dehi tesaṃ upanagaraṃ upanagarā ānaya upanagaramhā upanagarasmā upanagarehi upanagaraṃ santakaṃ upanagarassa vā tesaṃ upanagaraṃ upanagarānaṃ vā  upanagaraṃ nidhehi upanagaramhi upanagarasmiṃ upanagaraṃ upanagaresu vā evaṃ upakumbhaṃ
  darathānaṃ abhāvo niddarathaṃ nimmasakaṃ
  rathassa pacchā anurathaṃ anuvātaṃ
  yathāsarūpaṃ anurūpaṃ rūpayogganti attho
  attānamattānaṃ pati paccattaṃ addhamāsaṃ addhamāsaṃ anu anvaddhamāsaṃ
  jeṭṭhānaṃ anupubbo anujeṭṭhaṃ
  sotassa paṭilomaṃ paṭisotaṃ paṭipathaṃ pativātaṃ attānaṃ adhikicca pavattā ajjhattaṃ
 āpāṇakoṭiyā āpāṇakoṭikaṃ kvaci samāsantagatānamakārantoti ppaccayo ākumārehi yaso kaccāyanassa ākumāraṃ
  bhikkhāya samiddhīti atthe samāseva napuṃsakaliṅgatte ca kate 
samāsassa antoti ca vattate

napuṃsake vattamānassa samāsassa anto saro rasso hoti ettha ca ggahaṇaṃ nānuvattetabbaṃ tena digudvandabahubbīhīsupi napuṃsake vattamānassa samāsantassarassa rassattaṃ siddhaṃ hoti aṃ vibhattīnamiccādinā mādeso subhikkhaṃ gaṅgāya samīpe vattatīti upagaṅgaṃ maṇikāya samīpaṃ upamaṇikaṃ
itthīsu  amikiccāti atthe samāsanapuṃsakarassattādīsu katesu 
abyayībhāvā vibhattīnanti ca vattate

kārantato aññasmā abyayībhāvasamāsā parāsaṃ vibhattīnaṃ lopo ca hoti adhitti itthīsu adhikicca kathā pavattatīti attho adhitthi passa adhitthi kataṃ iccādi evaṃ adhikumāri vadhuyā samīpaṃ upavadhu gunnaṃ samīpaṃ upagu kārassa rassattaṃ kāro evaṃ 
 yathā  vuḍḍhānaṃ paṭipāṭi ye ye vuḍḍhā vā yathāvuḍḍhaṃ   yathākkamaṃ yathāsatti yathābalaṃ karoti balamanatikkamitvā karotīti attho jīvassa yattako paricchedo yāvajīvaṃ yāvatāyukaṃ ppaccayo yattakena attho yāvadatthaṃ pabbatassa parabhāgo tiropabbataṃ tiropākāraṃ tirokuṭṭaṃ pāsādassa anto antopāsādaṃ antonagaraṃ antovassaṃ nagarassa bahi bahinagaraṃ pāsādassa upari uparipāsādaṃ uparimañcaṃ mañcassa heṭṭhā heṭṭhāmañcaṃ heṭṭhāpāsādaṃ bhattassa pure purebhattaṃ evaṃ pacchābhattaṃ
  saha makkhikāya samakkhikaṃ bhuñjati na kiñci parivajjetīti attho tesu vuddhītiādinā saddassa deso gaṅgāya oraṃ oragaṅgamiccādi


atha  kammadhārayasamāso vuccate
so ca navavidho visesanapubbapado visesanuttarapado visesanobhayapado upamānuttarapado sambhāvanāpubbapado avadhāraṇapubbapado nipātapubbapado pubbapado dipubbapado cāti
tattha  tāva  mahanta purisaitīdha ubhayattha paṭhamekavacanaṃ  tulyādhikaraṇabhāvappasiddhatthaṃ sadda saddappayogo mahanto ca so puriso cāti viggahe 
ito paraṃ vibhāsā rukkhatiṇaiccādito vibhāsāti samāsavidhāne sabbattha vattate

dve padāni nāmikāni tulyādhikaraṇāni aññamaññena saha vibhāsā samasyante tasmiṃ dvipade tulyādhikaraṇe sati so samāso kammadhārayasañño ca hoti
dve padāni  tulyaṃ samānaṃ adhikaraṇaṃ attho yassa padadvayassa taṃ  tasmiṃ dvipade tulyādhikaraṇe bhinnappavattinimittānaṃ dvinnaṃ padānaṃ visesanavisesitabbabhāvena ekasmiṃ atthe pavatti  kammamiva dvayaṃ dhārayatīti  yathā hi kammaṃ kriyañca payojanañca dvayaṃ dhārayati kamme sati kriyāya payojanassa ca sambhavato tathā ayaṃ samāso ekassa atthassa dve nāmāni dhārayati tasmiṃ samāse sati katthajotakassa nāmadvayassa sambhavato
pure  viya samāsasaññāvibhattilopapakatibhāvā samāseneva tulyādhikaraṇabhāvassa vuttattā vuttatthānamappayogoti sadda saddānamappayogo

 saddassa  hoti tulyādhikaraṇe uttarapade pare nti bahuvacanaggahaṇena kvaci ādeso ca ettha ca visesanassa pubbanipāto visesanabhūtassa pubbapadassa desavidhānatova viññāyati
kammadhārayo digūti ca vattate

ubhe kammadhārayadigusamāsā tappurisasaññā honti
tassa puriso tappuriso tappurisasadisattā ayampi samāso anvatthasaññāya ti vutto yathā hi saddo guṇamativatto tathā ayaṃ samāsopi uttarapadatthappadhāno hi tappurisoti tato nāmabyapadeso syādyuppatti ayaṃ pana tappuriso abhidheyyavacano paraliṅgo ca
mahāpuriso mahāpurisā iccādi saddasamaṃ evaṃ mahāvīro mahāmuni mahantañca taṃ balañcāti mahābalaṃ mahabbhayaṃ ādeso santo ca so puriso cāti sappuriso santasaddassa so bhe bo canteti ettha saddena saddassa samāse akārepi deso tathā pubbapuriso parapuriso paṭhamapuriso majjhimapuriso uttamapuriso dantapuriso paramapuriso vīrapuriso setahatthī kaṇhasappo nīluppalaṃ lohitacandanaṃ
kvaci  vibhāsādhikārato na bhavati yathā  puṇṇo mantāniputto citto gahapati sakko devarājāti
pumā ca so kokilo cāti atthe samāse kate 
lopanti vattate

iccetassa anto kāro lopamāpajjate dīsu parapadesu samāsesu aṃmo niggahītaṃ jhalapehīti kārassa niggahītaṃ puṅkokilo evaṃ punnāgo
khattiyā ca sā kaññā cāti viggayha samāse kate 
tulyādhikaraṇe pade itthiyaṃ bhāsitapumitthī pumāva ceti ca vattate

kammadhārayasaññe ca samāse itthiyaṃ vattamāne tulyādhikaraṇe uttarapade pare pubbabhūto itthivācako saddo pubbe bhāsitapumā ce so pumā iva daṭṭhabboti pubbapade itthippaccayassa nivatti hoti
khattiyakaññā khattiyakaññāyo iccādi evaṃ rattalatā dutiyabhikkhā brāhmaṇī ca sā dārikā cāti brāhmaṇadārikā nāgamāṇavikā
pubbapadassevāyaṃ pumbhāvātideso tena khattiyakumārī kumārasamaṇī taruṇabrāhmaṇītiādīsu uttarapadesu itthippaccayassa na nivatti hoti
micceva  kiṃ kumārīratanaṃ samaṇīpadumaṃ
ti kiṃ gaṅgānadī taṇhānadī pathavīdhātu nandāpokkharaṇī nandādevītiādīsu pana saññāsaddattā na hoti
tathā puratthimo ca so kāyo cāti puratthimakāyo ettha ca kāyekadeso saddo evaṃ pacchimakāyo heṭṭhimakāyo uparimakāyo sabbakāyo purāṇavihāro navāvāso kataranikāyo katamanikāyo hetuppaccayo abahulaṃ bahulaṃ katanti bahulīkataṃ jīvitappadhānaṃ navakaṃ jīvitanavakaṃ iccādi
 jinavacanānuparodhato therācariyapaṇḍitādi visesanaṃ parañca bhavati yathā  sāriputto ca so thero cāti sāriputtatthero evaṃ mahāmoggallānatthero mahākassapatthero buddhaghosācariyo dhammapālācariyo ācariyaguttiloti vā mahosadho ca so paṇḍito cāti mahosadhapaṇḍito evaṃ vidhurapaṇḍito vatthuviseso
 yathā  sītañca taṃ uṇhañcāti sītuṇhaṃ siniddho ca so uṇho cāti siniddhuṇho māso khañjo ca so khujjo cāti khañjakhujjo evaṃ andhabadhiro katākataṃ chiddāvachiddaṃ uccāvacaṃ chinnabhinnaṃ sittasammaṭṭhaṃ gatapaccāgataṃ
 abhidhānānurodhato upamānabhūtaṃ visesanaṃ paraṃ bhavati yathā  sīho viya sīho muni ca so sīho cāti munisīho evaṃ munivasabho munipuṅgavo buddhanāgo buddhādicco raṃsi viya raṃsi saddhammo ca  so raṃsi cāti saddhammaraṃsi evaṃ vinayasāgaro puṇḍarīkamiva puṇḍarīko samaṇo ca so puṇḍarīko cāti samaṇapuṇḍarīko samaṇapadumo cando viya cando mukhañca taṃ cando cāti mukhacando evaṃ mukhapadumaṃ iccādi
 yathā  dhammo iti buddhi dhammabuddhi evaṃ dhammasaññā dhammasaṅkhāto dhammasammato pāṇasaññitā asubhasaññā aniccasaññā anattasaññā dhātusaññā dhītusaññā attasaññā atthisaññā attadiṭṭhi iccādi
 yathā  guṇo eva dhanaṃ guṇadhanaṃ evaṃ saddhādhanaṃ sīladhanaṃ paññādhanaṃ cakkhu eva indriyaṃ cakkhundriyaṃ evaṃ cakkhāyatanaṃ cakkhudhātu cakkhudvāraṃ rūpārammaṇamiccādi
 yathā  na brāhmaṇoti atthe kammadhārayasamāse vibhattilopādimhi ca kate 
ubhe tappurisāti tappurisasaññā

ssa nipātapadassa tappurise uttarapade pare sabbasseva ttaṃ hoti tappurisekadesattā tappuriso abrāhmaṇo
na nisedho sato yutto
desādiniyamaṃ vinā
asato cāphalo tasmā
kathamabrāhmaṇoti ce
nisedhatthānuvādena paṭisedhavidhi kvaci
parassa micchāñāṇattākhyāpanāyopapajjate
duvidho cassattho pasajjappaṭisedhapariyudāsavasena
tattha  yo asūriyapassā rājadārātiādīsu viya uttarapadatthassa sabbathā abhāvaṃ dīpeti so  nāma yo pana abrāhmaṇa amanussātiādīsu viya uttarapadatthaṃ pariyudāsitvā taṃsadise vatthumhi kāriyaṃ paṭipādayati so  nāma
vuttañca
pasajjappaṭisedhassa lakkhaṇaṃ vatthunatthitā
vatthuto aññatra vutti pariyudāsalakkhaṇanti
nvevaṃ santepi abrāhmaṇotiādīsu kathamuttarapadatthappadhānatā siyāti
vuccate  disaddānaṃ brāhmaṇādiatthasseva taṃsadisādiatthassāpi vācakattā disaddā hi kevalābrāhmaṇādiatthesveva pākaṭā saddo viyasattāyaṃ yadā te pana aññena sadisādivācakena iti nipātena yujjanti tadā taṃsadisatadaññatabbiruddhatadabhāvesupi vattanti saddo viya yādiyoge anubhavanaabhibhavanādīsu tasmā uttarapadatthajotakoyevettha iti nipātoti na doso tena abrāhmaṇoti brāhmaṇasadisoti vuttaṃ hoti evaṃ amanusso assamaṇo
  na byākatā abyākatā asaṃkiliṭṭhā apariyāpannā
  na kusalā akusalā kusalapaṭipakkhāti attho evaṃ alobho amitto
  na katvā akatvā akātuna puññaṃ akaronto
nassa tappuriseti ca vattate

iccetassa padassa tappurise uttarapade  hoti sare pare
 asso anasso na ariyo anariyo evaṃ anissaro aniṭṭho anupavādo na ādāya anādāya anoloketvā iccādi
 yathā  kucchitamannanti niccasamāsattā aññapadena viggaho kammadhārayasamāse kate 
tappurise sareti ca vattate

iccetassa nipātassa tappurise uttarapade  hoti sare pare kadannaṃ evaṃ kadasanaṃ
ti kiṃ kudārā kuputtā kudāsā kudiṭṭhi
kussāti vattate

iccetassa appatthe vattamānassa  hoti tappurise uttarapade pare bahuvacanuccāraṇato kucchitatthe ca kvaci tappurise appakaṃ lavaṇaṃ kālavaṇaṃ evaṃ kāpupphaṃ kucchito puriso kāpuriso kupuriso vā
 ca niccasamāsova padhānaṃ vacanaṃ pāvacanaṃ bhusaṃ vaddhaṃ pavaddhaṃ sarīraṃ samaṃ sammā vā ādhānaṃ samādhānaṃ vividhā mati vimati vividho kappo vikappo visiṭṭho vā kappo  vikappo adhiko devo atidevo evaṃ adhidevo adhisīlaṃ sundaro gandho sugandho kucchito gandho duggandho sobhanaṃ kataṃ sukataṃ asobhanaṃ kataṃ dukkaṭaṃ iccādi
ye idha avihitalakkhaṇā nāmanipātopasaggā tesaṃ nāmānaṃ samāsoti yogavibhāgena samāso daṭṭhabbo yathā  apunageyyā gāthā acandamullokikāni mukhāni assaddhabhojī alavaṇabhojītiādīsu ayuttatthattā nāññena samāso
tathā diṭṭho pubbanti diṭṭhapubbo tathāgataṃ evaṃ sutapubbo dhammaṃ gatapubbo maggaṃ  diṭṭhā pubbanti diṭṭhapubbā devā tena evaṃ sutapubbā dhammā gatapubbā disā pahāro parābhavo vihāro āhāro upahāro iccādi


atha digusamāso vuccate
tayo lokā samāhaṭā cittena sampiṇḍitā tiṇṇaṃ lokānaṃ samāhāroti vā atthe 
nāmānaṃ samāso yuttatthoti vattamāne dvipadetiādinā kammadhārayasamāso tato samāsasaññāyaṃ vibhattilope pakatibhāve ca kate 
kammadhārayoti vattate

saṅkhyāpubbo kammadhārayasamāso digusañño hoti
dve gāvo digu digusadisattā ayampi samāso ti vutto atha vā saṅkhyāpubbattanapuṃsakekattasaṅkhātehi dvīhi lakkhaṇehi gato avagatoti digūti vuccati dvīhi vā lakkhaṇehi gacchati pavattatīti digu ettha ca saṅkhyāpubboti vuttattā saṅkhyāsaddasseva pubbanipāto ubhe tappurisāti tappurisasaññā
napuṃsakaliṅgoti vattate

digussa samāsassa ekattaṃ hoti napuṃsakaliṅgattañca
samāhāradigussetaṃ gahaṇaṃ tattha sabbatthekavacanameva hoti aññatra pana bahuvacanampi nāmabyapadesasyādyuppatti mādesādi
tilokaṃ he tiloka tilokaṃ tilokena tilokassa tilokā tilokasmā tilokamhā tilokassa tiloke tilokamhi tilokasmiṃ
evaṃ tayo daṇḍā tidaṇḍaṃ tīṇi malāni samāhaṭāni tiṇṇaṃ malānaṃ samāhāroti vā timalaṃ tilakkhaṇaṃ catussaccaṃ catasso disā catuddisaṃ saro rasso napuṃsaketi rassattaṃ pañcasikkhāpadaṃ saḷāyatanaṃ sattāhaṃ aṭṭhasīlaṃ navalokuttaraṃ dasasīlaṃ satayojanaṃ
tathā  dve rattiyo dvirattaṃ tisso rattiyo tirattaṃ dve aṅguliyo dvaṅgulaṃ satta godāvariyo tāsaṃ samāhāroti vā sattagodāvaraṃ
ettha ca ratti aṅguli godāvarīnamantassa 

rājādigaṇassetaṃ gahaṇaṃ tena samāsantagatānaṃ naṃ nāmānaṃ anto kvaci kāro hotīti attho ggahaṇena bahubbīhādimhi samāsante kvaci ppaccayo hoti hi ntassikāro ca
atha vā  ca  ca akā kāro padasandhikaro tena kvaci samāsantagatānamanto hutvā  iccete paccayā hontīti attho tena pañca gāvo samāhaṭāti atthe samāsādiṃ katvā samāsante ppaccaye o sare cāti dese ca kate pañcagavantiādi ca sijjhati dvirattantiādīsu pana ppaccaye kate pubbasarassa saralopotiādinā lopo
 yathā  eko ca so puggalo cāti ekapuggalo evaṃ ekadhammo ekaputto tayo bhavā tibhavā catasso disā catuddisā dasasahassacakkavāḷāni iccādi


atha tappurisasamāso vuccate
so pana dutiyādīsu chasu vibhattīsu bhāvato chabbidho tattha dutiyātappuriso gatanissitātītātikkantappattāpannādīhi bhavati
saraṇaṃ gatoti viggahe 
tappurisoti vattate

mādivibhatyantāni yuttatthāni pubbapadāni nāmehi parapadebhi saha vibhāsā samasyante so samāso tappurisasañño hoti ayañca tappuriso abhidheyyavacanaliṅgo
disaddā kitantattā tiliṅgā vibhattilopādi sabbaṃ pubbasamaṃ so saraṇagato te saraṇagatā sā saraṇagatā tā saraṇagatāyo taṃ kulaṃ saraṇagataṃ tāni kulāni saraṇagatāni iccādi
evaṃ araññagato bhūmigato dhammaṃ nissito dhammanissito atthanissito bhavaṃ atīto bhavātīto kālātīto pamāṇaṃ atikkantaṃ pamāṇātikkantaṃ lokātikkantaṃ sukhaṃ patto sukhappatto dukkhappatto sotaṃ āpanno sotāpanno nirodhasamāpanno rathaṃ āruḷho rathāruḷho sabbarattiṃ sobhano sabbarattisobhano muhuttasukhaṃ
 pana vuttiyeva tassa niccattā yathā  kammaṃ karotīti kammakāro kumbhakāro atthaṃ kāmetīti atthakāmo dhammakāmo dhammaṃ dhāretīti dhammadharo vinayadharo saccaṃ vadituṃ sīlamassāti saccavādī iccādi
dikitantehi vākyameva vavatthitavibhāsādhikārato yathā  odanaṃ bhuttavā dhammaṃ suṇamāno dhammaṃ suṇanto kaṭaṃ karāno anabhidhānato vā abhidhānalakkhaṇā hi taddhitasamāsakitakāti

tatiyā  kitaka pubba sadisa samūnattha kalaha nipuṇa missasakhilādīhi
buddhena bhāsito buddhabhāsito dhammo evaṃ jinadesito satthārā vaṇṇito satthuvaṇṇito viññūhi garahito viññugarahito viññuppasattho issarakataṃ sayaṃkataṃ sukehi āhaṭaṃ sukāhataṃ raññā hato rājahato rogapīḷito aggidaḍḍho sappadaṭṭho sallena viddho sallaviddho icchāya apakato icchāpakato sīlena sampanno sīlasampanno evaṃ sukhasahagataṃ ñāṇasampayuttaṃ mittasaṃsaggo piyavippayogo jātitthaddho guṇahīno guṇavuḍḍho catuvaggakaraṇīyaṃ catuvaggādikattabbaṃ kākehi peyyā kākapeyyā nadī
kvaci vuttiyeva urena gacchatīti urago pādena pivatīti pādapo kvaci vākyameva parasunā chinnavā kākehi pātabbā dassanena pahātabbā
  māsena pubbo māsapubbo evaṃ mātusadiso pitusamo ekūnavīsati sīlavikalo asikalaho vācānipuṇo yāvakālikasaṃmissaṃ vācāsakhilo satthārā sadiso satthukappo puññena atthiko puññatthiko guṇādhiko guḷena saṃsaṭṭho odano guḷodano khīrodano assena yutto ratho assaratho maggacittaṃ jambuyā paññāto lakkhito dīpo jambudīpo ekena adhikā dasa ekādasa jātiyā andho jaccandho pakatiyā medhāvī pakatimedhāvī iccādi

catutthī  tadatthaatthahitadeyyādīhi
  kathinassa dussaṃ kathinadussaṃ kathinacīvaratthāyāti attho evaṃ cīvaradussaṃ cīvaramūlyaṃ yāguyā atthāya taṇḍulā yāgutaṇḍulā bhattataṇḍulā saṅghassatthāya bhattaṃ saṅghabhattaṃ āgantukānamatthāya bhattaṃ āgantukabhattaṃ evaṃ gamikabhattaṃ pāsādāya dabbaṃ pāsādadabbaṃ
 bhikkhusaṅghassatthāya vihāro bhikkhusaṅghattho vihāro bhikkhusaṅghatthā yāgu bhikkhusaṅghatthaṃ cīvaraṃ yassatthāya yadattho yadatthā yadatthaṃ evaṃ tadattho tadatthā tadatthaṃ etadattho vāyāmo etadatthā kathā etadatthaṃ sotāvadhānaṃ kimatthaṃ attatthaṃ paratthaṃ vinayo saṃvaratthāya sukhaṃ samādhatthāya nibbidā virāgatthāya virāgo vimuttatthāya tathā lokassa hito lokahito buddhassa deyyaṃ buddhadeyyaṃ pupphaṃ saṅghadeyyaṃ cīvaraṃ idha na bhavati saṅghassa dātabbaṃ saṅghassa dātuṃ iccādi

pañcamī apagamana bhaya virati mocanatthādīhi
methunasmā apeto methunāpeto evaṃ palāpāpagato nagaraniggato piṇḍapātapaṭikkanto gāmato nikkhantaṃ gāmanikkhantaṃ rukkhaggā patito rukkhaggapatito sāsanacuto āpattivuṭṭhānaṃ dharaṇitaluggato sabbabhavehi nissaṭo sabbabhavanissaṭo
 yathā  rājato bhayaṃ rājabhayaṃ corehi bhayaṃ corabhayaṃ amanussehi bhayaṃ amanussabhayaṃ aggito bhayaṃ aggibhayaṃ pāpato bhīto pāpabhīto  pāpabhīruko akattabbato virati akattabbavirati evaṃ kāyaduccaritavirati vacīduccaritavirati bandhanā mutto bandhanamutto vanamutto bandhanamokkho kammato samuṭṭhitaṃ kammasamuṭṭhitaṃ ukkaṭṭhukkaṭṭhaṃ omakomakaṃ
kvaci vuttiyeva kammato jātaṃ kammajaṃ evaṃ cittajaṃ utujaṃ āhārajaṃ idha na bhavati pāsādā patito

chaṭṭhī rañño putto rājaputto evaṃ rājapuriso ācariyapūjako buddhasāvako buddharūpaṃ jinavacanaṃ samuddaghoso dhaññānaṃ rāsi dhaññarāsi pupphagandho phalaraso kāyassa lahutā kāyalahutā maraṇassati rukkhamūlaṃ ayassa patto ayopatto evaṃ suvaṇṇakaṭāhaṃ pānīyathālakaṃ sappikumbho
devānaṃ rājāti atthe samāsādimhi kate kvaci samāsantagatānamakārantoti kāro tato syā cāti ttaṃ  bhavati devarājo devarājā devarājaṃ devarāje iccādi saddasamaṃ ttābhāve so devarājā te devarājāno iccādi saddasamaṃ tathā devānaṃ sakhā devasakho devasakhā so devasakhā te devasakhāno iccādi
pumassa liṅgaṃ pulliṅgaṃ evaṃ pumbhāvo pumantalopādi
hatthipadaṃ itthirūpaṃ bhikkhunisaṅgho jambusākhā ettha ca kvacādimajjhuttarānantiādinā majjhe kārūkārānaṃ rassattaṃ
vibhāsādhikārato  kvaci vākyameva sahasā kammassa kattāro bhinnānaṃ sandhātā kappassa tatiyo bhāgo yā ca pakkhassa aṭṭhamī manussānaṃ khattiyo sūratamo
 icceva bhaṭo rañño puriso devadattassāti ettha bhaṭasambandhe chaṭṭhīti aññamaññānapekkhatāya ayuttatthabhāvato samāso na bhavati kosalassa rañño puttotiādīsu pana sāpekkhatāya asamatthattā na bhavati saddānaṃ pana niccaṃ sāpekkhattepi gamakattā samāso yathā  devadattassa gurukulaṃ bhagavato sāvakasaṅghotiādi

sattamī rūpe saññā rūpasaññā evaṃ rūpasañcetanā saṃsāradukkhaṃ cakkhumhi sannissitaṃ viññāṇaṃ cakkhuviññāṇaṃ dhamme rato dhammarato dhammābhirati dhammaruci dhammagāravo dhammesu nirutti dhammanirutti dānādhimutti bhavantarakataṃ dassane assādo dassanassādo araññe vāso araññavāso vikāle bhojanaṃ vikālabhojanaṃ kāle vassaṃ kālavassaṃ vane pupphaṃ vanapupphaṃ evaṃ vanamahiso gāmasūkaro samuddamaccho āvāṭakacchapo āvāṭamaṇḍūko kūpamaṇḍūko titthanāvā itthīsu dhutto itthidhutto chāyāya sukkho chāyāsukkho aṅgārapakkaṃ cārakabaddho
idha vuttiyeva yathā  vane caratīti vanacaro kucchimhi sayatīti kucchisayo thale tiṭṭhatīti thalaṭṭho evaṃ jalaṭṭho pabbataṭṭho maggaṭṭho paṅke jātaṃ paṅkajaṃ sire ruhatīti siroruhaṃ iccādi
idha  na bhavati bhojane mattaññutā indriyesu guttadvāratā āsane nisinno āsane nisīditabbaṃ

tadanuparodhenāti vuttattā yathābhidhānaṃ tappurise kvaci dīsu mādivibhatyantaṃ pubbapadaṃ paraṃ sambhavati
yathā  antaṃ atikkantaṃ accantaṃ accantāni velaṃ atikkanto ativelo rassattaṃ evaṃ mālaṃ atīto atimālo pattajīviko āpannajīviko akkhaṃ patigataṃ nissitanti paccakkhaṃ dassanaṃ paccakkho attabhāvo paccakkhā buddhi atthaṃ anugataṃ anvatthaṃ kokilāya avakuṭṭhaṃ avakokilaṃ vanaṃ pariccattanti attho avamayūraṃ ajjhayanāya parigilāno pariyajjhayano kammassa alaṃ samatthoti alaṃkammo vacanāya alanti alaṃvacano vānato nikkhantaṃ nibbānaṃ kilesehi nikkhanto nikkileso niraṅgaṇo kosambiyā nikkhanto nikkosambī vanato niyyāto nibbano ācariyato paro pācariyo evaṃ payyako parahiyyo gaṅgāya upari uparigaṅgaṃ evaṃ heṭṭhānadī antosamāpatti haṃsānaṃ rājā rājahaṃso haṃsarājā vā māsassa addhaṃ addhamāsaṃ māsaddhaṃ vā āmalakassa addhaṃ addhāmalakaṃ āmalakaddhaṃ vā kahāpaṇassa aḍḍhaṃ aḍḍhakahāpaṇaṃ aḍḍhamāsakaṃ rattiyā aḍḍhaṃ aḍḍharattaṃ rattiyā pubbaṃ pubbarattaṃ rattiyā pacchā pacchārattaṃ ettha ca kvaci samāsantagatānamakārantoti saddantassa ttaṃ ahassa pubbaṃ pubbanhaṃ evaṃ sāyanhaṃ tesu vuddhītiādinā ssa deso

kvaci  tappurise pabhaṅkarādīsu vibhattilopo na bhavati
yathā  pabhaṃ karotīti atthe amādayo parapadebhīti samāso nāmānaṃ samāso yuttatthoti samāsasaññā tato tesaṃ vibhattiyo lopā cāti vibhattilope sampatte tattheva ggahaṇena pubbapade vibhattilopābhāvo sesaṃ samaṃ pabhaṅkaro amataṃ dadātīti amatandado raṇaṃ jahātīti raṇañjaho jutiṃ dhāretīti jutindharo tathā sahasākataṃ parassapadaṃ attanopadaṃ bhayato upaṭṭhānaṃ bhayatūpaṭṭhānaṃ paratoghoso gavaṃpatitthero manasikāro pubbenivāso pubbenivāsānussati majjhekalyāṇaṃ antevāsī antevāsiko janesuto urasilomo kaṇṭhekāḷo sarasijamiccādi



atha bahubbīhisamāso vuccate
so ca navavidho dvipado tulyādhikaraṇo dvipado bhinnādhikaraṇo tipado nipātapubbapado pubbapado upamānapubbapado saṅkhyobhayapado disantarāḷattho byatihāralakkhaṇo cāti
tattha  bahubbīhi kammādīsu chasu vibhatyatthesu bhavati
tattha  tāva  āgatā samaṇā imaṃ saṅghārāmanti viggahe 

samasyamānapadato aññesaṃ paṭhamadutiyādivibhatyantānaṃ padānamatthesu yuttatthāni nāmāni vibhāsā samasyante so samāso bahubbīhisañño ca hoti
bahavo vīhayo yassa so bahubbīhi bahubbīhisadisattā ayampisamāso anvatthasaññāvasena ti vutto aññapadatthappadhāno hi bahubbīhi
duvidho cāyaṃ bahubbīhi tagguṇasaṃviññāṇātagguṇasaṃviññāṇavasena tesu yattha visesanabhūto attho ggahaṇena gayhati so  yathā  lambakaṇṇamānayāti
yattha pana na gayhati so  yathā  bahudhanamānayāti
idha sadde viya visesanassa pubbanipāto sesaṃ pubbasamaṃ
āgatasamaṇo saṅghārāmo ettha ca saddo saddo ca attano atthe aṭṭhatvā dutiyāvibhatyatthabhūte saṅghārāmasaṅkhāte aññapadatthe vattanti tadatthajotanatthameva tadanantaraṃ saṅghārāmoti padantaraṃ payujjati tato samāseneva kammatthassa abhihitattā puna dutiyā na hoti saddassa ca appayogo evaṃ sabbattha bahubbīhi cāyaṃ abhidheyyaliṅgavacano
tathā āgatasamaṇā sāvatthi āgatasamaṇaṃ jetavanaṃ paṭipannā addhikā yaṃ pathaṃ soyaṃ paṭipannaddhiko patho  abhiruḷhā vāṇijā yaṃ nāvaṃ sā abhiruḷhavāṇijā nāvā evaṃ kammatthe bahubbīhi
 bahubbīhi yathā  jitāni indriyāni yena samaṇena soyaṃ jitindriyo samaṇo evaṃ diṭṭhadhammo pattadhammo katakicco jitā mārā anenāti jitamāro bhagavā paṭividdhasabbadhammo
 bahubbīhi yathā  dinno suṅko yassa rañño soyaṃ dinnasuṅko rājā upanītaṃ bhojanaṃ assa samaṇassāti upanītabhojano samaṇo upahaṭo bali assāti upahaṭabali yakkho
 bahubbīhi yathā  niggatā janā asmā gāmā soyaṃ niggatajano gāmo niggato ayo asmāti nirayo niggatā kilesā etasmāti nikkileso apetaṃ viññāṇaṃ asmāti apetaviññāṇo matakāyo apagataṃ bhayabheravaṃ asmāti apagatabhayabheravo arahā
 bahubbīhi yathā  chinnā hatthā yassa purisassa soyaṃ chinnahattho puriso evaṃ paripuṇṇasaṅkappo khīṇāsavo vīto rāgo assāti vītarāgo dve padāni assāti dvipado dvihattho paṭo tevijjo catuppado pañca cakkhūni assāti pañcacakkhu bhagavā chaḷabhiñño rassattaṃ navaṅgaṃ satthusāsanaṃ dasabalo anantañāṇo tīṇi dasa parimāṇametesanti tidasā devā samāsantassa ttaṃ idha saddassa sannidhānato saddo saṅkhyāne vattate ayaṃ paccayo etesanti idappaccayā ko pabhavo assāti kiṃpabhavo ayaṃ kāyo vigataṃ malamassāti vimalo sundaro gandho assāti sugandhaṃ candanaṃ evaṃ susīlo sumukho kucchito gandho assāti duggandhaṃ kuṇapaṃ duṭṭhu mano assāti dummano evaṃ dussīlo dummukho tapo eva dhanaṃ assāti tapodhano khantisaṅkhātaṃ balaṃ assāti khantibalo indoti nāmaṃ etassāti indanāmo
dīsu visesanavisesitabbānaṃ yathicchitattā ubhayaṃ pubbaṃ nipatati yathā  chando jāto assāti chandajāto jāto chando assātipi jātachando evaṃ sañjātapītisomanasso pītisomanassasañjāto māsajāto jātamāso chinnahattho hatthacchinno
dīghā jaṅghāyassāti viggayha samāsādimhi kate 
tulyādhikaraṇe padeti ca vattate

itthiyaṃ vattamāne tulyādhikaraṇe pade pare pubbe bhāsitapumā itthivācako saddo atthi ce so pumā iva daṭṭhabboti pubbapade itthippaccayābhāvo bahubbīhivisayoyaṃ upari kammadhārayasaññe cāti vakkhamānattā

kvaci taddhitasamāsanāmopasaggādīsu padesu ādimajjhuttarabhūtānaṃ sarānaṃ jinavacanānuparodhena dīgharassā honti paccayesu apaccayesu paresu aparabhūtesu ca
tattha 
dīghattaṃ pākaṭānūpa ghātādo madhuvādisu
rassattaṃ ajjave itthi rūpādo ca ka tādisūti
bahubbīhisamāse sati pulliṅge uttarapadantassa rassattaṃ dīghajaṅgho puriso tathā pahūtā jivhā assāti pahūtajivho bhagavā mahatī paññā assāti mahāpañño mahataṃ mahā tulyādhikaraṇe padeti deso
miti kiṃ khamādhano ti kiṃ saddhādhuro saddhāpakatiko paññāpakatiko paññāvisuddhiko ettha ca kvaci samāsantagatānamakārantoti ppaccayo  icceva samaṇibhattiko kumāribhattiko kumāribhatti
pubbapadassevāyaṃ pumbhāvātideso tena idha na bhavati bahudāsiko puriso bahukumārikaṃ kulaṃ
gāṇṭhivo dhanu assāti viggayha samāsādimhi kate 

tipadamidaṃ kvacisamāsantagatā saddā paccayo hoti saddena dito ca vamodudantānanti kāro gāṇṭhivadhanvā evaṃ paccakkhadhammā
ti kiṃ sahassathāmadhanu paccakkhadhammo viditadhammo
 iccatra  nānappakārā dumā nānādumā nānādumehi patitāni nānādumapatitāni nānādumapatitāni ca tāni pupphāni cāti nānādumapatitapupphāni tehi vāsitā nānādumapatitapupphavāsitā nānādumapatitapupphavāsitā sānū yassa pabbatassa soyaṃ nānādumapatitapupphavāsitasānu  pabbato ayaṃ pana kammadhārayatappurisagabbho tulyādhikaraṇabahubbīhi
tathā byālambo ambudharo byālambambudharo tassa bindūni byālambambudharabindūni tehi cumbito byālambambudharabinducumbito tādiso kūṭo yassa soyaṃ  iccādi
 bahubbīhi yathā  sampannāni sassāni yasmiṃ janapade soyaṃ sampannasasso janapado sulabho piṇḍo imasminti sulabhapiṇḍo deso ākiṇṇā manussā yassaṃ rājadhāniyaṃ sā ākiṇṇamanussā rājadhānī bahavo tāpasā etasminti bahutāpaso assamo upacitaṃ maṃsalohitaṃ asminti upacitamaṃsalohitaṃ sarīraṃ bahavo sāmino asminti bahussāmikaṃ nagaraṃ
bahū nadiyo asminti atthe samāsādimhi kate 
ggahaṇaṃ ppaccayo ca vattate

samāsantagatā mhā ppaccayo hoti saddena tuantā ca niccatthaṃ vacanaṃ ti cettha itthivācakānaṃ kārūkārānaṃ parasamaññā tato kvacādimajjhuttarānantiādinā nadisaññassa ppaccaye rassattaṃ bahunadiko janapado evaṃ bahujambukaṃ vanaṃ bahunārikoti chaṭṭhībahubbīhinā siddhaṃ bahavo kattāro asmiṃ assāti vā bahukattuko deso evaṃ bahubhattuko
 yathā  ekarattiṃ vāso assāti ekarattivāso samānena janena saddhiṃ vāso assāti samānavāso  puriso ubhato byañjanamassa atthīti ubhabhobyañjanako chattaṃ pāṇimhi assāti chattapāṇi puriso evaṃ daṇḍapāṇi satthapāṇi vajirapāṇi khaggahattho satthahattho dāne ajjhāsayo assāti dānajjhāsayo dānādhimuttiko buddhabhattiko saddhammagāravo iccādi
 yathā  parakkamenādhigatā sampadā yehi te bhavanti parakkamādhigatasampadā mahāpurisā evaṃ dhammādhigatabhogā oṇīto pattato pāṇi yena soyaṃ oṇītapattapāṇi sīhassa pubbaddhaṃ viya kāyo assāti sīhapubbaddhakāyo mattā bahavo mātaṅgā asminti mattabahumātaṅgaṃ vanaṃ iccādi
 yathā  natthi etassa samoti asamo bhagavā idha attaṃ nassa tappuriseti sutte attaṃ nassāti yogavibhāgena ssa ttaṃ evaṃ appaṭipuggalo aputtako ahetuko kvaci samāsantaiccādinā ppaccayo natthi saṃvāso etesanti asaṃvāsā  vijjate vuṭṭhi etthāti avuṭṭhiko janapado abhikkhuko vihāro natthi etassa uttaroti anuttaro sare anati ggahaṇamupalakkhaṇaṃ athavā tesu vuddhītiādinā ssa  evaṃ natthi anto assāti anantaṃ na vijjanti āsavā etesanti anāsavā iccādi
 yathā  saha hetunā yo vattateti sahetuko sahetu vā tesu vuddhītiādinā saddassa deso kvaci samāsantaiccādinā ppaccayo ca saha pītiyā ime vattantīti sappītikā evaṃ saha paccayehi vattantīti sappaccayā sakileso saupādāno saparivāro saha mūlena uddhato samūluddhato rukkho
 tāva  upamānopameyyabhāvappasiddhatthaṃ saddappayogo kāyabyāmānaṃ samappamāṇatāya nigrodho iva parimaṇḍalo yo rājakumāro soyaṃnigrodhaparimaṇḍalo rājakumāro vuttatthānamappayogoti saddassa appayogo saṅkho viya paṇḍaro ayanti saṅkhapaṇḍaro kāko viya sūro ayanti kākasūro cakkhu iva bhūto ayaṃ paramatthadassanatoti cakkhubhūto bhagavā evaṃ atthabhūto dhammabhūto brahmabhūto andho viya bhūto ayanti andhabhūto bālo muñjapabbajamiva bhūtā ayanti muñjapabbajabhūtā kudiṭṭhi tantākulakamiva jātā ayanti tantākulakajātā
  suvaṇṇavaṇṇo viya vaṇṇo yassa soyaṃ suvaṇṇavaṇṇo bhagavā uttarapadalopo nāgassa viya assa gatīti nāgagati evaṃ sīhagati nāgavikkamo sīhavikkamo sīhahanu eṇissa viya assa jaṅghāti eṇijaṅgho sīhassa pubbaddhaṃ viya assa kāyoti sīhapubbaddhakāyo brahmuno viya aṭṭhaṅgasamannāgato saro assāti brahmassaro
 yathā  dve vā tayo vā pattā dvattipattā dvekaṭṭhānamākāro vāti saddantassa ttaṃ rassattaṃ dvīhaṃ vā tīhaṃ vā dvīhatīhaṃ cha vā pañca vā vācā chappañcavācā evaṃ sattaṭṭhamāsā ekayojanadviyojanāni
 yathā  pubbassā ca dakkhiṇassā ca disāya yadantarāḷaṃ sāyaṃ pubbadakkhiṇā vidisā ettha tulyādhikaraṇapadaparattābhāvā na pumbhāvātideso kvacādimajjhuttarānantiādinā disantarāḷatthe pubbapadassa rassattaṃ evaṃ pubbuttarā aparadakkhiṇā pacchimuttarā yadā pana dakkhiṇā ca sā pubbā cāti kammadhārayasamāso hoti tadā pumbhāvātideso uttarapadatthappadhānattā sabbanāmikavidhānampi niccaṃ bhavatiyeva yathā  dakkhiṇapubbassā dakkhiṇapubbassamiti
 yathā  kesesu ca kesesu ca gahetvā idaṃ yuddhaṃ pavattatīti kesākesi daṇḍehi ca daṇḍehi ca paharitvā idaṃ yuddhaṃ pavattatīti daṇḍādaṇḍi kvacādimajjhuttarānantiādinā majjhedīgho tesu vuddhītiādinā antassikāro



atha dvandasamāso vuccate
so ca duvidho itarītarayoga samāhāratthabhedena
tattha  tāva  sāriputtamoggallānaitīdha ubhayatthāpi paṭhamekavacanaṃ samuccayajotanatthaṃ saddappayogo ca
sāriputto ca moggallāno cāti viggahe 

nānānāmānameva ekavibhattikānaṃ yuttatthānaṃ yo samuccayo so vibhāsā samāso bhavati dvandasañño ca
ettha ca  nāma sampiṇḍanaṃ so pana atthavasena kevalasamuccayo anvācayo itarītarayogo samāhāro cāti catubbidho
tattha kevalasamuccaye anvācaye ca samāso na bhavati kriyāsāpekkhatāya nāmānaṃ aññamaññaṃ ayuttatthabhāvato yathā  cīvaraṃ piṇḍapātañca paccayaṃ sayanāsanaṃ adāsi dānañca dehi sīlañca rakkhāhi itarītarayoge samāhāre ca samāso bhavati tattha nāmānaṃ aññamaññaṃ yuttatthabhāvato
dve dve padāni dvandā dvandaṭṭhā vā dvandā dvandasadisattā ayaṃ samāsopi anvatthasaññāya ti vuccati ubhayapadatthappadhāno hi dvando
nanu ca ubhayapadatthappadhānatte sati dvande kathamekatthībhāvo siyāti vuccate  sadisādiatthepi saddappavattisambhavenadvinnaṃ padānaṃ ekakkhaṇeyeva atthadvayadīpakattā na virodho tañca dvandavisayameva tesamatthadvayadīpakattā yathā hi saddo anubhavaabhibhavādike atthe ādiupasaggasahitova dīpeti na kevalo evaṃ gavassakantiādīsu  gavādīnaṃ disaddantarasahitānameva atthadvayadīpanaṃ na kevalānanti tañca dvandavisayameva na sabbatthāti daṭṭhabbaṃ atha vā dvinnampi yathāvuttasamuccayadīpakattā atthi dvandepekatthitāti na koci virodho tato samāsasaññāvibhattilopādi vuttanayameva samāseneva catthassa vuttattā vuttatthānamappayogoti saddassa appayogo
idha dvande accitataraṃ pubbaṃ nipatati parasseva liṅgañca itarītarayogassa avayavappadhānattā sabbattha bahuvacanameva
sāriputtamoggallānā sāriputtamoggallāne sāriputtamoggallānehi iccādi samaṇo ca brāhmaṇo ca samaṇabrāhmaṇā evaṃ brāhmaṇagahapatikā khattiyabrāhmaṇā devamanussā candimasūriyā mātā ca pitā ca mātāpitaro tesu vuddhītiādinā dvande ādipubbapakārassa kāro evaṃ pitāputtā
jāyā ca pati cāti jāyāpatiitīdha 
kvacīti vattate

saddassa iccete ādesā honti sadde pare kvaci tudaṃpati jānipati jayampatikā ttha niggahītāgamo kvacādinā rassattañca
kvaci appasaraṃ pubbaṃ nipatati yathā  cando ca sūriyo ca candasūriyā nigamā ca janapadā ca nigamajanapadā surā ca asurā  ca garuḷā ca manujā ca bhujagā ca gandhabbā ca surāsuragaruḷamanujabhujagagandhabbā
kvaci vaṇṇantānaṃ pubbanipāto yathā  aggi ca dhūmo ca aggidhūmā evaṃ gatibuddhibhujapaṭhaharakarasayā dhātavo ca liṅgāni ca dhātuliṅgāni
kvaci sarādikārantānaṃ pubbanipāto yathā  attho ca dhammo ca atthadhammā evaṃ atthasaddā saddatthā vā
 pana  cakkhu ca sotañcāti atthe nāmānaṃ samuccayo dvandoti dvandasamāsaṃ katvā vibhattilopādimhi kate 
napuṃsakaliṅgaṃ ekattañcāti vattate

yathā digusamāse tathā samāhāradvandasamāsepi pāṇi tūriya yogga senaṅgatthānaṃ khuddajantukavividha viruddhavisabhāgatthaiccevamādīnañca ekattaṃ hoti napuṃsakaliṅgattañca
pāṇino ca tūriyāni ca yoggāni ca senā cāti pāṇitūriya yoggasenā tāsamaṅgāni  dvandato parattā saddo paccekamabhisambajjhate khuddā ca te jantukā ceti  vividhenākārena viruddhā  niccavirodhino samāno bhāgo yesaṃ te sabhāgā tesu vuddhītiādinā ssa ādeso vividhā ca te lakkhaṇato sabhāgā ca kiccatoti  pāṇitūriyayoggasenaṅgāni ca khuddajantukā ca vividhaviruddhā ca visabhāgā cāti dvando idha bahuttā pubbanipātassa aniyamo te atthā yesaṃ  te pāṇitūriyayoggasenaṅgakhuddajantukavividhaviruddhavisabhāgatthā te ādayo yesaṃ te tadādayo
ggahaṇena aññoññaliṅgavisesita saṅkhyāparimāṇattha pacanacaṇḍālattha disatthādīnañca dvande ekattaṃ napuṃsakaliṅgattañca iti pāṇyaṅgatthabhāvato cakkhusotasaddānaṃ iminā ekattaṃ napuṃsakaliṅgattañca katvā samāsattā nāmabyapadese kate dyuppatti mādesādi
cakkhusotaṃ he cakkhusota cakkhusotaṃ cakkhusotena evaṃ sabbatthekavacanameva mukhañca nāsikā ca mukhanāsikaṃ saro rasso napuṃsaketi antassa rassattaṃ hanu ca gīvā ca hanugīvaṃ evaṃ kaṇṇanāsaṃ pāṇipādaṃ chavimaṃsalohitaṃ hatthapādā maṃsalohitānītiādīnaṃ pana itarītarayogena siddhaṃ evaṃ 
 gītañca vāditañca gītavāditaṃ sammañca tāḷañca sammatāḷaṃ nti kaṃsatāḷaṃ nti hatthatāḷaṃ saṅkhe ca paṇavo ca ḍiṇḍimo ca saṅkhā ca paṇavā ca ḍaṃṇḍimā cāti vā saṅkhapaṇavaḍiṇḍimaṃ paṇavādayo dvepi bheriviseso
 yathā  phālo ca pācanañca phālapācanaṃ yugañca naṅgalañca yuganaṅgalaṃ
 hatthino ca assā ca hatthiassaṃ rathā ca pattikā ca rathapattikaṃ asi ca cammañca asicammaṃ nti saravāraṇaphalakaṃ dhanu ca kalāpo ca dhanukalāpaṃ ti tūṇīraṃ
 ḍaṃsā ca makasā ca ḍaṃsamakasaṃ evaṃ kunthakipillikaṃ kīṭapaṭaṅgaṃ kīṭasarīsapaṃ tattha  sukhumakipillikā  kapālapiṭṭhikapāṇā
 ahi ca nakulo ca ahī ca nakulā cāti vā ahinakulaṃ evaṃ biḷāramūsikaṃ antassa rassattaṃ kākolūkaṃ sappamaṇḍūkaṃ garuḷasappaṃ
 sīlañca paññāṇañca sīlapaññāṇaṃ samatho ca vipassanā ca samathavipassanaṃ evaṃ nāmarūpaṃ hirottappaṃ satisampajaññaṃ lobhamohaṃ dosamohaṃ ahirikānottappaṃ thinamiddhaṃ uddhaccakukkuccamiccādi aṃmo niggahītaṃ jhalapehīti ettha aṃmoti niddesadassanato katthaci napuṃsakaliṅgattaṃ na hotīti daṭṭhabbaṃ tena ādhipaccaparivāro chandapārisuddhi paṭisandhippavattiyantiādi sijjhati
 dāsī ca dāso ca dāsidāsaṃ kvacādītiādinā majjhe rassattaṃ evaṃ itthipumaṃ pattacīvaraṃ sākhāpalāsamiccādi
 ekakañca dukañca ekakadukaṃ saṅkhyādvande appasaṅkhyā pubbaṃ nipatati evaṃ dukatikaṃ tikacatukkaṃ catukkapañcakaṃ dīgho ca majjhimo ca dīghamajjhimaṃ
 orabbhikā ca sūkarikā ca orabbhikasūkarikaṃ evaṃ sākuṇikamāgavikaṃ sapāko ca caṇḍālo ca sapākacaṇḍālaṃ pukkusachavaḍāhakaṃ venarathakāraṃ tattha  tacchakā  cammakārā
 pubbā ca aparā cāti atthe dvandasamāsaṃ vibhattilopañca katvā idhāggahaṇena ekatte napuṃsakaliṅgatte ca kate saro rasso napuṃsaketi rassattaṃ pubbāparaṃ  he pubbāpara pubbāparaṃ pubbāparena pubbāparassa iccādi evaṃ puratthimapacchimaṃ dakkhiṇuttaraṃ adharuttaraṃ
napuṃsakaliṅgaṃ ekattaṃ dvandeti ca vattate

rukkha tiṇa pasu dhana dhañña janapadādīnamekattaṃ napuṃsakaliṅgattañca vibhāsā hoti dvande samāse kattābhāve bahuvacanaṃ parasseva liṅgañca
tattha  assatthā ca kapitthā cāti atthe samāhāre dvandasamāsādimhi kate iminā vikappenekattaṃ napuṃsakaliṅgattañca assatthakapitthaṃ assatthakapitthā vā evaṃ ambapanasaṃ ambapanasā vā khadirapalāsaṃ khadirapalāsā vā dhavassakaṇṇakaṃ dhavassakaṇṇakā vā
 usīrāni ca bīraṇāni ca usīrabīraṇaṃ usīrabīraṇāni vā evaṃ muñjapabbajaṃ muñjapabbajā vā kāsakusaṃ kāsakusā vā
 ajā ca eḷakā ca ajeḷakaṃ ajeḷakā vā hatthī ca gāvo ca assā ca vaḷavā ca hatthigavassavaḷavaṃ hatthigavassavaḷavā vā kvacātiādinā rassattaṃ osare cāti deso ca gomahiṃsaṃ gomahiṃsā vā eṇeyyavarāhaṃ eṇeyyavarāhā vā sīhabyagghataracchaṃ sīhabyagghataracchā vā
 hiraññañca suvaṇṇañca hiraññasuvaṇṇaṃ hiraññasuvaṇṇāni vā evaṃ jātarūparajataṃ jātarūparajatāni vā maṇimuttasaṅkhaveḷuriyaṃ maṇimuttasaṅkhaveḷuriyā vā
 sālī ca yavā ca sāliyavaṃ sāliyavā vā evaṃ tilamuggamāsaṃ tilamuggamāsā vā
 kāsī ca kosalā ca kāsikosalaṃ kāsikosalā vā vajjī ca mallā ca vajjimallaṃ vajjimallā vā aṅgā ca magadhā ca aṅgamagadhaṃ aṅgamagadhā vā
ggahaṇena aññoññappaṭipakkhadhammānaṃ sakuṇatthānañca dvande vibhāsā ekattaṃ hoti napuṃsakaliṅgattañca kusalañca akusalañca kusalākusalaṃ kusalākusalā vā evaṃ sāvajjānavajjaṃ sāvajjānavajjā vā hīnappaṇītaṃ hīnappaṇītā vā kaṇhasukkaṃ kaṇhasukkā vā sukhadukkhaṃ sukhadukkhāni vā paṭighānunayaṃ paṭighānunayā vā chāyātapaṃ chāyātapā vā ālokandhakāraṃ ālokandhakārā vā ratti ca divā ca rattindivaṃ rattindivā vā ahañca ratti ca ahorattaṃ ahorattā vā kvaci samāsantaiccādinā kārikārānamattaṃ
 haṃsā ca bakā ca haṃsabakaṃ haṃsabakā vā evaṃ kāraṇḍavacakkavākaṃ kāraṇḍavacakkavākā vā mayūrakoñcaṃ mayūrakoñcā vā sukasālikaṃ sukasālikā vā

yebhuyyena cettha 
accitappasaraṃ pubbaṃ ivaṇṇuvaṇṇakaṃ kvaci
dvande sarādyakārantaṃ bahūsvaniyamo bhave

pubbuttarubhayaññatthappadhānattā  catubbidho
samāsoyaṃ digu kammadhārayehi ca chabbidho
duvidho abyayībhāvo navadhā kammadhārayo
digu dudhā tappuriso aṭṭhadhā navadhā bhave
bahubbīhi dvidhā dvando samāso caturaṭṭhadhāti


