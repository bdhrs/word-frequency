


ganthārambhakathā
saddhammaraṃsimālī  yo vineyyakamalākare
vibodhesi mahāmoha-tamaṃ hantvāna sabbaso
ñāṇātisayabimbaṃ taṃ visuddhakaruṇāruṇaṃ
vanditvā nirupaklesaṃ  mahodayaṃ
lokālokakaraṃ  guṇarasmisamujjalaṃ
 samphullaṃ visuddhakamalākaraṃ
vandanājanitaṃ  puññaṃ iti yaṃ ratanattaye
hatantarāyo sabbattha hutvāhaṃ tassa tejasā
sampannasīlācārena dhīmatā sucivuttinā
ajjhesito  thiracetasā
visuddhacarito nātho yaṃ visuddhimanuttaraṃ
patvā desesi karuṇāsamussāhitamānaso
tassā adhigamūpāyo visuddhanayamaṇḍito
 yo vutto suvisuddhapadakkamo
suvisuddhaṃ asaṃkiṇṇaṃ nipuṇatthavinicchayaṃ
mahāvihāravāsīnaṃ samayaṃ avilomayaṃ
tassa  nissāya porāṇaṃ kathāmaggaṃ anākulaṃ
tantinayānugaṃ suddhaṃ karissāma
iti ākaṅkhamānassa saddhammassa ciraṭṭhitiṃ
vibhajantassa tassatthaṃ nisāmayatha sādhavoti
nidānādikathāvaṇṇanā
 svāyaṃ  yaṃ suttapadaṃ nissāya paṭṭhapīyati taṃ tāva nikkhipitvā tassa nidānādiniddhāraṇamukhena nānappakārato atthaṃ saṃvaṇṇetuṃ tiādi āraddhaṃ dhammaṃ saṃvaṇṇentena hi ādito tassa nidānaṃ vattabbaṃ tato payojanaṃ piṇḍattho padattho sambandho adhippāyo codanā sodhanaṃ vattabbaṃ tathā ceva ācariyena paṭipannaṃ ettha hi tiādi desanāya nidānapayojananiddhāraṇaṃ ntiādi piṇḍatthaniddhāraṇaṃ  tiādi padatthasambandhādhippāyavibhāvanā ntiādi codanā tato paraṃ sodhanaṃ samādhipaññākathāsupi eseva nayo kasmā panettha vissajjanagāthā ādimhi nikkhittā na pucchāgāthā pucchāpubbikā hi vissajjanāti vuccate  tadatthassa maṅgalabhāvato sāsanassa ādikalyāṇādibhāvavibhāvanato bhayādiupaddavanivāraṇena antarāyavidhamanato upari saṃvaṇṇetabbadhammasaṅgahato cāti veditabbaṃ
etthāha  kasmā panāyaṃ visuddhimaggakathā vatthupubbikā āraddhā na satthuthomanāpubbikāti vuccate  visuṃ asaṃvaṇṇanādibhāvato ādayo viya hi dīghanikāyādīnaṃ nāyaṃ visuṃ saṃvaṇṇanā na pakaraṇantaraṃ vā abhidhammāvatārasumatāvatārādi viya tāsaṃyeva pana sumaṅgalavilāsinīādīnaṃ visesabhūtā tenevāha tiādi  atha vā thomanāpubbikāpi cāyaṃ kathā na vatthupubbikāvāti daṭṭhabbaṃ sāsane hi vatthukittanaṃ na loke viya kevalaṃ hoti sāsanasampattikittanattā pana satthu aviparītadhammadesanābhāvavibhāvanena satthuguṇasaṃkittanaṃ ulliṅgantameva pavattati tathā hi vakkhati ettāvatā tisso sikkhātiādi nti ettha hi -saddena sabbasakadāgāmianāgāmino  viya sabbepi arahanto saṅgayhanti vibhāgassa anuddhaṭattā tena tiṇṇampi bodhisattānaṃ nibbedhabhāgiyā sīlādayo idha sīle patiṭṭhāyātiādivacanena saṅgahitāti daṭṭhabbaṃ tiṇṇampi hi nesaṃ carimabhave visesato saṃsārabhayikkhaṇaṃ yathāsakaṃ sīle patiṭṭhāya samathavipassanaṃ ussukkāpetvā taṇhājaṭāvijaṭanapaṭipatti ca samānāti atha vā so imaṃ vijaṭaye jaṭanti sādhāraṇavacanena sātisayaṃ niratisayañca taṇhājaṭāvijaṭanaṃ gahitaṃ tattha yaṃ niratisayaṃ savāsanappahānatāya tena satthu pahānasampadā kittitā hoti tannimittā ñāṇasampadā ca tadubhayena nānantarikatāya ānubhāvasampadādayopīti evampi thomanāpubbikāyaṃ kathāti veditabbaṃ atha vā thomanāpubbikā evāyaṃ kathāti daṭṭhabbaṃ sabbadhammesu appaṭihatañāṇacārotiādinā satthu thomanaṃ purakkhatvā saṃvaṇṇanāya āraddhattā sā panāyaṃ yasmā pucchantassa ajjhāsayānurūpaṃ byākaraṇasamatthatāya vibhāvanavasena pavattitā āciṇṇañcetaṃ ācariyassa yadidaṃ saṃvaṇṇetabbadhammānukūlaṃ saṃvaṇṇanārambhe satthu abhitthavanaṃ tasmā  iminā kāraṇena evamettha thomanā pavattitāti thomanākārassa vuccamānassa kāraṇaṃ uddharantena paṭhamaṃ vissajjanagāthaṃ nikkhipitvā tassā nidānacodanāmukhena pucchāgāthaṃ sarūpato ca atthato ca dassetvā tassā pucchāya aviparītabyākaraṇasamatthabhāvāvajotanaṃ bhagavato thomanaṃ purakkhatvā yathādhippetadhammasaṃvaṇṇanā katā tenāha sīle patiṭṭhāyātiādi tattha gāthāya attho parato āvi bhavissati
tiādīsu ti ayaṃ -saddo hetu parisamāpanādipadatthavipariyāyapakārāvadhāraṇanidassanādianekatthappabhedo tathā hesa ruppatīti kho bhikkhave tasmā rūpanti vuccatītiādīsu  hetumhi āgato tasmātiha me bhikkhave dhammadāyādā bhavatha mā āmisadāyādā atthi me tumhesu anukampā kinti me sāvakā dhammadāyādā bhaveyyuṃ no āmisadāyādātiādīsu  parisamāpane iti vā iti evarūpā naccagītavāditavisūkadassanā paṭiviratotiādīsu  ādiatthe māgaṇḍiyoti tassa brāhmaṇassa saṅkhā samaññā paññatti vohāro nāmaṃ  nāmakammaṃ nāmadheyyaṃ nirutti byañjanaṃ abhilāpotiādīsu  padatthavipariyāye iti kho bhikkhave sappaṭibhayo bālo appaṭibhayo paṇḍito saupaddavo bālo anupaddavo paṇḍito saupasaggo bālo anupasaggo paṇḍitotiādīsu  pakāre atthi idappaccayā jarāmaraṇanti iti puṭṭhena satā ānanda atthītissa vacanīyaṃ kiṃpaccayā jarāmaraṇanti iti ce vadeyya jātipaccayā jarāmaraṇanti iccassa vacanīyantiādīsu  avadhāraṇe sanniṭṭhāneti attho atthīti kho kaccāna ayameko anto natthīti kho kaccāna ayaṃ dutiyo antotiādīsu  nidassane idhāpi nidassane daṭṭhabbo pakāretipi vattuṃ vaṭṭateva paṭhamo pana iti-saddo parisamāpane daṭṭhabbo ti avadhāraṇe nti āsannapaccakkhavacanaṃ yathādhigatassa suttapadassa abhimukhīkaraṇato
nti ayaṃ -saddo saupasaggo anupasaggo ca vappanavāpasamīkaraṇakesohāraṇajīvitavuttipamuttabhāvapāvacanapavattitaajjhesanakathanādīsu dissati tathā hi ayaṃ 
gāvo  tassa pajāyanti khette vuttaṃ virūhati
vuttānaṃ phalamasnāti yo mittānaṃ na dubbhatīti 
ādīsu  vappane āgato no ca kho paṭivuttantiādīsu  aṭṭhadantakādīhi vāpasamīkaraṇe kāpaṭiko māṇavo daharo vuttasirotiādīsu  kesohāraṇe pannalomo paradattavutto migabhūtena cetasā viharatītiādīsu  jīvitavuttiyaṃ seyyathāpi nāma paṇḍupalāso bandhanā pavutto abhabbo haritatthāyātiādīsu  bandhanato pamuttabhāve yesamidaṃ etarahi porāṇaṃ mantapadaṃ gītaṃ pavuttaṃ samihitantiādīsu  pāvacanabhāvena pavattite loke pana vutto guṇo vutto pārāyanotiādīsu ajjhesane vuttaṃ kho  panetaṃ bhagavatā dhammadāyādā me bhikkhave bhavatha mā āmisadāyādātiādīsu  kathane idhāpi kathane eva daṭṭhabbo tasmā iti hi evameva idaṃ suttaṃ desitanti yathānikkhittaṃ gāthaṃ desitabhāvena nidasseti tassā vā desitākāraṃ avadhāreti
ti hetumhi nissakkaṃ ti vacanālaṅkāramattaṃ ubhayenāpi kāraṇaṃ pucchati nti yathāvuttaṃ suttapadaṃ paccāmasati nti pucchānimittaṃ tadatthassa attano buddhiyaṃ viparivattamānataṃ upādāya idanti vatvā puna bhagavatā bhāsitākāraṃ sandhāya etanti vuttaṃ sakalena panānena vacanena desanāya nidānaṃ jotitaṃ hoti parato tassā desakadesakālapaṭiggāhake vibhāvetuṃ tiādi vuttaṃ tattha ti anussavanatthe nipāto tena vuccamānassatthassa anu anu suyyamānataṃ dīpeti ti rattiyā ekasmiṃ koṭṭhāse majjhimayāmeti adhippāyo vessavaṇādayo viya apākaṭanāmadheyyattā  devo eva nti vicikicchāsallasamuddharaṇatthaṃ pucchīti yojanā saṃsayasamugghāṭatthanti ca iminā pañcasu pucchāsu ayaṃ vimaticchedanāpucchāti dasseti yena atthena taṇhā jaṭāti vuttā tameva atthaṃ dassetuṃ tiādi vuttaṃ sā hi aṭṭhasatataṇhāvicaritappabhedo attano avayavabhūto eva jālo etissā atthīti jālinīti vuccati
idānissā  jaṭākārena pavattiṃ dassetuṃ tiādi vuttaṃ tattha ti tassā pavattiṭṭhānamāha rūpādichaḷārammaṇavinimuttassa taṇhāvisayassa abhāvato ti kadāci rūpārammaṇe kadāci yāva dhammārammaṇe kadāci dhammārammaṇe kadāci yāva rūpārammaṇeti evaṃ heṭṭhā upari ca pavattivasena desanākkamena cettha heṭṭhupariyatā daṭṭhabbā kadāci kāmabhave kadāci rūpabhave kadāci arūpabhave kadāci vā arūpabhave kadāci kāmabhaveti evamettha heṭṭhupariyavasena pavatti veditabbā sabbasaṅkhārānaṃ khaṇe khaṇe bhijjanasabhāvattā aparāparuppatti ettha saṃsibbananti āha ti ti idaṃ yena sambandhena jaṭā viyāti jaṭāti  jaṭātaṇhānaṃ upamūpameyyatā taṃdassanaṃ ayaṃ hettha attho  yathā jālino veḷugumbassa sākhā kosasañcayādayo ca attanā attano avayavehi saṃsibbitā vinaddhā jaṭāti vuccanti evaṃ taṇhāpi saṃsibbanasabhāvenāti saṃsibbitaṭṭhenāti vā pāṭho attanāva attano saṃsibbitabhāvenāti attho ayaṃ hi taṇhā kosakārakimi viya attanāva attānampi saṃsibbantī pavattati tenāha bhagavā rūpataṇhā loke piyarūpaṃ sātarūpaṃ etthesā taṇhā uppajjamānā uppajjati ettha nivisamānā nivisatītiādi  ime sattā mama idanti pariggahitaṃ vatthuṃ attanibbisesaṃ maññamānā abbhantarimaṃ karonti abbhantarattho ca antosaddoti sakaparikkhāre uppajjamānāpi taṇhā antojaṭāti vuttā pabbajitassa pattādi gahaṭṭhassa hatthiādi sakaparikkhāro
attāti bhavati ettha abhimānoti  upādānakkhandhapañcakaṃ sarīranti keci mama attabhāvo sundaro asukassa viya mama attabhāvo bhaveyyāti vā ādinā sakaattabhāvādīsu taṇhāya uppajjamānākāro veditabbo attano cakkhādīni  attano paresañca rūpādīni  paresaṃ sabbāni vā saparasantatipariyāpannāni vā cakkhādīni  tathā rūpādīni  parittamahaggatabhavesu pavattiyāpi taṇhāya bhāvo veditabbo kāmabhavo hi kassacipi kilesassa avikkhambhitattā kathañcipi avimutto ajjhattaggahaṇassa visesapaccayoti ajjhattaṃ antoti ca vuccati tabbipariyāyato rūpārūpabhavo bahiddhā bahīti ca tenāha bhagavā ajjhattasaṃyojano puggalo bahiddhāsaṃyojano puggaloti  visayabhedena pavattiākārabhedena ca anekabhedabhinnampi taṇhaṃ  jaṭābhāvasāmaññena ekanti gahetvā ti vuttaṃ sā pana pajāti vuttasattasantānapariyāpannā eva hutvā punappunaṃ taṃ jaṭentī vinandhantī pavattatīti āha ti tathā hi paramatthato yadipi avayavabyatirekena samudāyo natthi ekadeso pana samudāyo nāma na hotīti avayavato samudāyaṃ bhinnaṃ katvā upamūpameyyaṃ dassento ti āha imaṃ jaṭanti sambandho tīsu dhātūsu ekampi asesetvā saṃsibbanena  tenassā mahāvisayataṃ vijaṭanassa ca sudukkarabhāvamāha ti iminā vijaṭayeti padaṃ sattiatthaṃ na vidhiādiatthanti dasseti
evaṃ antojaṭātiādinā puṭṭho pana assa devaputtassa imaṃ gāthamāhāti sambandho edisova imaṃ pañhaṃ vissajjeyyāti satthāraṃ guṇato dassento tiādimāha tattha ti atītādibhedabhinnesu sabbesu ñeyyadhammesu ti anavasesañeyyāvaraṇappahānena nissaṅgacārattā navihatañāṇapavattiko etena tīsu kālesu appaṭihatañāṇatāvibhāvanena ādito tiṇṇaṃ āveṇikadhammānaṃ gahaṇeneva tadekalakkhaṇatāya tadavinābhāvato ca bhagavato sesāveṇikadhammānampi gahitabhāvo veditabbo dibbanti kāmaguṇādīhi kīḷanti laḷanti tesu vā viharanti vijayasamatthatāyogena paccatthike vijetuṃ icchanti issariyadhanādisakkāradānaggahaṇaṃ taṃtaṃatthānusāsanañca karontā voharanti puññātisayayogānubhāvappattāya jutiyā jotanti yathādhippetañca visayaṃ appaṭighātena gacchanti yathicchitanipphādane ca sakkontīti  atha vā devanīyā taṃtaṃbyasananittharaṇatthikehi saraṇaṃ parāyaṇanti gamanīyā abhitthavanīyā vā sobhāvisesayogena kamanīyāti vā  te tividhā  sammutidevā upapattidevā visuddhidevāti bhagavā pana niratisayāya abhiññākīḷāya uttamehi dibbabrahmaariyavihārehi saparasantānagatapañcavidhamāravijayicchānipphattiyā cittissariyasattadhanādisammāpaṭipatti aveccapasādasakkāradānaggahaṇasaṅkhātena dhammasabhāvapuggalajjhāsayānurūpānusāsanīsaṅkhātena ca vohārātisayena paramāya paññāsarīrappabhāsaṅkhātāya jutiyā anaññasādhāraṇāya ñāṇasarīragatiyā māravijayasabbasabbaññuguṇaparahitanipphādanesu appaṭihatāya sattiyā ca samannāgatattā sadevakena lokena saraṇanti gamanīyato abhitthavanīyato bhattivasena kamanīyato ca sabbe  te deve tehi guṇehi abhibhuyya ṭhitattā tesaṃ devānaṃ seṭṭho uttamo devoti  sabbadevehi  pūjanīyataro devoti vā visuddhidevabhāvassa vā sabbaññuguṇālaṅkārassa vā adhigatattā aññesaṃ devānaṃ atisayena devoti 
aparimāṇāsu lokadhātūsu aparimāṇānaṃ sakkānaṃ mahābrahmānañca guṇābhibhavanato adhiko atisayo atirekataro vā sakko brahmā cāti  ñāṇappahānadesanāvisesesu sadevake loke kenaci avikkhambhanīyaṭṭhānatāya kutocipi utrastābhāvato catūhi vesārajjehi visāradoti  yaṃ sandhāya vuttaṃ sammāsambuddhassa te paṭijānato ime dhammā anabhisambuddhāti tatra vata maṃ samaṇo vā vesārajjappatto viharāmīti  ṭhānāṭhānañāṇādīhi dasahi ñāṇabalehi samannāgatattā  yaṃ sandhāya vuttaṃ idha tathāgato ṭhānañca ṭhānato aṭṭhānañca aṭṭhānato yathābhūtaṃ pajānātītiādi  yaṃ kiñci ñeyyaṃ nāma tattha sabbattheva anāvaṭañāṇatāya  tañca sabbaṃ samantato sabbākārato hatthatale āmalakaṃ viya paccakkhato dassanasamatthena ñāṇacakkhunā samannāgatattā  sabbaññūti attho imehi pana dvīhi padehi pacchimāni dve asādhāraṇañāṇāni gahitāni bhāgyavantatādīhi kāraṇehi  yaṃ panettha vattabbaṃ taṃ parato   vitthārato āgamissati
ettha ca sabbadhammesu appaṭihatañāṇacāroti iminā tiyaddhāruḷhānaṃ pucchānaṃ bhagavato byākaraṇasamatthatāya dassitāya kiṃ devatānampi pucchaṃ byākātuṃ samattho bhagavāti āsaṅkāya tannivattanatthaṃ devadevoti vuttaṃ devānaṃ atidevo sakko devānamindo devatānaṃ pañhaṃ vissajjeti tato imassa ko visesoti cintentānaṃ tannivattanatthaṃ sakkānaṃ atisakkoti vuttaṃ sakkenapi pucchitamatthaṃ sanaṅkumārādayo brahmāno vissajjenti tato imassa ko atisayoti cintentānaṃ tannivattanatthaṃ brahmānaṃ atibrahmāti vuttaṃ ayaṃ cassa viseso catuvesārajjadasabalañāṇehi pākaṭo jātoti dassanatthaṃ catu  dharoti vuttaṃ imāni ca ñāṇāni imassa ñāṇadvayassa adhigamena saheva siddhānīti dassanatthaṃ anāvaraṇañāṇo samantacakkhūti vuttaṃ tayidaṃ ñāṇadvayaṃ puññañāṇasambhārūpacayasiddhāya bhaggadosatāya siddhanti dassento bhagavāti avocāti evametesaṃ  padānaṃ gahaṇe payojanaṃ anupubbi ca veditabbā yaṃ panetaṃ pacchimaṃ anāvaraṇañāṇaṃ sabbaññutaññāṇanti ñāṇadvayaṃ taṃ atthato abhinnaṃ ekameva hi taṃ ñāṇaṃ visayapavattimukhena aññehi asādhāraṇabhāvadassanatthaṃ dvidhā katvā vuttaṃ anavasesasaṅkhatāsaṅkhatasammutidhammārammaṇatāya sabbaññutaññāṇaṃ tatthāvaraṇābhāvato nissaṅgacāramupādāya anāvaraṇañāṇantipi vuttaṃ yaṃ panettha vattabbaṃ taṃ parato   vakkhāma
 mahante sīlakkhandhādike esī gavesīti mahesi bhagavā tena ti vivaranto vitthārento nti aviparītaṃ nti sīlasamādhipaññādivibhāgaṃ nti aṭṭhakkhaṇavajjitena navamena khaṇena laddhabbattā suṭṭhu dullabhaṃ nti sīlādikkhandhattayasaṅgahaṃ ariyamaggo hi tīhi khandhehi saṅgahito sappadesattā nagaraṃ viya rajjena na tayo khandhā ariyamaggena nippadesattā vuttañhetaṃ na kho āvuso visākha ariyena aṭṭhaṅgikena maggena tayo khandhā saṅgahitā tīhi ca kho āvuso visākha khandhehi ariyo aṭṭhaṅgiko maggo saṅgahitoti  kilesacorehi aparipanthanīyatāya  antadvayaparivajjanato māyādikāyavaṅkādippahānato ca  sabbesaṃ saṃkilesadhammānaṃ māraṇavasena gamanato pavattanato nibbānassa magganato nibbānatthikehi maggitabbato ca ti nibbānāya visuddhibhāvāya vā arahattāyāti attho
ti evaṃ sīlavisuddhiādivisuddhiparamparāya adhigantabbo evarūpo evaṃkiccako evamatthoti yāthāvato anavabujjhantā sakalasaṃkilesato saṃsārato ca suddhiṃ vimuttiṃ kāmenti patthentīti -saddo sambhāvane tena na kevalaṃ sīlamattena parituṭṭhā atha kho visuddhikāmāpi samānāti dasseti ti imasmiṃ sāsane bhāvanāya yuttapayuttatāya  visuddhiṃ  uddissa payogaṃ parakkamaṃ karontāpi upāyassa anadhigatattā ti yojanā nti yogīnaṃ kāmañcāyaṃ visuddhimaggo samantabhaddakattā savanadhāraṇaparicayādipasutānaṃ sabbesampi pāmojjakaro yogīnaṃ pana sātisayaṃ pamodahetūti āha nti bāhirakanikāyantaraladdhīhi asammissatāya suṭṭhu visuddhavinicchayattā nti attano apassayabhūtaṃ nikāyaṃ dasseti  nti dhammasaṃvaṇṇanānayasannissitaṃ ettha ca tesaṃ pāmojjakaraṇantiādinā sabbasaṃkilesamalavisuddhatāya visuddhiṃ nibbānaṃ patthentānaṃ yogīnaṃ ekaṃsena tadāvahattā pāmojjakaro ñāṇuttarehi sammāpaṭipannehi adhiṭṭhitattā suṭṭhu sammā visuddhavinicchayo mahāvihāravāsīnaṃ kathāmaggoti dasseti  sakkaccaṃ nisāmayathāti yojetabbaṃ
ettha ca imissā dāni gāthāyāti iminā visuddhimaggabhāsanassa nissayaṃ kathitāya mahesināti iminā tassa pamāṇabhāvaṃ yathābhūtaṃ atthaṃ sīlādibhedananti iminā aviparītapiṇḍatthaṃ sudullabhaṃ yoginoti iminā nimittaṃ nti iminā payojanaṃ vaṇṇayanto atthaṃ suvisuddhavinicchayaṃ mahāvihāravāsīnaṃ desanānayanissitaṃ sakkaccanti ca iminā karaṇappakāraṃ dassetvā visuddhikāmā sabbepi nisāmayatha sādhavoti iminā tattha sakkaccasavane sādhujane niyojeti sādhukaṃ savanapaṭibaddhā hi sāsanasampatti
 vacanatthavibhāvanena paveditavisuddhimaggasāmaññatthassa visuddhimaggakathā vuccamānā abhiruciṃ uppādetīti padatthato visuddhimaggaṃ vibhāvetuṃ tiādi āraddhaṃ tattha ti yadidaṃ visuddhimaggaṃ bhāsissanti ettha visuddhimaggapadaṃ vuttaṃ tattha nti sabbehi rāgādimalehi sabbehi saṃkilesamalehi ca virahitaṃ vivittaṃ tato eva  sabbadā sabbathā ca visuddhanti attho yathāvuttaṃ visuddhiṃ maggati gavesati adhigacchati etenāti  tenāha ti visuddhimaggoti ca nippariyāyena lokuttaramaggo veditabbo tadupāyattā pana pubbabhāgamaggo tannissayo kathāpabandho ca tathā vuccati
svāyaṃ  visuddhimaggo satthārā desanāvilāsato veneyyajjhāsayato ca nānānayehi desito tesu ayameko nayo gahitoti dassetuṃ ntiādi āraddhaṃ tattha ti kismiñci sutte ti avadhāraṇena samathaṃ nivatteti so hi tassā paṭiyogī na sīlādi matta-saddena ca visesanivattiatthena savisesaṃ samādhiṃ nivatteti so upacārappanābhedo vipassanāyānikassa desanāti katvā na samādhimattaṃ na hi  khaṇikasamādhiṃ vinā vipassanā sambhavati vipassanāti ca tividhāpi anupassanā veditabbā na aniccānupassanāva na hi aniccadassanamattena saccābhisamayo sambhavati yaṃ pana gāthāyaṃ aniccalakkhaṇasseva gahaṇaṃ kataṃ taṃ yassa tadeva suṭṭhutaraṃ pākaṭaṃ hutvā upaṭṭhāti tādisassa vasena sopi hi itaraṃ lakkhaṇadvayaṃ vibhūtataraṃ katvā sammasitvā visesaṃ adhigacchati na aniccalakkhaṇameva
ti sabbe tebhūmakasaṅkhārā te hi sammasanīyā ti na niccā addhuvā ittarā khaṇabhaṅgurāti ti vipassanāpaññāya  sammasati  pacchā udayabbayañāṇādīnaṃ uppattiyā uttarakālaṃ ti tasmiṃyeva aniccākārato diṭṭhe sabbe saṅkhārāti vutte tebhūmake khandhapañcakasaṅkhāte dukkhe nibbindati nibbidāñāṇaṃ paṭilabhati ti esa nibbidānupassanāsaṅkhāto virāgādīnaṃ kāraṇabhūto nibbānassa adhigamūpāyo
ti samathavipassanāvasena nti cettha vipassanāya pādakabhūtaṃ jhānaṃ adhippetaṃ ti yasmiṃ puggale ti etthāyamattho  yo puggalo jhānaṃ pādakaṃ katvā vipassanaṃ paṭṭhapetvā taṃ ussukkāpeti ti so byattaṃ nibbānassa samīpe ekantato nibbānaṃ adhigacchatīti
nti maggacetanā sā hi apacayagāmitāya sattānaṃ suddhiṃ āvahati ti sammādiṭṭhi nti sammāvācākammantā nti sammāājīvo ti avasesā cattāro ariyamaggadhammā atha vā nti sammākammantassa gahaṇaṃ yā cāvuso visākha sammādiṭṭhi yo ca  sammāsaṅkappo ime dhammā paññākkhandhe saṅgahitāti  vacanato ti sammādiṭṭhisammāsaṅkappānaṃ gahaṇaṃ ti samādhi evaṃdhammā te bhagavanto ahesuntiādīsu  viya taggahaṇeneva yo cāvuso visākha sammāvāyāmo yā ca sammāsati yo ca sammāsamādhi ime dhammā samādhikkhandhe saṅgahitāti vacanato sammāvāyāmasatīnampi gahaṇaṃ daṭṭhabbaṃ nti sammāvācājīvānaṃ nti evarūpassa ariyapuggalassa jīvitaṃ uttamaṃ jīvitanti evamettha aṭṭhaṅgiko ariyamaggo vuttoti veditabbo
ti  sīlasamādhipaññāvīriyavasena ti samādānato pabhuti sabbakālaṃ ti catupārisuddhisīlasampadāya sampanno samannāgato ti lokiyalokuttarāya paññāya samannāgato ti taṃsampayuttena samādhinā suṭṭhu samāhito ti akusalānaṃ dhammānaṃ pahānāya kusalānaṃ dhammānaṃ upasampadāya paggahitavīriyo ti nibbānaṃ patipesitattatāya kāye ca jīvite ca nirapekkhacitto nti kāmoghādicatubbidhampi oghaṃ saṃsāramahoghameva vā
ti ekamaggo maggapariyāyo hi idha ayana-saddo tasmā ekapathabhūto ayaṃ bhikkhave maggo na dvedhāpathabhūtoti attho ekaṃ vā nibbānaṃ ayati gacchatīti ekāyano ekena vā gaṇasaṅgaṇikaṃ pahāya vivekaṭṭhena ayitabbo paṭipajjitabboti ekāyano ayanti tenāti vā ayano ekassa seṭṭhassa bhagavato ayanoti ekāyano tena uppāditattā ekasmiṃ vā imasmiṃyeva dhammavinaye ayanoti ekāyano ti rāgādimalehi abhijjhāvisamalobhādiupakkilesehi ca sattānaṃ visuddhatthāya visujjhanatthāya nti nipāto ye imeti attho pubbe saraṇalakkhaṇena maggaṭṭhena ca maggoti vuttasseva kāyādivisayabhedena catubbidhattā ti vuttaṃ ti ettha -saddena appamādābhiratiādīnaṃ saṅgaho veditabbo  appamādābhiratiādivasenāpi hi katthaci visuddhimaggo desito yathāha 
appamādarato bhikkhu pamāde bhayadassi vā
abhabbo parihānāya nibbānasseva santiketi 
ti tassaṃ gāthāyaṃ upari vuccamānā gāthāya vitthārasaṃvaṇṇanā niddesapaṭiniddesaṭṭhāniyā tato saṃkhittatarā atthavaṇṇanā uddesaṭṭhāniyāti āha ti yathāuddiṭṭhassa hi atthassa niddesapaṭiniddesā sukarā subodhā ca hontīti ti ettha ti kusalasīle yadipi katame ca thapati akusalā sīlātiādīsu akusalā dhammāpi sīlanti āgatā vuccamānāya pana cittapaññābhāvanāya adhiṭṭhānāyogyatāya kiriyasīlānampi asambhavo kuto itaresanti kusalasīlamevettha adhippetaṃ tiādīsu ti paripālento parivaḍḍhento vā sabbabhāgehi saṃvaranto  avītikkamanto cāti attho tathābhūto hi taṃ avijahanto tattha patiṭṭhito nāma hoti sīleti hi idaṃ ādhāre bhummaṃ ti duvidhā patiṭṭhā nissayūpanissayabhedato tattha upanissayapatiṭṭhā lokiyā itarā lokuttarā abhinditvā gahaṇe bhinditvā pana gahaṇe yathā lokiyacittuppādesu sahajātānaṃ purimapacchimānañca vasena nissayūpanissayapatiṭṭhā sambhavati evaṃ lokuttaresu heṭṭhimamaggaphalasīlavasena upanissayapatiṭṭhāpi sambhavati patiṭṭhāyāti ca padassa yadā upanissayapatiṭṭhā adhippetā tadā saddhaṃ upanissāyātiādīsu  viya purimakālakiriyāvasena attho veditabbo tenāha pubbeva kho panassa kāyakammaṃ vacīkammaṃ ājīvo suparisuddho hotīti  yadā pana nissayapatiṭṭhā adhippetā tadā cakkhuñca paṭiccātiādīsu  viya samānakālakiriyāvasena attho veditabbo sammāvācādayo hi attanā sampayuttānaṃ sammādiṭṭhiādīnaṃ sahajātavaseneva nissayapaccayā hontīti
narati  netīti  puriso yathā hi paṭhamapakatibhūto satto itarāya pakatiyā seṭṭhaṭṭhena puri ucce ṭhāne seti pavattatīti purisoti vuccati evaṃ nayanaṭṭhena naroti vuccati puttabhātubhūtopi hi puggalo mātujeṭṭhabhaginīnaṃ netuṭṭhāne tiṭṭhati pageva itaro itarāsaṃ narena yogato narassa ayanti vā nārī itthī sāpi cettha kāmaṃ taṇhājaṭāvijaṭanasamatthatā atthi padhānameva pana sattaṃ dassento naroti āha yathā satthā devamanussānanti  aṭṭhakathāyaṃ pana avibhāgena puggalapariyāyo ayanti dassetuṃ ti vuttaṃ ti vipākabhūtāya saha paññāya pavattatīti sapañño tāya hi ādito paṭṭhāya santānavasena bahulaṃ pavattamānāya ayaṃ satto savisesaṃ sapaññoti vattabbataṃ arahati vipākapaññāpi hi santānavisesanena bhāvanāpaññuppattiyā upanissayo hoti ahetukadvihetukānaṃ tadabhāvato sampajaññasaṅkhātāya ca taṃtaṃkiccakārikāya paññāya vasena sapaññoti vattuṃ vaṭṭati aṭṭhakathāyaṃ pana nipaka-saddena pārihārikapaññā gayhatīti vipākapaññāvasenevettha attho vutto ti kammajāya tihetukapaṭisandhiyaṃ paññāyāti evaṃ tihetuka-saddo paṭisandhi-saddena sambandhitabbo na paññā-saddena na hi paññā tihetukā atthi paṭisandhito pabhuti pavattamānā paññā paṭisandhiyaṃ paññāti vuttā taṃmūlakattā na paṭisandhikkhaṇe pavattā eva
cinteti  ārammaṇaṃ upanijjhāyatīti  samādhi so hi sātisayaṃ upanijjhānakicco na hi vitakkādayo vinā samādhinā tamatthaṃ sādhenti samādhi pana tehi vināpi sādhetīti paguṇabalavabhāvāpādanena paccayehi citaṃ tathā santānaṃ cinotītipi  samādhi paṭhamajjhānādivasena cittavicittatāya iddhividhādicittakaraṇena ca samādhi cittanti vināpi paropadesenassa cittapariyāyo labbhateva aṭṭhakathāyaṃ pana citta-saddo viññāṇe niruḷhoti katvā vuttaṃ ti yathāsabhāvaṃ pakārehi jānātīti  sā yadipi kusalādibhedato bahuvidhā bhāvayanti pana vacanato bhāvetabbā idhādhippetāti taṃ dassetuṃ nti vuttaṃ bhāvayanti ca idaṃ paccekaṃ  yojetabbaṃ cittañca bhāvayaṃ paññañca bhāvayanti tayidaṃ dvayaṃ kiṃ lokiyaṃ udāhu lokuttaranti lokuttaranti daṭṭhabbaṃ ukkaṭṭhaniddesato taṃ hi bhāvayamāno ariyamaggakkhaṇe taṇhājaṭaṃ samucchedavasena vijaṭetīti vuccati na lokiyaṃ nānantariyabhāvena panettha lokiyāpi gahitāva honti lokiyasamathavipassanāya vinā tadabhāvato samathayānikassa hi upacārappanāppabhedaṃ samādhiṃ itarassa khaṇikasamādhiṃ ubhayesampi vimokkhamukhattayaṃ vinā na kadācipi lokuttarādhigamo sambhavati tenāha ti tattha yadā lokiyā samathavipassanā adhippetā tadā bhāvayanti idaṃ bhāvanākiriyāya hetubhāvakathanaṃ bhāvanāhetūti attho taṃbhāvanāhetukā hi vijaṭanakiriyāti yadā pana lokuttarā adhippetā tadā kevalaṃ vattamānabhāvaniddeso tadubhayabhāvanāsamakālameva hi taṇhājaṭāvijaṭanaṃ
ti idaṃ yathāvuttabhāvanāya upakārakadhammakittanaṃ kammaṭṭhānaṃ anuyuñjantassa hi vīriyaṃ sati sampajaññanti ime tayo dhammā bahūpakārā vīriyūpatthaddhañhi kammaṭṭhānaṃ satisampajaññānupālitaṃ na paripatati upari ca visesaṃ āvahati patiṭṭhāsiddhiyā cettha saddhāsiddhi saddhūpanissayattā sīlassa vīriyādisiddhiyā ca na hi saddheyyavatthuṃ asaddahantassa yathāvuttavīriyādayo sambhavanti tathā samādhipi yathā hi hetubhāvato vīriyādīhi saddhāsiddhi evaṃ phalabhāvato tehi samādhisiddhi vīriyādīsu hi sampajjamānesu samādhi sampannova hoti asamāhitassa tadabhāvato kathaṃ panettha satisiddhi nipakaggahaṇato tikkhavisadabhāvappattā hi sati nepakkanti vuccati yathāha paramena satinepakkena samannāgatoti aṭṭhakathāyaṃ pana nepakkaṃ paññāti ayamattho dassito taggahaṇeneva  satipi gahitāva hoti na hi sativirahitā paññā atthīti apare pana sapaññoti imināva pārihārikapaññāpi gayhatīti nipakoti padassa satoti atthaṃ vadanti yadipi kilesānaṃ pahānaṃ ātāpanaṃ taṃ sammādiṭṭhiādīnampi attheva ātappasaddo viya pana ātāpasaddo vīriyeyeva  niruḷhoti āha ti atha vā paṭipakkhappahāne sampayuttadhammānaṃ abbhussahanavasena pavattamānassa vīriyassa sātisayaṃ tadātāpananti vīriyameva tathā vuccati na aññe dhammā ti cāyamīkāro pasaṃsāya atisayassa vā dīpako ti vā-saddopi tadattho eva daṭṭhabbo tena sammappadhānasamaṅgitā vuttā hoti tenāha ti ātāpanaggahaṇena cettha ārambha dhātumāha ādito vīriyārambhoti katvā paritāpanaggahaṇena nikkamaparakkamadhātuyo sabbaso paṭipakkhato nikkhantataṃ uparūpari visesappattiñca upādāya nipayati visoseti paṭipakkhaṃ tato vā attānaṃ nipāti rakkhatīti  sampajāno kammaṭṭhānassa pariharaṇe niyuttāti 
abhikkamādīni sabbakiccāni sātthakasampajaññādivasena paricchijja netīti  kammaṭṭhānassa vā uggaho paripucchā bhāvanārambho manasikāravidhi tattha ca sakkaccakāritā sātaccakāritā sappāyakāritā nimittakusalatā pahitattatā antarāasaṅkoco indriyasamattapaṭipādanā vīriyasamatāpādanaṃ vīriyasamatāyojananti evamādīnaṃ sabbesaṃ kiccānaṃ pariṇāyikā ti sādhāraṇato bhikkhulakkhaṇakathanena paṭipattiyāva bhikkhubhāvo na bhikkhakabhinnapaṭadharādibhāvenāti dasseti evaṃ hi katakiccānaṃ sāmaṇerādīnaṃ paṭipannānañca apabbajitānampi saṅgaho kato hoti idha pana paṭipajjanakavasena attho veditabbo bhindati pāpake akusale dhammeti vā ti yo naro sappañño sīle patiṭṭhāya ātāpī nipako cittaṃ paññañca bhāvayanti vutto so bhikkhu imaṃ taṇhājaṭaṃ vijaṭayeti sambandho idāni tampi vijaṭanaṃ veḷugumbavijaṭanena upametvā dassetuṃ gāthāya yathāvutte sīlādidhamme iminā ca sīlenātiādinā paccāmasati tattha yasmā yogāvacarasantānagatā nānākkhaṇikā missakā sīlādidhammā gāthāya gahitā tasmā te ekaccaṃ gaṇhanto ti āha na hi te cha dhammā ekasmiṃ santāne ekasmiṃ khaṇe  labbhanti yasmā ca puggalādhiṭṭhānena gāthā bhāsitā tasmā puggalādhiṭṭhānameva upamaṃ dassento tiādimāha  tattha nti suṭṭhu nisitaṃ ativiya tikhiṇanti attho satthassa nisānasilāyaṃ nisitatarabhāvakaraṇaṃ bāhubalena cassa ukkhipananti ubhayampetaṃ atthāpannaṃ katvā upamā vuttāti tadubhayaṃ upameyye dassento ti āha samādhiguṇena hi paññāya tikkhabhāvo tenāha bhagavā samāhito yathābhūtaṃ pajānātīti  vīriyañcassā upatthambhakaṃ paggaṇhanato ti vijaṭetuṃ sakkuṇeyya vuṭṭhānagāminivipassanāya hi vattamānāya yogāvacaro taṇhājaṭaṃ vijaṭetuṃ samattho nāma vijaṭanaṃ cettha samucchedavasena pahānanti āha ti dakkhiṇaṃ arahatīti dakkhiṇeyyo aggo ca so dakkhiṇeyyo cāti  aggā vā dakkhiṇā aggadakkhiṇā taṃ arahatīti 
ti tassaṃ gāthāyaṃ nti naroti ca bhikkhūti ca vutto yogāvacaro puna ti tassaṃ paññāyaṃ ti bhikkhuno kattari cetaṃ sāmivacanaṃ anenāti attho  visesādhānassa tihetukapaṭisandhipaññāya abhāvato tenāha ti ti yoginā bhāvanāyaṃ satatapavattitavīriyatāya ti yathāvuttanepakkasaṅkhātapaññāvasena yaṃ kiñci kattabbaṃ tassa sabbassa sampajānavaseneva karaṇasīlo tattha vā sampajānakāro etassa atthi sampajānassa vā asammohassa kārako uppādakoti sampajānakārī tena ti assaṃ gāthāyaṃ sīlādisampādane vīriyassa tesaṃ aṅgabhāvato taṃ visuṃ aggahetvā ti vuttaṃ
visuddhimaggaṃ dassetīti avibhāgato desanāya piṇḍatthaṃ vatvā puna taṃ vibhāgato dassetuṃ tiādi vuttaṃ tattha ti ettakāya desanāya ti sikkhitabbaṭṭhena sikkhā sikkhanaṃ cettha āsevanaṃ daṭṭhabbaṃ sīlādidhammehi saṃvaraṇādivasena āsevanto te sikkhatīti  vuccati nti paṭipattisāsanaṃ  balavakāraṇaṃ  anupagamanaṃ  bhāvanā ti pahāyakapaṭipakkho yadipi gāthāyaṃ sīleti sāmaññato vuttaṃ na adhisīleti taṃ pana taṇhājaṭāvijaṭanassa patiṭṭhābhūtaṃ adhippetanti āha ti bhavagāmi hi sīlaṃ sīlameva vibhavagāmi  sīlaṃ adhisīlasikkhā sāmaññajotanā hi visese avatiṭṭhatīti esa nayo sesasikkhāsupi
ti adhisīlasikkhābhūtena sīlena taṃ hi anaññasādhāraṇatāya sāsanassa ādikalyāṇataṃ pakāseti na yamaniyamādimattaṃ tena vuttaṃ nti ca nti maggakusalānaṃ nti vā anavajjānaṃ tena ariyaphaladhammānampi saṅgaho siddho hoti nti sabbassāpi sāvajjassa akiriyā anajjhāpajjanaṃ etena cārittavārittabhedassa sabbassa sīlassa gahaṇaṃ kataṃ hoti kattabbākaraṇampi hi sāvajjamevāti ti gāthāyaṃ vuttasamādhipaññānaṃ ādimhi vacanato ādibhāvo cassa tammūlakattā uttarimanussadhammānaṃ ādīnaṃ vā vacanaṃ ādivacanaṃ ādisaddena cettha sīlaṃ samādhi paññā ca vimutti ca anuttarāti  evamādīnaṃ saṅgaho daṭṭhabbo sīlassa visuddhattā vippaṭisārādihetūnaṃ dūrīkaraṇato avippaṭisārādiguṇāvahaṃ avippaṭisārādiguṇāvahattāti etena na kevalaṃ sīlassa kalyāṇatāva vibhāvitā atha kho ādibhāvopīti daṭṭhabbaṃ tathā hissa   avippaṭisārādīnaṃ vimuttiñāṇapariyosānānaṃ paramparapaccayatā vuttā ti adhicittasikkhābhūtena samādhinā sakalaṃ sāsanaṃ saṅgahetvā pavattāya gāthāya ādipadena ādimhi paṭipajjitabbassa sīlassa tatiyapadena pariyosāne paṭipajjitabbāya paññāya gahitattā majjhe paṭipajjitabbo samādhi pārisesato dutiyapadena gayhatīti ti vuttaṃ na kusalasaddassa samādhipariyāyattā pubbūpanissayavato hi samāhitatādiaṭṭhaṅgasamannāgamena abhinīhārakkhamatā samādhissa iddhividhādiguṇāvahattaṃ aggamaggapaññāya adhigatāya yadatthaṃ pabbajati taṃ pariyositanti  tenāha bhagavā sikkhānisaṃsamidaṃ bhikkhave brahmacariyaṃ vussati saddhādhipateyyaṃ paññuttaraṃ vimuttisāranti  sakaṃ cittaṃ sacittaṃ sacittassa sabbaso kilesānaṃ samucchindanena visodhanaṃ  evaṃ pana paññākicce matthakappatte uttari karaṇīyābhāvato sāsanassa paññuttaratā veditabbā ti yādiso iṭṭhesu lābhādīsu ca anunayābhāvato tādiso aniṭṭhesu alābhādīsu ca paṭighābhāvato tato eva vā yādiso anāpāthagatesu iṭṭhāniṭṭhesu tādiso āpāthagatesupīti  tassa bhāvo  tassa āvahanato ti  vātahetu ti na calati ti na phandanti kuto calananti adhippāyo
ti yathā sīlādayo adhisīlasikkhādīnaṃ pakāsakā tathā tevijjatādīnaṃ upanissayassāti tesaṃ pakāsanākārūpasaṃhārattho tathā-saddo yasmā sīlaṃ visujjhamānaṃ satisampajaññabalena kammassakatañāṇabalena ca saṃkilesamalato visujjhati pāripūriñca gacchati tasmā sīlasampadā sijjhamānā upanissayasampattibhāvena satibalaṃ ñāṇabalañca paccupaṭṭhapetīti tassā vijjattayūpanissayatā veditabbā sabhāgahetusampādanato satinepakkena hi pubbenivāsavijjāsiddhi sampajaññena sabbakiccesu sudiṭṭhakāritāparicayena cutūpapātañāṇānubandhāya dutiyavijjāsiddhi vītikkamābhāvena saṃkilesappahānasabbhāvato vivaṭṭūpanissayatāvasena ajjhāsayasuddhiyā tatiyavijjāsiddhi puretaraṃ siddhānaṃ samādhipaññānaṃ pāripūriṃ vinā sīlassa āsavakkhayañāṇūpanissayatā sukkhavipassakakhīṇāsavehi dīpetabbā samādhipaññā viya abhiññāpaṭisambhidānaṃ sīlaṃ na sabhāgahetūti katvā vuttaṃ nti samāhito yathābhūtaṃ pajānātīti  vacanato samādhisampadā chaḷabhiññatāya upanissayo paññā viya paṭisambhidānaṃ samādhi na sabhāgahetūti vuttaṃ nti yogā ve jāyate bhūrīti  vacanato pubbayogena garuvāsadesabhāsākaosallauggahaparipucchādīhi ca paribhāvitā paññāsampatti paṭisambhidāpabhedassa upanissayo  paccekabodhisammāsambodhiyopi paññāsampattisannissayāti paññāya anadhigantabbassa visesassa abhāvato tassā ca paṭisambhidāpabhedassa ekantikakāraṇato heṭṭhā viya na tato paranti avatvā ti vuttaṃ
ettha ca sīlasampattiñhi nissāyāti vuttattā yassa samādhivijambhanabhūtā anavasesā cha abhiññā na ijjhanti tassa ukkaṭṭhaparicchedavasena na samādhisampadā atthīti satipi vijjānaṃ abhiññekadesabhāve sīlasampattisamudāgatā eva tisso vijjā gahitā yathā hi paññāsampattisamudāgatā catasso paṭisambhidā upanissayasampannassa maggeneva ijjhanti maggakkhaṇe eva tāsaṃ paṭilabhitabbato evaṃ sīlasampattisamudāgatā tisso vijjā samādhisampattisamudāgatā ca cha abhiññā upanissayasampannassa maggeneva ijjhantīti maggādhigameneva  tāsaṃ adhigamo veditabbo paccekabuddhānaṃ sammāsambuddhānañca paccekabodhisammāsambodhisamadhigamasadisā hi imesaṃ ariyānaṃ ime visesādhigamāti vinayasuttābhidhammesu sammāpaṭipattiyā tevijjatādīnaṃ upanissayatāpi yathāvuttavidhinā veditabbā
sampannasīlassa kāmasevanābhāvato sīlena paṭhamantavivajjanaṃ vuttaṃ yebhuyyena hi sattā kāmahetu pāṇātipātādivasenāpi asuddhapayogā honti jhānasukhalābhino kāyakilamathassa sambhavo eva natthīti samādhinā dutiyantavivajjanaṃ vuttaṃ jhānasamuṭṭhānapaṇītarūpaphuṭakāyattā ti maggapaññāya ukkaṭṭhaniddesena hi ekaṃsato ariyamaggova majjhimā paṭipatti nāma evaṃ santepi lokiyapaññāvasenapi antadvayavivajjanaṃ vibhāvetabbaṃ
sīlaṃ taṃsamaṅgino kāmasugatīsuyeva nibbattāpanato catūhi apāyehi vimuttiyā kāraṇanti āha ti na hi pāṇātipātādipaṭivirati duggatiparikilesaṃ āvahati samādhi taṃsamaṅgino mahaggatabhūmiyaṃyeva nibbattāpanena sakalakāmabhavato vimocetīti vuttaṃ ti na hi kāmāvacarakammassa anubalappadāyīnaṃ kāmacchandādīnaṃ vikkhambhakaṃ jhānaṃ kāmadhātuparikilesāvahaṃ hoti na cettha upacārajjhānaṃ nidassetabbaṃ appanāsamādhissa  adhippetattā nāpi sīleneva atikkamitabbassa apāyabhavassa samādhinā atikkamitabbatāti vacanokāso sugatibhavampi atikkamantassa duggatisamatikkamane kā kathāti ti kāmabhavādīnaṃ navannampi bhavānaṃ samatikkamanupāyo sīlasamādhīhi atikkantāpi bhavā anatikkantā eva kāraṇassa apahīnattā paññāya panassa suppahīnattā te samatikkantā eva
ti dīpālokeneva tamassa puññakiriyavatthugatena tena tena kusalaṅgena tassa tassa akusalaṅgassa pahānavasena ti upacārappanābhedena samādhinā pavattinivāraṇena ghaṭappahāreneva jalatale sevālassa tesaṃ tesaṃ nīvaraṇādidhammānaṃ pahānavasena ti ariyamaggapaññāya ti catunnaṃ ariyamaggānaṃ bhāvitattā taṃtaṃmaggavato attano santāne diṭṭhigatānaṃ pahānāyātiādinā  vuttassa  samudayapakkhiyassa kilesagaṇassa accantaṃ appavattisaṅkhātasamucchindanappahānavasena
ti saṃkilesadhammānaṃ kammakilesānaṃ vā yo kāyavacīdvāresu vītikkamo ajjhācāro tassa paṭipakkho  avītikkamasabhāvattā sīlassa okāsādānavasena kilesānaṃ citte kusalappavattiṃ pariyādiyitvā uṭṭhānaṃ  taṃ samādhi vikkhambhetīti āha ti samādhissa pariyuṭṭhānappahāyakattā appahīnabhāvena santāne anu anu sayanato kāraṇalābhe uppattirahā  te pana anurūpaṃ kāraṇaṃ laddhā uppajjanārahā thāmagatā kāmarāgādayo satta kilesā veditabbā te ariyamaggapaññāya sabbaso pahīyantīti āha ti
kāyaduccaritādi duṭṭhu caritaṃ kilesehi vā dūsitaṃ caritanti  tameva yattha uppannaṃ taṃ santānaṃ saṃkileseti vibādhati upatāpeti cāti  tassa visodhanaṃ sīlena tadaṅgavasena pahānaṃ vītikkamapaṭipakkhattā sīlassa taṇhāsaṃkilesassa visodhanaṃ vikkhambhanavasena  pahānaṃ pariyuṭṭhānapaṭipakkhattā samādhissa taṇhāya cassa ujuvipaccanikabhāvato diṭṭhisaṃkilesassa visodhanaṃ samucchedavasena pahānaṃ anusayapaṭipakkhattā paññāya diṭṭhigatānañca ayāthāvagāhīnaṃ yāthāvagāhiniyā paññāya ujuvipaccanikabhāvato
nti upanissayapaccayo ti maggabrahmacariyassa ādibhūtattā ādibrahmacariyakānaṃ pārājikasaṅghādisesasaṅkhātānaṃ mahāsīlasikkhāpadānaṃ avītikkamanato khuddānukhuddakānaṃ āpajjane sahasāva tehi vuṭṭhānena sīlesu yaṃ kattabbaṃ taṃ paripūraṃ samatthaṃ karotīti ti sīlesu paripūrakārīti etaṃ upasaṃharati tathā-saddena ete hi dve ariyā samādhipāripanthikānaṃ kāmarāgabyāpādānaṃ paññāpāripanthikassa saccapaṭicchādakamohassa sabbaso asamūhatattā samādhiṃ paññañca bhāventāpi samādhipaññāsu yaṃ kattabbaṃ taṃ mattaso pamāṇena padesamattameva karontīti samādhismiṃ paññāya ca mattaso kārino sīlesu paripūrakārinoicceva vuccanti anāgāmī  pana kāmarāgabyāpādānaṃ samucchinnattā  arahā sabbaso sammohassa susamūhatattā 
vuttaṃ hetaṃ bhagavatā  
idha bhikkhave bhikkhu sīlesu paripūrakārī hoti samādhismiṃ mattaso kārī paññāya mattaso kārī so yāni tāni khuddānukhuddakāni sikkhāpadāni tāni āpajjatipi vuṭṭhātipi taṃ kissa hetu na hi mettha bhikkhave abhabbatā vuttā yāni ca kho tāni sikkhāpadāni ādibrahmacariyakāni brahmacariyasāruppāni tattha dhuvasīlo ca hoti ṭhitasīlo ca samādāya sikkhati sikkhāpadesu so tiṇṇaṃ saṃyojanānaṃ parikkhayā sotāpanno hoti avinipātadhammo niyato sambodhiparāyaṇo idha pana bhikkhave bhikkhu sīlesu so tiṇṇaṃ saṃyojanānaṃ parikkhayā rāgadosamohānaṃ tanuttā sakadāgāmī hoti sakideva imaṃ lokaṃ āgantvā dukkhassantaṃ karoti idha pana bhikkhave bhikkhu sīlesu paripūrakārī  hoti samādhismiṃ paripūrakārī paññāya mattaso kārī so yāni tāni sikkhati sikkhāpadesu so pañcannaṃ orambhāgiyānaṃ anāvattidhammo tasmā lokā idha pana bhikkhave bhikkhu sīlesu paripūrakārī hoti samādhismiṃ paripūrakārī paññāya paripūrakārī so yāni tāni khuddānukhuddakāni sikkhati sikkhāpadesu so āsavānaṃ khayā upasampajja viharatīti
kathanti pucchitvā sikkhādike vibhajitvā vuttamevatthaṃ nigametuṃ ntiādi vuttaṃ tattha ti tayo vivekā tīṇi kusalamūlāni tīṇi vimokkhamukhāni tīṇi indriyānīti evamādayo sikkhattikādīhi aññe ca guṇattikā ti yādisakā sikkhattikādayo idha sīlādīhi pakāsitā honti edisā
ettha hi vivaṭṭasannissitassa sīlassa idhādhippetattā sīlena kāyaviveko pakāsito hoti samādhinā cittaviveko paññāya upadhiviveko tathā sīlena adoso kusalamūlaṃ pakāsitaṃ hoti titikkhappadhānatāya aparūpaghātasabhāvatāya ca sīlassa samādhinā alobho  kusalamūlaṃ lobhapaṭipakkhato alobhapadhānatāya ca samādhissa paññāya pana amohoyeva sīlena ca animittavimokkhamukhaṃ pakāsitaṃ hoti adosappadhānaṃ hi sīlasampadaṃ nissāya dose ādīnavadassino aniccānupassanā sukheneva ijjhati aniccānupassanā ca animittavimokkhamukhaṃ samādhinā appaṇihitavimokkhamukhaṃ paññāya suññatavimokkhamukhaṃ alobhappadhānaṃ hi kāmanissaraṇaṃ samādhisampadaṃ nissāya kāmesu ādīnavadassino dukkhānupassanā sukheneva ijjhati dukkhānupassanā ca appaṇihitavimokkhamukhaṃ paññāsampadaṃ nissāya anattānupassanā sukheneva ijjhati anattānupassanā ca suññatavimokkhamukhaṃ tathā sīlena anaññātaññassāmītindriyaṃ pakāsitaṃ hoti taṃ hi sīlesu paripūrakārino aṭṭhamakassa indriyaṃ samādhinā aññindriyaṃ taṃ hi ukkaṃsagataṃ samādhismiṃ paripūrakārino anāgāmino aggamaggaṭṭhassa ca indriyaṃ paññāya aññātāvindriyaṃ pakāsitaṃ hoti taduppattiyā hi arahā paññāya paripūrakārīti iminā nayena aññe ca evarūpā guṇattikā sīlādīhi pakāsetabbā
