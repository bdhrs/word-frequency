

 vattakkhandhake ti iminā upacārasīmasamīpaṃ dasseti tasmā upacārasīmaṃ patvā upāhanāomuñcanādi sabbaṃ kātabbaṃ ti upāhanadaṇḍakena  gahetvā ti sannipatanti nti pattharitabbaṃ ti gocaragāmo āsanne udāhu dūre kālasseva piṇḍāya caritabbaṃ udāhu divāti evaṃ bhikkhācāro pucchitabbo  nāma micchādiṭṭhikānaṃ vā gāmo paricchinnabhikkho vā gāmo yattha ekassa vā dvinnaṃ vā bhikkhā diyyati sopi pucchitabbo nti kiṃ imissā pokkharaṇiyā pānīyaṃyeva pivanti nahānādiparibhogampi karontīti evaṃ pānīyañceva paribhojanīyañca pucchitabbaṃ kesuci ṭhānesu vāḷamigā vā amanussā vā honti tasmā kaṃ kālaṃ pavisitabbaṃ kaṃ kālaṃ nikkhamitabbanti pucchitabbaṃ
ti bahi nikkhamantassa ahino vā amanussassa vā maggaṃ datvā ṭhitena nilloketabbo ti yadi sakkoti sabbo vihāro sodhetabbo asakkontena attano vasanokāso jaggitabbo sabbaṃ sodhetuṃ sakkontassa pana dassite vihārasodhanavatte vinicchayo mahākhandhake vuttanayeneva veditabbo


 āvāsikavatte   nti evamādi sabbaṃ vuḍḍhatare āgate cīvarakammaṃ vā navakammaṃ vā ṭhapetvāpi kātabbaṃ cetiyaṅgaṇaṃ sammajjantena sammajjaniṃ nikkhipitvā tassa vattaṃ kātuṃ ārabhitabbaṃ paṇḍito hi  āgantuko sammajjāhi tāva cetiyaṅgaṇanti vakkhati gilānabhesajjaṃ karontena pana sace nātiāturo gilāno hoti bhesajjaṃ akatvā vattameva kātabbaṃ mahāgilānassa pana bhesajjameva kātabbaṃ paṇḍito hi āgantuko karohi tāva bhesajjanti vakkhati pānīyena pucchantena sace sakiṃ ānītaṃ pānīyaṃ sabbaṃ pivati  puna ānemīti pucchitabboyeva apica bījanenapi bījitabbo bījantena sakiṃ pādapiṭṭhiyaṃ bījitvā sakiṃ majjhe sakiṃ sīse bījitabbaṃ alaṃ hotūti vuttena tato mandataraṃ bījitabbaṃ puna alanti vuttena tato mandataraṃ bījitabbaṃ tatiyavāraṃ vuttena bījanī ṭhapetabbā pādāpissa dhovitabbā dhovitvā sace attano telaṃ atthi tena makkhetabbā no ce atthi tassa santakena makkhetabbā upāhanāpuñchanaṃ pana attano rucivasena kātabbaṃ teneva hettha sace ussahatīti vuttaṃ tasmā upāhanā apuñchantassāpi anāpatti kattha mayhaṃ senāsanaṃ pāpuṇātīti pucchitena senāsanaṃ paññapetabbaṃ etaṃ tumhākaṃ senāsanaṃ pāpuṇātīti evaṃ ācikkhitabbanti attho papphoṭetvā hi pattharituṃ pana vaṭṭatiyeva
navakassa vatte  nti etaṃ pānīyaṃ gahetvā pivāhīti ācikkhitabbaṃ paribhojanīyepi eseva nayo sesaṃ purimasadisameva mahāāvāsepi attano santikaṃ sampattassa āgantukassa vattaṃ akātuṃ na labhati


 gamikavattesu nti senāsanakkhandhake vuttaṃ mañcapīṭhādi  rajanabhājanādi sabbaṃ tattha vuttappabhedameva taṃ sabbaṃ aggisālāya vā aññatarasmiṃ vā guttaṭṭhāne  paṭisāmetvā gantabbaṃ anovassake pabbhārepi ṭhapetuṃ vaṭṭati nti ettha yaṃ pāsāṇapiṭṭhiyaṃ vā pāsāṇatthambhesu vā katasenāsanaṃ yattha upacikā nārohanti taṃ anāpucchantassāpi anāpatti tiādi upacikānaṃ uppattiṭṭhāne paṇṇasālādisenāsane kattabbākāradassanatthaṃ vuttaṃ nti ayaṃ ajjhokāse ṭhapitamhi ānisaṃso ovassakagehe pana tiṇesu ca  mattikāpiṇḍesu ca upari patantesu mañcapīṭhānaṃ aṅgānipi vinassanti


 anumodanavatthusmiṃ ti sampannaṃ ahosi ti saṅghattherena anumodanatthāya nisinne heṭṭhā paṭipāṭiyā catūhi nisīditabbaṃ anuthere nisinne mahātherena ca heṭṭhā ca tīhi nisīditabbaṃ pañcame nisinne upari catūhi nisīditabbaṃ saṅghattherena heṭṭhā daharabhikkhusmiṃ ajjhiṭṭhepi saṅghattherato paṭṭhāya catūhi nisīditabbameva sace pana anumodako bhikkhu gacchatha bhante āgametabbakiccaṃ natthīti vadati gantuṃ vaṭṭati mahātherena gacchāma āvusoti vutte gacchathāti vadati evampi vaṭṭati bahigāme āgamessāmāti ābhogaṃ katvāpi bahigāmaṃ gantvā attano nissitake tumhe tassa āgamanaṃ āgamethāti vatvāpi gantuṃ vaṭṭatiyeva sace pana manussā attano rucikena ekena anumodanaṃ kārenti neva tassa anumodato āpatti na mahātherassa bhāro hoti upanisinnakathāyameva hi manussesu kathāpentesu mahāthero āpucchitabbo mahātherena ca anumodanāya ajjhiṭṭhova āgametabboti idamettha lakkhaṇaṃ ti sañjātavacco vaccapīḷitoti adhippāyo


 bhattaggavatte  antogāmo vā hotu vihāro vā manussānaṃ parivesanaṭṭhānaṃ gacchantena cīvaraṃ pārupitvā kāyabandhanaṃ bandhanameva vaṭṭatīti aṭṭhakathāsu vuttaṃ ti there bhikkhū atiallīyitvā na nisīditabbaṃ sace mahātherassa nisinnāsanena samakaṃ āsanaṃ hoti bahūsu āsanesu sati ekaṃ dve āsanāni ṭhapetvā nisīditabbaṃ bhikkhū gaṇetvā paññattāsanesu anisīditvā mahātherena nisīdāti vuttena nisīditabbaṃ no ce mahāthero vadati idaṃ bhante āsanaṃ uccanti vattabbaṃ nisīdāti  vutte nisīditabbaṃ sace pana evaṃ āpucchitepi na vadati nisīdantassa anāpatti mahātherasseva āpatti navako hi evarūpe āsane anāpucchā nisīdanto āpajjati thero āpucchite ananujānanto ti na saṅghāṭiṃ avattharitvā nisīditabbaṃ
ti pattadhovanaudakaṃ sandhāya vuttaṃ dakkhiṇodakaṃ pana purato ādhārake pattaṃ ṭhapetvā gahetabbaṃ nti udakasaddaṃ akarontena
ti yathā sūpassa okāso hoti evaṃ mattāya odano gaṇhitabboti attho ti idaṃ na kevalaṃ sappiādīsuyeva odanepi vattabbaṃ sappiādīsu pana yaṃ appaṃ hoti ekassa vā dvinnaṃ vā anurūpakaṃ taṃ sabbesaṃ samakaṃ sampādehīti vutte manussānaṃ vihasā hoti tasmā tādisaṃ sakiṃ vā dvikkhattuṃ vā gahetvā sesaṃ na gahetabbaṃ
nti idaṃ yaṃ paricchinnabhikkhukaṃ bhattaggaṃ yattha manussā sabbesaṃ pāpetvā dātukāmā honti taṃ sandhāya vuttaṃ yaṃ pana mahābhattaggaṃ hoti yattha ekasmiṃ padese bhuñjanti ekasmiṃ padese udakaṃ diyyati tattha yathāsukhaṃ bhuñjitabbaṃ
nti idaṃ hatthadhovanaudakaṃ sandhāya vuttaṃ antarā pipāsitena pana gale vilaggāmisena vā pānīyaṃ pivitvā hatthā na dhovitabbā sace manussā dhovatha bhante pattañca hatthe cāti vadanti bhikkhū vā tumhe udakaṃ gaṇhathāti vadanti vaṭṭati
ti  bhattaggato uṭṭhāya nivattantena saṅghena evaṃ nivattitabbanti dasseti kathaṃ ti sabbaṃ daṭṭhabbaṃ sambādhesu hi gharesu mahātherānaṃ nikkhamanokāso na hoti tasmā evaṃ vuttaṃ evaṃ nivattantehi pana navakehi gehadvāre ṭhatvā theresu nikkhantesu paṭipāṭiyā gantabbaṃ sace pana mahātherā dhure nisinnā honti navakā antogehe  therāsanato paṭṭhāya paṭipāṭiyā eva nikkhamitabbaṃ kāyena kāyaṃ aghaṭṭentena yathā antarena manussā gantuṃ sakkonti evaṃ viraḷāya paṭipāṭiyā gantabbaṃ


 piṇḍacārikavatte  ti kappāsaṃ vā suppaṃ vā musalaṃ vā yaṃ gahetvā kammaṃ karonti ṭhitā vā nisinnā vā honti taṃ nikkhipati  ti itthī vā hotu puriso vā bhikkhādānasamaye mukhaṃ na ulloketabbaṃ


 āraññikavatte  nti vasanaṭṭhānato nikkhamitabbaṃ
ti ettha sace bahigāme udakaṃ natthi antogāmeyeva bhattakiccaṃ katvā atha bahigāme atthi bahigāme bhattakiccaṃ katvā patto dhovitvā vodako katvā thavikāya pakkhipitabbo
nti sace bhājanāni nappahonti pānīyameva paribhojanīyampi katvā upaṭṭhāpetabbaṃ bhājanaṃ alabhantena veḷunāḷikāyapi upaṭṭhāpetabbaṃ tampi alabhantassa yathā samīpe udakaāvāṭo hoti evaṃ kātabbaṃ araṇisahite sati aggiṃ akātumpi vaṭṭati  yathā ca āraññikassa evaṃ kantārappaṭipannassāpi araṇisahitaṃ icchitabbaṃ gaṇavāsino pana tena vināpi vaṭṭati nakkhattāneva 


 senāsanavatte   nāma yasmā mahāvaḷañjaṃ tasmā tattha āpucchanakiccaṃ natthi sesāni pana uddesadānādīni āpucchitvāva kātabbāni devasikampi āpucchituṃ vaṭṭati athāpi bhante āpucchitameva hotūti vutte vuḍḍhataro sādhūti sampaṭicchati sayameva vā tvaṃ yathāsukhaṃ viharāhīti vadati evampi vaṭṭati sabhāgassa vissāsenāpi vaṭṭatiyeva nti vuḍḍhābhimukhena parivattitabbaṃ dīsupi evameva paṭipajjitabbaṃ


 jantāgharavatte   nti bahijagati
 ācamanavatthusmiṃ   ti ettha sace udakaṃ atthi paṭicchannaṭṭhānaṃ pana natthi bhājanena nīharitvā ācamitabbaṃ bhājane asati pattena nīharitabbaṃ pattepi asati asantaṃ nāma hoti idaṃ ativivaṭaṃ purato aññaṃ udakaṃ bhavissatīti gatassa udakaṃ alabhantasseva bhikkhācāravelā hoti kaṭṭhena vā kenaci vā puñchitvā gantabbaṃ bhuñjitumpi anumodanampi kātuṃ vaṭṭati ti vaccakuṭiyaṃ passāvaṭṭhāne nhānatittheti tīsupi āgatapaṭipāṭiyeva pamāṇaṃ
 vaccakuṭivatte  ti ayaṃ vaccakuṭiyāpi avaccakuṭiyāpi  sabbattheva paṭikkhepo ti phālitakaṭṭhena vā kharena vā gaṇṭhikena vā kaṇṭakena vā susirena vā pūtinā vā na avalekhitabbaṃ avalekhanakaṭṭhaṃ pana aggahetvā paviṭṭhassa āpatti natthi
ti sabbasādhāraṇaṭṭhānaṃ sandhāyetaṃ vuttaṃ tatra hi aññe aññe āgacchanti tasmā udakaṃ na sesetabbaṃ yaṃ pana saṅghikepi vihāre ekadese nibaddhagamanatthāya kataṃ ṭhānaṃ hoti puggalikaṭṭhānaṃ vā tasmiṃ vaṭṭati virecanaṃ pivitvā punappunaṃ pavisantassāpi vaṭṭatiyeva
ti ūhaditā bahi vaccamakkhitāti attho ti udakaṃ āharitvā dhovitabbā udakaṃ atthi bhājanaṃ natthi asantaṃ nāma hoti bhājanaṃ atthi udakaṃ natthi etampi asantaṃ ubhaye pana asati asantameva kaṭṭhena vā kenaci vā puñchitvā gantabbaṃ sesaṃ sabbattha uttānamevāti


