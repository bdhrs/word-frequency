
 paccayaniddesato paraṃ nīvaraṇānaṃ samanaṭṭhena saṅkhātānaṃ aniccādivividhākārato dassanaṭṭhena saṅkhātānañca dvinnaṃ  duvidhampi  duvidhabhāvanākammassa pavattiṭṭhānatāya kammaṭṭhānabhūtamārammaṇaṃ uttaruttarayogakammassa padaṭṭhānatāya kammaṭṭhānabhūtaṃ bhāvanāvīthiñca  samathavipassanānukkamena pavakkhāmīti yojanā


 rāgo va caritā pakatīti  evaṃ dayopi ti mūlacaritavasena puggalasaṅgaho saṃsaggavasena pana tesaṭṭhi caritā honti vuttañhi 
rāgādike tike satta satta saddhādike tike
ekadvitikamūlamhi missato sattasattakanti
ettha hi rāgacaritā dosacaritā mohacaritā rāgadosacaritā rāgamohacaritā dosamohacaritā rāgadosamohacaritāti  evaṃ rāgādike tike sattakamekaṃ tathā saddhācaritā buddhicaritā vitakkacaritā saddhābuddhicaritā saddhābuddhivitakkacaritā buddhivitakkacaritā saddhābuddhivitakkacaritāti saddhādikepi tike ekanti evaṃ dve tike amissetvā cuddasa caritā honti rāgāditike pana ekadvitikamūlavasena saddhāditikena saha yojite rāgasaddhācaritā rāgabuddhicaritā rāgavitakkacaritā rāgasaddhābuddhicaritā rāgasaddhāvitakkacaritā rāgabuddhivitakkacaritā rāgasaddhābuddhivitakkacaritāti rāgamūlanaye ekaṃ sattakaṃ tathā dosasaddhācaritā dosabuddhicaritā dosavitakkacaritātyādinā dosamūlanayepi ekaṃ mohasaddhācaritātyādinā mohamūlanayepi ekanti evaṃ ekamūlanaye sattakattayaṃ hoti yathā  cettha evaṃ dvimūlakanayepi rāgadosasaddhācaritā rāgadosabuddhicaritā rāgadosavitakkacaritātyādinā sattakattayaṃ timūlakanaye pana rāgadosamohasaddhācaritātyādinā ekaṃ sattakanti evaṃ missato sattasattakavasena ekūnapaññāsa caritā honti iti imā ekūnapaññāsa purimā ca cuddasāti tesaṭṭhi caritā daṭṭhabbā keci pana diṭṭhiyā saddhiṃ catusaṭṭhīti vaṇṇenti


 bhāvanāya paṭisaṅkhārakammabhūtā ādikammabhūtā vā pubbabhāgabhāvanā  nāma nīvaraṇavikkhambhanato paṭṭhāya gotrabhūpariyosānā kāmāvacarabhāvanā  nāma appanāya samīpacārittā gāmūpacārādayo viya mahaggatabhāvappattā  nāma appanāsaṅkhātavitakkapamukhattā  sampayuttadhammehi ārammaṇe appento viya pavattatīti vitakko  tathā hi so appanā byappanāti  niddiṭṭho tappamukhatāvasena pana sabbepi mahaggatānuttarajhānadhammā appanāti vuccanti


 parikammassa nimittaṃ ārammaṇattāti  kasiṇamaṇḍalādi tadeva cakkhunā diṭṭhaṃ viya manasā uggahetabbaṃ nimittaṃ uggaṇhantassa vā nimittanti  tappaṭibhāgaṃ vaṇṇādikasiṇadosarahitaṃ nimittaṃ upacārappanānaṃ ārammaṇattāti 
 pathavīyeva  kasiṇaṃ ekadese aṭṭhatvā anantassa pharitabbatāya sakalaṭṭhenāti  kasiṇamaṇḍalaṃ paṭibhāganimittaṃ tadārammaṇañca jhānaṃ pathavīkasiṇanti vuccati tathā dīsupi tattha pathavādīni cattāri bhūtakasiṇāni nīlādīni cattāri vaṇṇakasiṇāni paricchinnākāso ākāsakasiṇaṃ candādiāloko ālokakasiṇanti daṭṭhabbaṃ
 uddhaṃ dhumātaṃ sūnaṃ chavasarīraṃ uddhumātaṃ tadeva kucchitaṭṭhena evaṃ sesesupi setarattādinā vimissitaṃ yebhuyyena nīlavaṇṇaṃ chavasarīraṃ  visesato nīlakanti katvā vissavantapubbakaṃ  majjhe dvidhā chinnaṃ  soṇasiṅgālādīhi vividhākārena khāyitaṃ  soṇasiṅgālādīhi vividhenākārena khaṇḍitvā tattha tattha khittaṃ  kākapadādiākārena satthena hanitvā vividhaṃ khittaṃ  lohitapaggharaṇakaṃ  kimikulapaggharaṇakaṃ  antamaso ekampi aṭṭhi 
 anu anu saraṇaṃ anussati arahatādibuddhaguṇārammaṇā anussati  svākkhātatādidhammaguṇārammaṇā anussati  suppaṭipannatādisaṃghaguṇārammaṇā anussati  akhaṇḍatādinā suparisuddhassa attano sīlaguṇassa anussaraṇaṃ  vigatamalamaccheratādivasena attano cāgānussaraṇaṃ  yehi saddhādīhi samannāgatā devā devattaṃ gatā tādisā guṇā mayi santīti evaṃ devatā sakkhiṭṭhāne ṭhapetvā attano saddhādiguṇānussaraṇaṃ  sabbadukkhūpasamabhūtassa nibbānassa guṇānussaraṇaṃ  jīvitindriyupacchedabhūtassa maraṇassa anussaraṇaṃ  kesādikāyakoṭṭhāse gatā pavattā sati  ānañca apānañca ānāpānaṃ assāsapassāsā tadārammaṇā sati 
 mijjati siniyhatīti  mittesu bhavāti vā  sā sattānaṃ hitasukhūpasaṃharaṇalakkhaṇā paradukkhāpanayanakāmatālakkhaṇā karuṇā parasampattipamodalakkhaṇā muditā iṭṭhāniṭṭhesu majjhattākārappavattilakkhaṇā upekkhā appamāṇasattārammaṇattā  uttamavihārabhāvato uttamānaṃ vā vihārabhāvato 
 gamanapariyesanaparibhogādipaccavekkhaṇavasena  kabaḷīkārāhāre paṭikūlanti pavattā saññā 
 pathavīdhātuādīnaṃ catunnaṃ dhātūnaṃ salakkhaṇato kesādisasambhārādito ca vavatthānaṃ 
 arūpe ārammaṇe pavattā 


 idāni tassa tassa puggalassa caritānukūlakammaṭṭhānaṃ dassetuṃ tyādimāha rāgo va caritaṃ pakati etassāti  rāgabahulo puggalo rāgassa ujuvipaccanīkabhāvato asubhakammaṭṭhānaṃ tassa sappāyaṃ  buddhivisayabhāvena mohappaṭipakkhattā vitakkasandhāvanassa nivārakattā ca  saddhāvuddhihetubhāvato
 gambhīrabhāvato buddhiyā eva visayattā
ti catubbidhabhūtakasiṇaākāsaālokakasiṇaāruppacatukkavasena dasavidhāni ti tesu dasasu kammaṭṭhānesu  sambādhe okāse cittassa bhiyyosomattāya sammuyhanato  mahantārammaṇassa vitakkasandhāvanapaccayattā ujuvipaccanīkato ceva atisappāyatāya  cetaṃ vuttaṃ rāgādīnaṃ pana avikkhambhikā saddhādīnaṃ vā anupakārikā kasiṇādibhāvanā nāma natthi


ti  cattālīsakammaṭṭhānesupi  buddhaguṇādīnaṃ paramatthabhāvato anekavidhattā ekassapi gambhīrabhāvato ca buddhānussatiādīsu dasasu kammaṭṭhānesu appanāvasena samādhissa patiṭṭhātuṃ asakkuṇeyyattā appanābhāvaṃ appatvā samādhi upacārabhāvena patiṭṭhāti lokuttarasamādhi pana dutiyacatutthāruppasamādhi ca sabhāvadhammepi bhāvanāvisesavasena appanaṃ pāpuṇāti visuddhibhāvanānukkamavasena hi lokuttaro appanaṃ pāpuṇāti ārammaṇasamatikkamabhāvanāvasena āruppasamādhi appanāppattasseva hi catutthajjhānasamādhino ārammaṇasamatikkamanamattaṃ hoti
 pañcapi jhānāni etesamatthi tattha niyuttānīti vā 
 asubhabhāvanāya paṭikūlārammaṇattā caṇḍasotāya nadiyā arittabalena nāvā viya vitakkabaleneva tattha cittaṃ pavattatīti asubhakammaṭṭhāne avitakkajjhānāsambhavato ti vuttaṃ
 mettākaruṇāmuditānaṃ domanassasahagatabyāpādavihiṃsānabhiratīnaṃ pahāyakattā domanassappaṭipakkhena somanasseneva sahagatatā yuttāti ti vuttā
 sabbe  sattā sukhitā hontu dukkhā muccantu laddhasukhasampattito mā vigacchantūti mettādivasappavattabyāpārattayaṃ pahāya kammassakatādassanena sattesu majjhattākārappavattabhāvanānibbattāya tatramajjhattupekkhāya balavatarattā upekkhābrahmavihārassa sukhasahagatāsambhavato ti vuttā


nti  taṃtaṃārammaṇānurūpato kassaci ārammaṇassa aparibyattatāya ti vuttaṃ
 kasiṇāsubhakoṭṭhāsānāpānassatīsveva hi paribyattanimittasambhavoti
ti ādimhi tāva catupārisuddhisīlaṃ visodhetvā dasavidhaṃ palibodhaṃ upacchinditvā piyagarubhāvanīyādiguṇasamannāgataṃ kalyāṇamittaṃ upasaṅkamitvā attano cariyānukūlaṃ kammaṭṭhānaṃ gahetvā aṭṭhārasavidhaṃ ananurūpavihāraṃ pahāya pañcaṅgasamannāgate anurūpavihāre viharantassa kesanakhaharaṇādikhuddakapalibodhupacchedaṃ katvā kasiṇamaṇḍalādīni purato katvā ānāpānakoṭṭhāsādīsu cittaṃ ṭhapetvā nisīditvā pathavī pathavītyādinā taṃtaṃbhāvanānukkamena pathavīkasiṇādīsu taṃtadārammaṇesu nimittaṃ uggaṇhantassa ayamettha saṅkhepo vitthārato pana bhāvanā   gahetabbā duvidhampi hi bhāvanāvidhānaṃ idha ācariyena  atisaṅkhepato vuttaṃ tadatthadassanatthañca vitthāranaye āhariyamāne atippapañco siyāti mayampi taṃ na vitthāressāma nti evaṃ pavattānupubbabhāvanāvasena yadā taṃ parikammanimittaṃ cittena sammā uggahitaṃ hoti nti cakkhuṃ nimmīletvā aññattha gantvā vā manasi karontassa kasiṇamaṇḍalasadisameva hutvā manodvārikajavanānaṃ āpāthaṃ āgataṃ hoti
ti visesato cittekaggatāpattiyā samāhitā hoti
 cittasamādhānavasena puggalopi samāhitoyevāti vuttaṃ ti nti uggahanimittasadisaṃ tatoyeva hi taṃ paṭibhāganimittanti vuccati taṃ pana uggahanimittato atiparisuddhaṃ hoti nti paramatthadhammato vimuttaṃ vatthudhammato vā kasiṇamaṇḍalagatakasiṇadosato vinimuttaṃ bhāvanāya nibbattattā nti suṭṭhu appitaṃ
ti paṭibhāganimittuppattito paṭṭhāya
 pañcasu jhānaṅgesu ekekārammaṇe uppannāvajjanānantaraṃ catupañcajavanakatipayabhavaṅgato  paraṃ agantvā aparāparaṃ jhānaṅgāvajjanasamatthatā  nāma samāpajjitukāmatānantaraṃ katipayabhavaṅgato paraṃ agantvā uppannāvajjanānantaraṃ samāpajjituṃ samatthatā  nāma setu viya sīghasotāya nadiyā oghaṃ bhavaṅgavegaṃ upacchinditvā yathāparicchinnakālaṃ jhānaṃ ṭhapetuṃ samatthatā bhavaṅgapātato rakkhaṇayogyatā  nāma yathā paricchinnakālaṃ anatikkamitvā jhānato vuṭṭhānasamatthatā  nāma atha vā yathāparicchinnakālato uddhaṃ gantuṃ adatvā ṭhapanasamatthatā  nāma yathāparicchinnakālato anto avuṭṭhahitvā yathākālavaseneva vuṭṭhānasamatthatā  nāmāti alamatippapañcena paccavekkhaṇavasitā pana āvajjanavasitāya eva siddhā āvajjanānantarajavanāneva hi paccavekkhaṇajavanāni nāma ti dutiyajjhānādīhi vitakkādioḷārikaṅgānaṃ jhānakkhaṇe anuppādāya ti parikammaṃ karontassa tassa pana upacārabhāvanā nipphannā nāma hoti vitakkādīsu nikantivikkhambhanato paṭṭhāyāti daṭṭhabbaṃ nti taṃtaṃjhānikakasiṇādiārammaṇānurūpaṃ
 ākāsakasiṇassa ugghāṭetuṃ asakkuṇeyyattā vuttaṃ ti nti kasiṇapaṭibhāganimittaṃ ti amanasikāravasena uddharitvā ti anantaṃ ākāsaṃ anantaṃ ākāsanti ākāsaṃ ārabbha parikammaṃ karontassa na pana kevalaṃ anantaṃ anantanti evaṃ viññāṇañcāyatanepi anantanti avatvāpi ākāso ākāso  viññāṇaṃ viññāṇanti  manasi kātuṃ vaṭṭatīti ācariyā
ti abhāvamattārammaṇatāya etaṃ santaṃ etaṃ paṇītanti bhāventassa
ti kasiṇādīhi saha appanāvahakammaṭṭhānato avasesesu buddhānussatiādīsu aṭṭhasu  saññāvavatthānesu cāti dasasu kammaṭṭhānesu ti so bhagavā itipi arahaṃ itipi sammāsambuddhotyādinā  vuttavidhānena parikammaṃ katvā ti buddhādiguṇaninnapoṇapabbhāracittatāvasena suṭṭhu uggahite ti parikammabhāvanā samāhitā nipphajjati ti nīvaraṇāni vikkhambhento upacārasamādhi ca uppajjati
nti abhivisesato jānanaṭṭhena abhiññāsaṅkhātaṃ iddhividhādipañcalokiyābhiññāvasena pavattamānaṃ ti kasiṇānulomādīhi cuddasahākārehi  cittaṃ paridametvā abhinīhārakkhamaṃ katvā upekkhekaggatāyogato anurūpattā ca rūpāvacarapañcamajjhānameva abhiññānaṃ pādakaṃ patiṭṭhābhūtaṃ pathavādikasiṇārammaṇaṃ pañcamajjhānaṃ taṃ samāpajjitvā tato vuṭṭhāya ti iddhividhañāṇassa parikammakāle adhiṭṭhātabbaṃ vikubbanīyaṃ satādikaṃ komārarūpādikaṃ dibbasotassa parikammakāle thūlasukhumabhedaṃ saddaṃ cetopariyañāṇassa parikammakāle parassa hadayaṅgatavaṇṇadassanena sarāgādibhedaṃ cittaṃ pubbenivāsānussatiñāṇassa parikammasamaye purimabhavesu cuticittādibhedaṃ pubbe nivutthakkhandhaṃ dibbacakkhussa parikammasamaye obhāsapharitaṭṭhānagataṃ rūpaṃ vā āvajjetvā
ti sataṃ homi sahassaṃ homītyādinā parikammaṃ karontassa ti parikammavisayabhūtesu rūpapādakajjhānasaddaparacittapubbenivutthakkhandhādibhedesu ārammaṇesu ettha hi iddhividhañāṇassa tāva pādakajjhānaṃ kāyo rūpādiadhiṭṭhāne rūpādīni cāti cha ārammaṇāni  tattha pādakajjhānaṃ atītameva kāyo paccuppanno itaraṃ paccuppannamanāgataṃ vā dibbasotassa pana saddoyeva so ca kho paccuppanno paracittavijānanāya pana atīte sattadivasesu anāgate sattadivasesu ca pavattaṃ parittādīsu yaṃ kiñci tikālikaṃ cittameva ārammaṇaṃ hotīti  
 cattāropi khandhāti  vadanti kathaṃ panassā paccuppannacittārammaṇatā nanu ca āvajjanāya gahitameva iddhicittassa ārammaṇaṃ hoti āvajjanāya ca paccuppannacittamārammaṇaṃ katvā nirujjhamānāya taṃsamakālameva parassa cittampi nirujjhatīti āvajjanajavanānaṃ kālavasena ekārammaṇatā na siyā maggaphalavīthito aññattha āvajjanajavanānaṃ kathañca nānārammaṇatā na adhippetāti   tāva santatiaddhāpaccuppannārammaṇatā yojitā   pana bhaṇati pādakajjhānato vuṭṭhāya paccuppannādivibhāgaṃ akatvā kevalaṃ imassa cittaṃ  jānāmicceva parikammaṃ katvā punapi pādakajjhānaṃ samāpajjitvā vuṭṭhāya aviseseneva cittaṃ āvajjetvā tiṇṇaṃ catunnaṃ vā parikammānaṃ anantaraṃ cetopariyañāṇena parassa cittaṃ paṭivijjhati rūpaṃ viya dibbacakkhunā pacchā kāmāvacaracittena sarāgādivavatthānampi karoti nīlādivavatthānaṃ viya tāni ca sabbāni abhimukhībhūtacittārammaṇāneva aniṭṭhe ca ṭhāne nānārammaṇatādoso natthi abhinnākārappavattitoti pubbenivāsānussatiñāṇassa pubbe nivutthakkhandhā khandhappaṭibaddhāni ca nāmagottāni nibbānañca ārammaṇaṃ hoti dibbacakkhussa pana rūpameva  paccuppannanti ayametesaṃ ārammaṇavibhāgo ti taṃtaṃparikammānurūpato appeti
 idāni ārammaṇānaṃ bhedena abhiññābhedaṃ dassetuṃ iddhividhātyādimāha adhiṭṭhānādi iddhippabhedo etissāti  dibbānaṃ sotasadisatāya dibbavihārasannissitatāya ca dibbañca taṃ sotañcāti  paresaṃ cittaṃ viññāyati etāyāti  attano santāne nivutthavasena ceva gocaranivāsavasena ca pubbe atītabhavesu khandhādīnaṃ anussaraṇaṃ  vuttanayena dibbañca taṃ cakkhu cāti  cutūpapātañāṇanti pana dibbacakkhumeva vuccati yathākammūpagañāṇaanāgataṃsañāṇānipi dibbacakkhuvaseneva ijjhanti na hi tesaṃ visuṃ parikammaṃ atthi tattha anāgataṃsañāṇassa tāva anāgate sattadivasato paraṃ pavattanakaṃ cittacetasikaṃ dutiyadivasato paṭṭhāya pavattanakañca yaṃ kiñci ārammaṇaṃ hoti tañhi savisaye sabbaññutaññāṇagatikanti yathā kammūpagañāṇassa pana kusalākusalasaṅkhātā cetanā cattāropi vā khandhā ārammaṇanti daṭṭhabbaṃ
gocaravasena bhedo 




 aniccādivasena  vividhākārena passatīti vipassanā aniccānupassanādikā bhāvanāpaññā tassā kammaṭṭhānaṃ sāyeva vā kammaṭṭhānanti vipassanākammaṭṭhānaṃ tasmiṃ  sattavidhena visuddhisaṅgahoti sambandho
 aniccatāyeva  lakkhaṇaṃ lakkhitabbaṃ lakkhīyati anenāti vā  udayavayapaṭipīḷanasaṅkhātadukkhabhāvo va lakkhaṇanti  paraparikappitassa attano abhāvo anattatā tadeva lakkhaṇanti 
 tiṇṇaṃ lakkhaṇānaṃ anu anu passanā dikā
 khandhādīnaṃ kalāpato sammasanavasappavattaṃ ñāṇaṃ  uppādabhaṅgānupassanāvasappavattañāṇaṃ  udayaṃ muccitvā vaye pavattaṃ ñāṇaṃ  saṅkhārānaṃ bhayato anupassanāvasena pavattaṃ ñāṇaṃ  diṭṭhabhayānaṃ ādīnavato pekkhaṇavasena pavattaṃ ñāṇaṃ  diṭṭhādīnavesu nibbindanavasappavattaṃ ñāṇaṃ  nibbinditvā saṅkhārehi muccitukamyatāvasena pavattaṃ ñāṇaṃ  muccanassa upāyasampaṭipādanatthaṃ puna saṅkhārānaṃ pariggahavasappavattaṃ ñāṇaṃ  paṭisaṅkhātadhammesu bhayanandīvivajjanavasena ajjhupekkhitvā pavattaṃ ñāṇaṃ  purimānaṃ navannaṃ kiccanipphattiyā upari ca sattatiṃsāya bodhipakkhiyadhammānaṃ anukūlaṃ ñāṇaṃ 
 attasuññatāya  saṃyojanādīhi vimuccanaṭṭhena  niccanimittādino abhāvato  paṇihitassa taṇhāpaṇidhissa abhāvato 
 yo  naṃ pāti taṃ mokkheti apāyādīhi dukkhehīti pātimokkhaṃ tadeva kāyaduccaritādīhi saṃvaraṇato saṃvaro samādhānopadhāraṇaṭṭhena sīlañcāti  manacchaṭṭhānaṃ indriyānaṃ rūpādīsu saṃvaraṇavasena  pavattaṃ sīlaṃ  micchājīva vivajjanena ājīvassa parisuddhivasappavattaṃ  paccaye sannissitaṃ tesaṃ idamatthikatāya paccavekkhaṇasīlaṃ  catubbidhattā desanāsaṃvarapariyeṭṭhipaccavekkhaṇavasena parisuddhattā ca  nāma
 cittassa vinīvaraṇabhāvāpādanavasena visodhanato cittasīsena niddiṭṭhattā visuddhattā cāti vā katvā
 dhammānaṃ sāmaññasabhāvo lakkhaṇaṃ kiccasampattiyo raso upaṭṭhānākāro phalañca paccupaṭṭhānanti evaṃ vuttānaṃ lakkhaṇādīnaṃ phusanalakkhaṇo phasso kakkhaḷalakkhaṇā pathavītyādinā vitthārato namanalakkhaṇaṃ nāmaṃ ruppanalakkhaṇaṃ rūpantyādinā saṅkhepato ca pariggaho paccattalakkhaṇādivasena paricchijja gahaṇaṃ dukkhasaccavavatthānaṃ  nāmarūpato attā natthīti dassanato diṭṭhi ca attadiṭṭhimalavisodhanato visuddhi cāti katvā
ti nāmañca rūpañca paṭisandhiyaṃ tāva avijjātaṇhāupādānakammahetuvasena nibbattati pavattiyañca rūpaṃ kammacittautuāhārapaccayavasena nāmañca cakkhurūpādinissayārammaṇādipaccayavasena visesato ca yonisomanasikārādicatucakkasampattiyā kusalaṃ tabbipariyāyena akusalaṃ kusalākusalavasena vipāko bhavaṅgādivasena āvajjanaṃ khīṇāsavasantānavasena kiriyajavanaṃ āvajjanañca uppajjatīti evaṃ sādhāraṇāsādhāraṇavasena tīsu addhāsu nāmarūpappavattiyā paccakkhādisiddhassa kammādipaccayassa pariggaṇhanaṃ samudayasaccassa vavatthānaṃ  ahosiṃ nu kho ahamatītamaddhānantyādikāya   soḷasavidhāya sattharikaṅkhatītyādikāya  aṭṭhavidhāya ca kaṅkhāya vitaraṇato atikkamanato kaṅkhāvitaraṇā ahetukavisamahetudiṭṭhimalavisodhanato visuddhi cāti katvā
 paccayapariggahato paraṃ  paccattalakkhaṇādivavatthānavasena paccayavavatthānavasena ca pariggahitesu lokuttaravajjesu tibhūmipariyāpannesu nāmarūpesu  pañcakkhandhachadvārachaḷārammaṇachadvārappavattadhammādivasena āgataṃ khandhādinayaṃ ārabbha  piṇḍavasena  yaṃ atīte jātaṃ rūpaṃ taṃ atīteva niruddhaṃ yaṃ anāgate bhāvi rūpaṃ tampi tattheva nirujjhissati yaṃ paccuppannaṃ taṃ anāgataṃ appatvā ettheva nirujjhati tathā ajjhattabahiddhasukhumaoḷārikahīnapaṇītarūpādayo tasmā  attādivasena na iccaṃ anupagantabbaṃ  khayagamanato  bhayakarattā  attasārādiabhāvenāti ca cakkhuṃ aniccaṃ mano rūpaṃ dhammā cakkhuviññāṇaṃ manoviññāṇaṃ aniccaṃ dukkhaṃ anattātyādinā  atītādiaddhāvasena atītādisantānavasena atītādikhaṇavasena ca  hutvāabhāvaudayabbayapaṭipīḷanaavasavattanākārasaṅkhātalakkhaṇattayasammasanavasappavattena kalāpasammasanañāṇena lakkhaṇattayaṃ  parimajjantassa
sammasanañāṇe pana uppanne puna  saṅkhāresu avijjāsamudayā rūpasamudayo taṇhākammaāhārasamudayā rūpasamudayo tathā avijjānirodhā rūpanirodho taṇhākammaāhāranirodhā rūpanirodhoti   evaṃ rūpakkhandhe vedanāsaññāsaṅkhārakkhandhesupi āhāraṃ apanetvā phassasamudayā phassanirodhāti ca evaṃ phassaṃ pakkhipitvā viññāṇakkhandhe nāmarūpasamudayā nāmarūpanirodhāti nāmarūpaṃ pakkhipitvā paccayasamudayavasena paccayanirodhavasena ca paccaye anāmasitvā paccuppannakkhandhesu nibbattilakkhaṇamattassa vipariṇāmalakkhaṇamattassa ca dassanena khaṇavasena cāti ekekasmiṃ khandhe  catudhā  ekadhā cāti pañcadhā udayaṃ pañcadhā vayanti dasadasaudayabbayadassanavasena samapaññāsākārehi  āraddhavipassakassa yogino vipassanācittasamuṭṭhāno sarīrato niccharaṇakaālokasaṅkhāto  vipassanācittasahajātā khuddikādipañcavidhā   tathā kāyacittadarathavūpasamalakkhaṇā kāyacittavasena duvidhā  balavasaddhindriyasaṅkhāto  sammappadhānakiccasādhako vīriyasambojjhaṅgasaṅkhāto  atipaṇītaṃ  indavissaṭṭhavajirasadisaṃ tilakkhaṇavipassanābhūtaṃ  satipaṭṭhānabhūtā cirakatādianussaraṇasamatthā upaṭṭhānasaṅkhātā sati samappavattavipassanāsahajātā upekkhāsambojjhaṅgabhūtā tatramajjhattupekkhā manodvāre āvajjhanupekkhā cāti duvidhāpi  obhāsādīsu uppannesu na vata me ito pubbe evarūpo obhāso uppannapubbotyādinā  nayena tattha ālayaṃ kurumānā sukhumataṇhā rūpacāti obhāsādīsu dasasu vipassanupakkilesesu uppannesu na vata me ito pubbe evarūpā obhāsādayo uppannapubbā addhā maggappattosmi phalappattosmīti  aggahetvā ime obhāsādayo  taṇhādiṭṭhimānavatthutāya na maggo atha kho vipassanupakkilesā eva tabbinimuttaṃ pana vīthipaṭipannaṃ vipassanāñāṇaṃ maggoti evaṃ maggāmaggalakkhaṇassa vavatthānaṃ nicchayanaṃ maggāmaggassa jānanato dassanato amagge maggasaññāya visodhanato ca 
ti yāva saccānulomañāṇā ti  khandhānaṃ udayañca vayañca jānanakaṃ  udayaṃ muñcitvā bhaṅgamattānupekkhakaṃ  bhaṅgavasena upaṭṭhitānaṃ sīhādīnaṃ viya bhāyitabbākārānupekkhakaṃ  tathānupekkhitānaṃ ādittagharassa viya ādīnavākārānupekkhakaṃ  diṭṭhādīnavesu nibbindanavasena pavattaṃ  jālādito macchādikā viya tehi tebhūmakadhammehi muccitukāmatāvasena pavattaṃ  muccanupāyasampādanatthaṃ diṭṭhādīnavesupi samuddasakuṇī viya punappunaṃ sammasanavasappattaṃ  cattabhariyo puriso viya diṭṭhādīnavesu tesu saṅkhāresu upekkhanākārappavattaṃ  aniccādilakkhaṇavipassanatāya heṭṭhā pavattānaṃ aṭṭhannaṃ vipassanāñāṇānaṃ uddhaṃ maggakkhaṇe adhigantabbānaṃ sattatiṃsabodhipakkhiyadhammānañca anulomato maggavīthiyaṃ gotrabhuto pubbe pavattaṃ saccānulomikañāṇasaṅkhātaṃ navamaṃ nti imāni nava ñāṇāni ñāṇadassanavisuddhiyā paṭipadābhāvato tilakkhaṇajānanaṭṭhena paccakkhato dassanaṭṭhena paṭipakkhato visuddhattā ca 
 vipassanāya paripāko  saṅkhārupekkhāñāṇaṃ taṃ  paṭicca idāni ti  idāni appanāsaṅkhāto lokuttaramaggo uppajjissatīti vattabbakkhaṇe ti saṅkhārupekkhāya gahitesu tīsu ekaṃ yaṃ kiñci
 vipassanāya  matthakappattiyā  anulomañāṇasahitatāya  sā eva saṅkhāresu udāsīnattā  yathānurūpaṃ apāyādito saṅkhāranimittato ca vuṭṭhahanato vuṭṭhānasaṅkhātaṃ maggaṃ gacchatīti 
nti pāpuṇantaṃ
ti ettakaṃ dukkhaṃ na ito ūnādhikanti paricchijja jānanto ti ārammaṇakaraṇavasena paccakkhaṃ karonto ti maggasaccasaṅkhātassa sampayuttamaggasaṅkhātassa catutthasaccassa sahajātādipaccayo hutvā vaḍḍhanavasena ekasseva ñāṇassa catukiccasādhanaṃ padīpādīnaṃ vaṭṭidāhādicatukiccadassanato yo bhikkhave dukkhaṃ passatītyādi  āgamato ca sampaṭicchitabbaṃ
ti magguppattiyā anurūpato dve vā tīṇi vā phalacittāni apanītaggimhi ṭhāne uṇhattanibbāpanatthāya ghaṭehi abhisiñcamānamudakaṃ viya samucchinnakilesepi santāne darathapaṭippassambhakāni hutvā pavattitvā tesaṃ pavattiyāti vuttaṃ hoti ti maggaphalādivisayāni kāmāvacarañāṇāni yāni sandhāya vimuttasmiṃ vimuttamiti ñāṇaṃ hotīti  vuttaṃ
 idāni paccavekkhaṇāya bhūmiṃ dassetuṃ tyādi vuttaṃ tattha imināva vatāhaṃ maggena āgatoti  tato ayaṃ nāma me ānisaṃso laddhoti tassa  tato ayaṃ nāma me dhammo ārammaṇato sacchikatoti  tato ime nāma me kilesā pahīnāti  ime nāma avasiṭṭhāti avasiṭṭhakilese paccavekkhati vā na vā koci sekkho paccavekkhati koci na paccavekkhati tattha kāmacārotyadhippāyo tathā hi mahānāmo sakko ko su nāma me dhammo ajjhattaṃ appahīnoti  appahīne kilese pucchi arahato pana avasiṭṭhakilesapaccavekkhaṇaṃ natthi sabbakilesānaṃ  pahīnattā tasmā tiṇṇaṃ sekkhānaṃ pannarasa arahato cattārīti ekūnavīsati paccavekkhaṇañāṇānīti daṭṭhabbaṃ
ti  sīlacittavisuddhīnaṃ vasena mūlabhūtānaṃ dvinnaṃ diṭṭhivisuddhiādīnaṃ vasena sarīrabhūtānaṃ catunnanti etāsaṃ channaṃ visuddhīnaṃ kamena catunnaṃ saccānaṃ jānanatā paccakkhakaraṇato kilesamalehi visuddhattā ca 
ti vipassanākammaṭṭhāne


 tasmiṃ uddese saṅkhāresu yo attābhiniveso kammassa kārako phalassa ca vedako eso me attāti evaṃ abhiniveso daḷhaggāho taṃ muñcantī  anattāti pavattā anupassanāva attasuññatākārānupassanato  paṭipakkhato vimuttivasena vimokkhasaṅkhātassa lokuttaraṃ maggaphalassa dvāraṃ hoti
 saṅkhāresu aniccanti pavattā anupassanā anicce niccanti  pavattaṃ saññācittadiṭṭhivipallāsasaṅkhātaṃ  pajahantī vipallāsanimittarahitākārānupassanato  vimokkhamukhaṃ hotīti sambandho
 dukkhanti pavattānupassanā saṅkhāresu etaṃ mama etaṃ sukhantyādinā nayena pavattaṃ  kāmabhavataṇhāsaṅkhātaṃ  taṇhāpatthanaṃ  dukkhākāradassanena pariccajantī paṇidhirahitākārānupassanato 
ti yasmā etāsaṃ tissannaṃ etāni tīṇi nāmāni tasmā yadi vuṭṭhānagāminivipassanā anattato vipassati  āgamanavasena laddhanāmattā
ti vipassanāsaṅkhātāgamanavasena āgacchati etena maggo phalañcāti vipassanāmaggo idha  nāma
ti pubbe vuttaanattānupassanādivasena ti yathāladdhamaggassa phalabhūtaṃ attano attano phalaṃ uppajjamānampi maggāgamanavasena alabhitvā vipassanāgamanavaseneva tīṇi nāmāni labhati  phalasamāpattikāle tadā maggappavattābhāvena tassa dvārabhāvāyogato ti sabbasaṅkhārasuññatattā saṅkhāranimittarahitattā taṇhāpaṇidhirahitattā ca suññataanimittaappaṇihitanāmavantaṃ nibbānaṃ ārabbha pavattattā tassa vasena ti rāgādisuññatattā rūpanimittādiārammaṇarahitattā kilesapaṇidhirahitattā attano guṇavasena ti maggavīthiyaṃ phalasamāpattivīthiyañca ti maggassa phalassapi


 sattakkhattuṃ sattasu vāresu kāmasugatiyaṃ paṭisandhiggahaṇaṃ paramaṃ etassāti  na pana aṭṭhamādikāmabhavagāmītyadhippāyo yaṃ sandhāya vuttaṃ na te bhavaṃ aṭṭhamamādiyantīti   rūpārūpasugatibhavaṃ pana sattavārato parampi gacchatīti ācariyā
nti mohaggahaṇaṃ rāgadosekaṭṭhamohaṃ sandhāyāti daṭṭhabbaṃ
 khīṇā cattāro āsavā etassāti  dakkhiṇārahesu aggattā 


ti catunnampi ariyapuggalānaṃ
 cittacetasikānaṃ  appavattisaṅkhātassa nirodhassa samāpatti  diṭṭheva dhamme cittanirodhaṃ patvā viharaṇaṃ ti kāmarūpabhavaṭṭhānaṃ aṭṭhasamāpattilābhīnameva anāgāmīnaṃ tathā khīṇāsavānañca ti nirodhasamāpattiyaṃ ti evaṃ samathavipassanānaṃ yuganaddhabhāvāpādanavasena yāva ākiñcaññāyatanaṃ tāva gantvā nti kāyapaṭibaddhaṃ ṭhapetvā visuṃ visuṃ ṭhapitacīvarādiparikkhāragehādīnaṃ aggiādinā avināsanādhiṭṭhānaṃ saṃghapaṭimānanasatthupakkosanānaṃ puretaraṃ vuṭṭhānaṃ sattāhabbhantare āyusaṅkhārappavattiolokananti catubbidhaṃ adhiṭṭhānādikaṃ pubbakiccaṃ katvā



nti  jhānasukhaphalasukhādibhedaṃ samathavipassanāpaṭipattirasassādaṃ



 cārittena kulācārena sobhite visālakule udayo nibbatti yassa tena kammādivisayāya saddhāya abhivuddho parisuddho ca dānasīlādiguṇānaṃ udayo yassa tena  nampanāmakena  sāsane sukhotaraṇaparipācanalakkhaṇaṃ parānuggahaṃ  patthetvā yaṃ pakaraṇaṃ  abhiyācitaṃ taṃ ettāvatā pariniṭṭhitanti yojanā
  pakaraṇappasutena vipulena puññena paññāvadātena ariyamaggapaññāparisuddhena sīlādiguṇena sobhitā tatoyeva lajjino bhikkhū dhaññānaṃ adhivāsabhūtaṃ  accantappasiddhaṃ  nāma vihāraṃ puññavibhavassa udayasaṅkhātāya maṅgalatthāya āyukantaṃ maññantu tattha nivāsino bhikkhū īdisā hontūtyadhippāyo




 ramme nagare nagarādhirāje
raññā bhujena mahābhujena
kārāpite  vasati  vihāre
yo rammahammiyavarūpavanābhirāme
 sampannasīladamasaṃyamatositehi
sammānito vasigaṇehi guṇākarehi
patto munindavacanādisu nekagantha-
jātesu cācariyataṃ mahitaṃ vidūhi
 ñāṇānubhāvamiha yassa ca sūcayantī
saṃvaṇṇanā ca vinayaṭṭhakathādikānaṃ
sāratthadīpanimukhā madhuratthasāra-
sandīpanena sujanaṃ paritosayantī
 tassānukampamavalambiya -
ttherassa thāmagatasāraguṇākarassa
yo nekaganthavisayaṃ paṭutaṃ alatthaṃ
tassesa ñāṇavibhavo vibhavekahetu
 sohametassa saṃsuddha-vāyāmassānubhāvato
addhāsāsanadāyādo hessaṃ metteyyasatthuno
 jotayantaṃ tadā tassa sāsanaṃ suddhamānasaṃ
passeyyaṃ sakkareyyañca garuṃ me sārisambhavaṃ
 dinehi catuvīsehi ṭīkāyaṃ niṭṭhitā yathā
tathā kalyāṇasaṅkappā sīghaṃ sijjhantu pāṇinanti



