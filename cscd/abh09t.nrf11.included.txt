

idāni  kathāvatthumātikāya atthasaṃvaṇṇanānayo hoti tattha anuttānatthato tāva puggalo upalabbhati saccikaṭṭhaparamatthenāti ayaṃ pucchā āmantāti ayaṃ paṭijānanā kassa panāyaṃ pucchā kassa paṭijānanāti asukassāti na vattabbā na hi bhagavā paravādīhi saddhiṃ viggāhikakathaṃ kathento imaṃ mātikaṃ ṭhapesi puggalapaññattidesanādiṃ pana nissāya paramatthato attā nāma atthītiādinā anāgate vipallāsagāhibhikkhūnaṃ paravādīnañca nānappakāradiṭṭhiṭṭhānavisodhanatthaṃ moggaliputtatissattherassa vādanayadassanavasena puggalavādametaṃ ārabbha tantivasena mātikaṃ ṭhapento sakavādiparavādīnaṃ pucchāvisajjanadosāropananiggahapāpanādivacanapaṭivacanavaseneva ṭhapesi tasmā tadatthassa sukhāvadhāraṇatthaṃ sakavādīpucchā paravādīpucchā sakavādīpaṭiññā paravādīpaṭiññāti evaṃ vibhāgaṃ dassetvā atthavaṇṇanaṃ karissāma
puggalo upalabbhati saccikaṭṭhaparamatthenāti ayaṃ sakavādīpucchā tāya ca ye atthi puggaloti evaṃladdhikā puggalavādino te evaṃ pucchitabbāti dīpeti ke pana te puggalavādinoti sāsane vajjiputtakā ceva sammitiyā ca bahiddhā bahū aññatitthiyā ca kadā panete sāsane uppannāti parinibbānato dutiye vassasate bhagavati kira parinibbute mahākassapattherena samussāhitehi tappamukhehi vasigaṇehi subhaddavuḍḍhapabbajitādīnaṃ pāpabhikkhūnaṃ pavesokāsanisedhanatthaṃ ajātasatturājānaṃ sahāyaṃ labhitvā dhammavinayasarīraṃ saṅgahaṃ āropetvā sāsane acale pavattāpite tato vassasatassa accayena vesāliyaṃ vajjiputtakehi dīpitāni  dasa vatthūni madditvā te ca bhikkhū  niggahetvā yasattherasamussāhitehi vasigaṇehi puna dhammavinayasaṅgahe kate tehi niggahitā dasasahassā vajjiputtakā kañci dubbalarājānaṃ balaṃ labhitvā mūlasaṅgahaṃ bhinditvā attano anācārānukūlavacanaṃ pakkhipitvā buddhavacanañca chaḍḍetvā mahāsaṅgītīhi visuṃ dhammavinayasaṅgahaṃ katvā mahāsaṅghikācariyakulaṃ nāma akaṃsu parisuddhasāsanaṃ pana therehi paripālitattā theravādoti paññāyi imesu pana dvīsu vādesu mahāsaṅghikato bhijjitvā ekabyohārikā gokulikā ca tato paṇṇattivādā bahuliyā cetiyavādā cāti pañca vādā mahāsaṅghikehi pana saddhiṃ cha ācariyakulāni nāma jātāni tathā theravādato bhijjitvā mahisāsakā vajjiputtakā ca tato dhammuttariyā bhadrayānikā channāgārikā sammitiyā ca mahisāsakato dhammaguttikā sabbatthikā ca tato kassapikā tato saṅkantikā tato suttavādā cāti ime ekādasa vādā jātā te purimehi chahi saddhiṃ sattarasa bhinnavādā dutiye vassasate uppannā theravādo pana ekova asambhinnako tena saddhiṃ sāsane aṭṭhārasa nikāyā jātāti veditabbā ye aṭṭhārasācariyakulānīti pavuccanti imesaṃ pana aṭṭhārasannaṃ ācariyavādānaṃ vasena āyatiṃ sāsanassa āluḷanaṃ ñatvā sammāsambuddho dvinnaṃ vassasatānaṃ accayena sāsane paṭiladdhasaddhena asokena dhammaraññā bāhirake anoloketvā sāsane eva lābhasakkāre pavattante lābhasakkāratthāya sāsanavesaṃ gahetvā sakāni sakāni diṭṭhigatāni tathato dīpentesu dvāsaṭṭhidiṭṭhigatikesu yathāvuttasattarasācariyakulesu ca samayakusalatāya vicinitvā setakāni datvā uppabbājitesu parisuddhe mahābhikkhusaṅghe nisīditvā moggaliputtatissattherassa yāni tadā uppannāni vatthūni yāni ca āyatiṃ uppajjissanti sabbānipi  tāni attano satthārā dinnamātikāmukhamattena paṭibāhitvā suttasahassapaṭimaṇḍitaṃ parappavādamathanaṃ āyatilakkhaṇaṃ kathāvatthuppakaraṇaṃ mātikāvibhajanavasena bhāsitvā taṃ tatiyasaṅgītiyaṃ saṅgahaṃ āropetvā āluḷitaṃ sāsanaṃ paggahetuṃ samatthabhāvaṃ bhikkhusaṅghe pakāsanatthaṃ āyativādappaṭibāhananayadassanavasena imaṃ kathāvatthumātikaṃ vatvā therassa okāsaṃ ṭhapento tassā vibhaṅgaṃ na avocāti veditabbaṃ
tattha ti attā jīvo satto ti paññāya upagantvā labbhati ñāyatīti attho ti ettha ti māyāmarīciādayo viya abhūtākārena aggahetabbo bhūtaṭṭho ti anussavādivasena aggahetabbo uttamattho ubhayenāpi yathā rūpavedanādayo  dhammā bhūtena sabhāvena upalabbhanti evaṃ tāva puggalo upalabbhatīti pucchati paravādī āmantāti paṭijānāti paṭijānanañhi katthaci āma bhanteti āgacchati katthaci āmoti āgacchati idha pana āmantāti āgataṃ tatrāyaṃ adhippāyo  paravādī hi yasmā bhagavatā atthi puggalo attahitāya paṭipannotiādinā (a ni 495-96) puggalo pakāsito bhagavā ca avitathavādī tasmā so saccikaṭṭhaparamattheneva atthīti laddhiṃ gahetvā āmantāti paṭijānāti
athassa tādisassa lesavacanassa chalavādassa okāsaṃ adadamāno sakavādī tiādimāha tatrāyaṃ adhippāyo  yvāyaṃ heṭṭhā rūpavedanādiko dhammappabhedo āgato na sammutisaccavasena nāpi anussavādivasena gahetabbo attano pana bhūtatāya eva saccikaṭṭho attapaccakkhatāya ca paramattho so  tathāpaṭiññāto puggalo tato tena saccikaṭṭhaparamatthena ākārena upalabbhati yathā ruppanānubhavanādinā sakiyenākārena puna saccikaṭṭhaparamattho upalabbhati kiṃ tava puggalopi evaṃ upalabbhatīti vuttaṃ hoti ti avajānanā paravādissa so hi tathārūpaṃ puggalaṃ anicchanto avajānāti na hi attā nāma khandhādivimutto koci dissati aññatra byāmohamattā tatrāyaṃ padacchedo  na hi evaṃ vattabbeti na ha evantipi paṭhanti dvinnampi evaṃ na vattabboti attho
nti sakavādivacanaṃ yasmā te purimāya vattabbapaṭiññāya pacchimā navattabbapaṭiññā pacchimāya ca purimā na sandhīyati tasmā niggahaṃ patto taṃ niggahaṃ dosaṃ aparādhaṃ ājānāhi sampaṭicchāhīti attho evaṃ niggahaṃ ājānāpetvā idāni taṃ ṭhapanāya ceva anulomapaṭilomato pāpanāropanānañca vasena pākaṭaṃ karonto tiādimāha tattha ti yadi sace puggalo upalabbhatīti attho ayaṃ tāva paravādīpakkhassa anuvadanena ṭhapanato niggahapatiṭṭhāpanato niggahapāpanāropanānaṃ lakkhaṇabhūtā  nāma tiādi anulomapakkhe niggahassa pāpikattā  nāma tattha ti kāraṇavacanaṃ ti okappanavacanaṃ niyamavacanaṃ ti āmantanavacanaṃ idaṃ vuttaṃ hoti  tena vata re vattabbe vata re hambho bhadramukha tena kāraṇena vattabbo evāti attho tiādi anulomapakkhe niggahassa āropitattā  nāma yañcassa pariyosāne micchāti padaṃ tassa purato idaṃ  teti āharitabbaṃ idaṃ te micchāti ayañhettha attho evaṃ uparipi  parato pāḷiyampi etaṃ āgatameva tiādi na hevaṃ vattabbeti paṭikkhittapakkhassa anuvadanena ṭhapitattā paṭilomato niggahapāpanāropanānaṃ lakkhaṇabhūtā  nāma tiādi paṭilomapakkhe niggahassa pāpitattā  nāma puna tiādi paṭilomapakkhe niggahassa āropitattā  nāma
tatrāyaṃ ādito paṭṭhāya saṅkhepattho  yadi puggalo upalabbhati saccikaṭṭhaparamatthena tena vata bho so upalabbhatīti vattabbo yaṃ pana tattha vadesi vattabbo kho purimapañhe saccikaṭṭhaparamatthena upalabbhatīti no ca vattabbo dutiyapañhe tato so puggalo upalabbhatīti ti evaṃ tāva anulomato ṭhapanāpāpanāropanā honti
atha na vattabbo dutiyapañhe tato so puggalo upalabbhatīti purimapañhepi na vattabbova yaṃ pana tattha vadesi vattabbo kho purimapañhe saccikaṭṭhaparamatthena upalabbhatīti no ca vattabbo dutiyapañhe tato so puggalo upalabbhatīti idaṃ te micchāti evaṃ paṭilomato ṭhapanāpāpanāropanā honti evametaṃ niggahassa ca anulomato dvinnaṃ paṭilomato dvinnanti catunnaṃ pāpanāropanānañca vuttattā upalabbhatītiādikaṃ  nāma ettha ca kiñcāpi anulomato pāpanāropanāhi eko paṭilomato pāpanāropanāhi ekoti dve niggahā katā ājānāhi niggahanti etasseva pana paṭhamassa niggahassa dvīhākārehi āropitattā ekovāyaṃ niggahoti gahetabbo paṭhamo niggaho
idāni  paccanīkanayo hoti tattha ti pucchā paravādissa sakavādī yathā rūpavedanādayo dhammā upalabbhanti evaṃ anupalabbhanīyato ti paṭijānāti puna itaro attanā adhippetaṃ saccikaṭṭhaṃyeva sandhāya tiādimāha sammutisaccaparamatthasaccāni vā ekato katvāpi paravādī evamāha sakavādī puggalo hi upādāyapaññattisabbhāvatopi dvinnaṃ saccānaṃ ekato katvā pucchitattāpi nti paṭikkhipati idāni kiñcāpi tena paṭhamaṃ paramatthasaccavasena nupalabbhanīyatā sampaṭicchitā pacchā pana sammutisaccavasena vā vomissakavasena vā paṭikkhittā paravādī pana  nupalabbhatīti vacanasāmaññamattaṃ chalavādaṃ nissāya yaṃ tayā paṭhamaṃ paṭiññātaṃ taṃ pacchā paṭikkhittanti bhaṇḍanassa paṭibhaṇḍanaṃ viya attano katassa niggahakammassa paṭikammaṃ karonto nti āha idāni yathāssa anulomapañcake sakavādinā vādaṭṭhapanaṃ katvā anulomapaṭilomato pāpanāropanāhi paravādiniggaho pākaṭo kato evaṃ paṭikammaṃ pākaṭaṃ karonto tiādimāha taṃ heṭṭhā vuttanayeneva atthato veditabbaṃ yasmā panettha ṭhapanā nāma paravādipakkhassa ṭhapanato ayaṃ tava dosoti dassetuṃ ṭhapanamattameva hoti na niggahassa vā paṭikammassa vā pākaṭībhāvakaraṇaṃ pāpanāropanāhi panassa pākaṭīkaraṇaṃ hoti tasmā idaṃ anulomapaṭilomato pāpanāropanānaṃ vasena catūhākārehi paṭikammassa katattā  nāmāti ekaṃ catukkaṃ veditabbaṃ
evaṃ paṭikammaṃ katvā idāni yvāssa anulomapañcake sakavādinā niggaho kato tassa tameva chalavādaṃ nissāya dukkaṭabhāvaṃ dassento tiādimāha tattha ti yadi tvaṃ maññasi ti idaṃ paccanīke āmantāti paṭijānanaṃ sandhāya vuttaṃ ti idaṃ pana na hevāti avajānanaṃ sandhāya vuttaṃ ti tena kāraṇena tvaṃyeva tasmiṃ yo nupalabbhatīti pakkhe nti āmantāti evaṃ paṭijānanto ti puna na hevāti avajānanto evaṃ niggahetabbo ti athevaṃ niggaṇhanārahaṃ taṃ niggaṇhāma ti sakena matena niggahitattā suniggahito ca bhavasi evamassa niggahetabbabhāvaṃ dassetvā idāni taṃ niggaṇhanto tiādimāha tattha ṭhapanāpāpanāropanā heṭṭhā vuttanayeneva veditabbā pariyosāne pana ti idaṃ tava vacanaṃ micchā hotīti attho idaṃ chalavādena catūhi ākārehi niggahassa katattā  nāma
evaṃ niggahaṃ katvāpi idāni yadi ayaṃ mayā tava matena kato niggaho dunniggaho yopi mama tayā heṭṭhā anulomapañcake kato niggaho sopi dunniggahoti dassento tiādimāha tattha ti eso ce tava vādo mayā dunniggahito atha vā eso ce tava mayā kato niggaho dunniggaho ti tatthāpi tayā mama heṭṭhā kate niggahe evamevaṃ passa idāni yvāssa heṭṭhā sakavādinā niggaho  kato taṃ tiādivacanena dassetvā puna taṃ niggahaṃ aniggahabhāvaṃ upanento tiādimāha tattha tiādīsu ayamattho  yasmā so tayā mama kato niggaho dunniggaho tasmā mayaṃ tayā tattha anulomapañcake āmantāti etāya paṭiññāya evaṃ paṭijānantā puna na hevāti paṭikkhepe katepi  ājānāhi niggahanti evaṃ niggahetabbāyeva evaṃ aniggahetabbampi maṃ niggaṇhāsi īdisena pana niggahena dunniggahitā mayaṃ homa idāni yaṃ niggahaṃ sandhāya dunniggahitā ca homāti avoca taṃ dassetuṃ ti āha evamidaṃ anulomapaṭilomato catūhi pāpanāropanāhi niggahassa upanītattā  nāma hoti
idāni na hevaṃ niggahetabbetiādikaṃ  nāma hoti tattha ti yathāhaṃ tayā niggahito na hi evaṃ niggahetabbo etassa hi niggahassa dunniggahabhāvo mayā sādhito ti tena kāraṇena yasmā esa niggaho dunniggaho tasmā yaṃ maṃ niggaṇhāsi ti idaṃ niggaṇhanaṃ tava micchāti attho ti yena kāraṇena idaṃ micchā tena kāraṇena yo tayā niggaho kato so dukkaṭo yaṃ mayā paṭikammaṃ kataṃ tadeva sukataṃ yāpi cesā paṭikammacatukkādivasena kathāmaggasampaṭipādanā katā sāpi sukatāti tadeva puggalo upalabbhatītiādikassa anulomapañcakassa nupalabbhatītiādikānaṃ paṭikammaniggahopanayananiggamanacatukkānañca vasena  nāma niddiṭṭhanti veditabbaṃ ettāvatā sakavādino pubbapakkhe sati paravādino vacanasāmaññamattena chalavādena jayo hoti
idāni yathā paravādino pubbapakkhe sati sakavādino dhammeneva tathena jayo hoti tathā vāduppattiṃ dassetuṃ ti paccanīkānulomapañcakaṃ āraddhaṃ tattha paccanīke pucchā paravādissa rūpādibhedaṃ saccikaṭṭhaparamatthaṃ  sandhāya paṭiññā sakavādissa suddhasammutisaccaṃ vā paramatthamissakaṃ vā sammutisaccaṃ sandhāya yo saccikaṭṭhoti puna anuyogo paravādissa sammutivasena ti navattabbattā missakavasena vā anuyogassa saṃkiṇṇattā nti paṭikkhepo sakavādissa paṭiññātaṃ paṭikkhipatīti vacanasāmaññamattena ntiādivacanaṃ paravādissa evamayaṃ puggalo nupalabbhatīti  dutiyavādaṃ nissāya dutiyo niggaho hotīti veditabbo evaṃ tena chalena niggaho āropito
idāni dhammena samena paravādipaṭiññāya attano vāde jayaṃ dassetuṃ anulomanaye pucchā sakavādissa attano laddhiṃ nissāya paṭiññā paravādissa laddhiyā okāsaṃ adatvā paramatthavasena puna anuyogo sakavādissa paramatthavasena puggalassa anupalabbhanato paṭikkhepo paravādissa tato paraṃ dhammena samena attano jayadassanatthaṃ ntiādi sabbaṃ sakavādivacanameva hoti tattha sabbesaṃ paṭikammaniggahopanayananiggamanacatukkānaṃ heṭṭhā vuttanayeneva attho veditabbo evamidaṃ puggalo nupalabbhatītiādikassa paccanīkapañcakassa upalabbhatītiādīnaṃ paṭikammaniggahopanayananiggamanacatukkānañca vasena  nāma niddiṭṭhaṃ hoti evametāni paṭhamasaccikaṭṭhe dve pañcakāni niddiṭṭhāni tatthetaṃ vuccati 
niggaho paravādissa suddho paṭhamapañcake
asuddho pana tasseva paṭikammajayo tahiṃ
niggaho sakavādissa asuddho dutiyapañcake
visuddho pana tasseva paṭikammajayo tahiṃ
tasmā dvīsupi ṭhānesu jayova sakavādino
dhammena hi jayo nāma adhammena kuto jayo
saccikaṭṭhe  yathā cettha pañcakadvayamaṇḍite
dhammādhammavaseneva vutto jayaparājayo
ito paresu sabbesu saccikaṭṭhesu paṇḍito
evameva vibhāveyya ubho jayaparājayeti (kathā aṭṭha 7-10)

evaṃ  suddhikasaccikaṭṭhaṃ vitthāretvā idāni tameva aparehipi okāsādīhi nayehi vitthāretuṃ puna tiādi āraddhaṃ tattha pucchā sakavādissa paṭiññā paravādissa puna ti sarīraṃ sandhāya anuyogo sakavādissa rūpasmiṃ attānaṃ samanupassanādosañca aññaṃ jīvaṃ aññaṃ sarīranti āpajjanadosañca disvā paṭikkhepo paravādissa sesamettha anulomapaccanīkapañcake heṭṭhā vuttanayeneva veditabbaṃ pāṭho pana saṃkhitto tattha yasmā sarīraṃ sandhāya sabbattha nupalabbhatīti vutte sarīrato bahi upalabbhatīti āpajjati tasmā paccanīke paṭikkhepo sakavādissa paṭhamaṃ anujānitvā pacchā avajānātīti chalavādassa vasena paṭikammaṃ paravādissa sesaṃ pākaṭameva
dutiyanaye ti purimapacchimajātikālañca dharamānaparinibbutakālañca sandhāya anuyogo sakavādissa sveva khattiyo so brāhmaṇotiādīnaṃ āpattidosañca dharamānaparinibbutānaṃ visesābhāvadosañca disvā paṭikkhepo paravādissa sesaṃ paṭhamanaye vuttasadisameva
tatiyanaye ti khandhāyatanādīni sandhāya pucchā sakavādissa rūpasmiṃ attā cakkhusmiṃ attātiādidosabhayena paṭikkhepo paravādissa sesaṃ tādisamevāti
evamimāni  tīṇi mukhāni anulomapaccanīkapañcake anulomamattavaseneva tāva paṭipāṭiyā bhājetvā puna paccanīkānulomapañcake paccanīkamattavaseneva bhājetuṃ tiādi āraddhaṃ tattha heṭṭhā vuttanayena attho veditabbo ettāvatā suddhikassa ceva imesañca tiṇṇanti catunnaṃ saccikaṭṭhānaṃ ekekasmiṃ saccikaṭṭhe anulomapaccanīkassa paccanīkānulomassa cāti dvinnaṃ dvinnaṃ paccanīkānaṃ vasena ayaṃ aṭṭhamukhā nāma vādayutti niddiṭṭhā hotīti veditabbā yā ekekasmiṃ mukhe ekekassa niggahassa vasena vuccati tatthetaṃ vuccati 
evaṃ catubbidhe pañhe pañcakadvayabhedato
esā aṭṭhamukhā nāma vādayutti pakāsitā
aṭṭheva  niggahā tattha cattāro tesu dhammikā
adhammikā ca cattāro sabbattha sakavādino
jayo parājayo ceva sabbattha paravādinoti (kathā aṭṭha 14)
ayaṃ tāvettha anuttānatthato saṃvaṇṇanā
atthavinicchayo panetthāpi moggaliputtatissattherena kataniddesassa nayamukhamattadassanavaseneva hoti therena hi bhagavatā ṭhapitāya etissā mātikāya paduddhāravasena niddesaṃ akatvā bhagavatā dinnaaṭṭhamukhavādayuttinaye ṭhatvā aparehi pariyāyehi puggalavādaṃ tadaññaṃ nānappakāraṃ micchāgāhañca nirākaronteneva puggalakathaṃ ādiṃ katvā sādhikadvisatakathāhi niddeso kato
tattha puggalavādanirākaraṇatthaṃ tāva khandhāyatanadhātuindriyavasena sattapaññāsāya dhammesu ekekena saddhiṃ puggalo upalabbhati saccikaṭṭhaparamatthena rūpañca upalabbhati saccikaṭṭhaparamatthena puggalo upalabbhati saccikaṭṭhaparamatthena vedanāpi  upalabbhati saccikaṭṭhaparamatthenātiādinā nayena puggalasaṃsandanavasappavattaṃ  yathā rūpavedanādayo sattapaññāsa dhammā aññamaññā visadisā upalabbhanti evaṃ rūpādīhi visadiso puggalo upalabbhatīti pucchanavasappavattaṃ  rūpaṃ puggalo rūpasmiṃ puggalo aññatra rūpā puggalo puggalasmiṃ rūpanti evaṃ catukkanayena sattapaññāsāya dhammehi pucchanavasappavattaṃ catukkanayasaṃsandananti tividhā saṃsandananayā vuttā tattha puggalassa rūpādisabhāvatte niccasassatucchedādippasaṅgato yathānurūpaṃ nirākaraṇaṃ veditabbaṃ ativitthārabhayenettha upari cetaṃ na vitthārīyati
tato yathā rūpādayo sappaccayā appaccayādayo vā honti evaṃ tava puggalopi sappaccayatādilakkhaṇayuttoti pucchanavasappavattā  puggaloti upalabbhatīti ca padadvayādisodhanatthaṃ yo puggalo so upalabbhati yo vā upalabbhati so puggalotiādipucchanavasappavattaṃ  rūpadhātuyā rūpītiādi nāmapaññattisodhanavasappavatto  ca sova puggalo sandhāvati asmā lokā paraṃ lokaṃ añño vā na añño vā neva añño nānañño vātiādinā gatiparivattanamukhena  rukkhaṃ upādāya chāyādīnaṃ viya khandhādiṃ upādāya paramatthato puggalapaññattīti vāde tassa aniccasaṅkhatatādippasaṅgadīpako  kalyāṇapāpakānaṃ kammānaṃ kārako puggaloti vāde tassa vaṭṭadukkhānupacchedādippasaṅgadīpako  ca yo iddhivikubbako so puggalotiādivādabhedako  mātāpitādayo nāma atthi tena puggalo atthīti vādabhedako  evaṃ khattiyotiādi  gahaṭṭho pabbajitotiādi  devo manussotiādi  sotāpannotiādi  aṭṭha purisapuggalātiādi  puggalo saṅkhatotiādivasappavatto  sukhaṃ vedanaṃ vediyamānotiādi  kāye kāyānupassītiādi  atthi puggalo attahitāya paṭipannotiādinā puggalasabhāvasādhakasuttesu sannissitesu 
sabbe dhammā anattā (ma ni 1353 356 dha pa 279) dukkhameva uppajjamānaṃ uppajjati (saṃ ni 215)
kinnu sattoti paccesi māra diṭṭhigataṃ nu te
suddhasaṅkhārapuñjoyaṃ nayidha sattūpalabbhati
dukkhameva hi sambhoti dukkhaṃ tiṭṭhati veti ca
nāññatra dukkhā sambhoti nāññaṃ dukkhā nirujjhati (saṃ ni 1171)
yasmā ca kho ānanda suññaṃ attena vā attaniyena vā tasmā suñño lokoti vuccati (saṃ ni 485)
attani vā bhikkhave sati attaniyaṃ meti assāti attani ca bhikkhave attaniye ca saccato thetato anupalabbhaniyamāne yampi taṃ diṭṭhiṭṭhānaṃ so loko so attā so pecca bhavissāmi nicco dhuvo sassato avipariṇāmadhammo sassatisamaṃ tatheva ṭhassāmīti  nanāyaṃ bhikkhave kevalo paripūro bāladhammoti (ma ni 1244) tatra seniya yvāyaṃ satthā diṭṭhe ceva dhamme attānaṃ saccato thetato na paññāpeti abhisamparāye ca ayaṃ vuccati seniya satthā  sammāsambuddhotiādinā puggalābhāvadīpakasuttasandassanavasappavatto  cāti ettakena kathāmaggena vitthārato paṭhamā puggalakathā vibhattā tattha atthi puggalo attahitāya paṭipannotiādīsu yathā rūpādayo dhammā paccattalakkhaṇasāmaññalakkhaṇavasena labbhanti na evaṃ puggalo rūpādīsu pana sati lokavohāramattena atthi puggaloti vuccatīti vuttampi cetaṃ bhagavatā  imā kho citta lokavohārā lokapaññattiyoti (dī ni 1440) dvidhāpi buddhānaṃ kathā sammutikathā paramatthakathā ca tattha satto puggalo gāmo pabbatotiādikā  nāma aniccaṃ dukkhaṃ anattā khandhā āyatanānītiādikā  nāma buddhā hi ye ye sattā yathā yathā bujjhitvā catusaccapaṭivedhaṃ kātuṃ sakkonti tesaṃ tesaṃ tathā tathā sammutivasena vā paramatthavasena vā vomissakavasena vā desetvā nāmarūpaparicchedadassanavaseneva amataṃ maggaṃ pakāsenti ayañhi 
duve saccāni akkhāsi sambuddho vadataṃ varo
sammutiṃ paramatthañca tatiyaṃ nupalabbhati
tattha 
saṅketavacanaṃ saccaṃ lokasammutikāraṇaṃ
paramatthavacanaṃ saccaṃ dhammānaṃ tathalakkhaṇaṃ
tasmā viññū akatvāna byañjanebhinivesanaṃ
paramatthe patiṭṭhāya puggalādiṃ vivajjaye
paññattiṃ anatikkamma paramattho pakāsito
vināyakena so yasmā tasmā aññopi paṇḍito
paramatthaṃ pakāsento samaññaṃ nātidhāvayeti (kathā aṭṭha 237)


puggalakathāto  paraṃ parihāyati arahā arahattātiādinā asekhā sotāpannavajjitasekhā ca aggamaggaphalato parihāyantīti pavattā  pabbajjā viya paṭivedhasaṅkhāto brahmacariyavāsopi manussesu eva bhavati natthi devesu brahmacariyavāsoti pavattā  dukkhadassanena ekadesato kilesā pahīyanti tathā samudayadassanādīhīti evaṃ nānābhisamayavasena odhiso kilesā pahīyantīti pavattā  jhānalābhī puthujjano kāmarāgabyāpāde samucchedavasena jahati so catusaccābhisamayā paṭhamameva anāgāmī hotīti pavattā  atītādibhedaṃ sabbaṃ khandhādikaṃ kālattayepi khandhādisabhāvena atthīti pavattā  atītaṃ anāgatañca khandhādikaṃ atthīti pavattā  atītesu vipākadhammadhammesu ekaccaṃ avipakkavipākameva atthi na itaranti pavattā  sabbe dhammā satipaṭṭhānāti pavattā  atītānāgatādivasena natthi sakabhāvena vā atthi parabhāvena natthīti pavattā  tattha ti evaṃ iminā pakārena atthīti attho
adhimānikānaṃ kuhakānaṃ vā arahattapaṭiññānaṃ sukkavissaṭṭhiṃ disvā mārakāyikā devatā upasaṃharantīti pavattā  arahato paresaṃ nāmagottādīsu atthi aññāṇaṃ atthi kaṅkhā parehi ñāpanīyato atthi paravitaraṇāti  sotāpattimaggakkhaṇe dukkhanti vācā bhijjatīti pavattā  dukkhanti vācaṃ bhāsanto dukkhe ñāṇaṃ āharati tañca lokuttaranti pavattā  samāpattiyaṃ bhavaṅge ca cittaṃ ciraṃ tiṭṭhatīti  pavattā  sabbe saṅkhārā nippariyāyena ādittā kukkuḷanirayasadisāti pavattā  paccekaṃ catusaccadassanavasena ekekassa maggassa catukkhattuṃ uppattivasena soḷasahi koṭṭhāsehi arahattappattīti pavattā  buddhānaṃ vohāravacanaṃ lokuttaranti pavattā  suddhasattānaṃ appaṭisaṅkhāya maggena vinā kilesanirodhasaṅkhāto appaṭisaṅkhānirodho paṭisaṅkhāya tena maggena kilesanirodhoti dve nirodhāti pavattā 
tathāgatabalaṃ sāvakasādhāraṇanti pavattā  āsavakkhayañāṇavirahitaṃ navabalaṃ lokuttaranti  pavattā  sarāgaṃ cittaṃ nibbānaṃ ārabbha rāgato vimuccatīti pavattā  jhānena vikkhambhanavimuttiyā paṭhamaṃ vimuttaṃ cittaṃ maggakkhaṇe samucchedavimuttiyā vimuccamānaṃ nāma hotīti pavattā  aṭṭhamakasaṅkhātassa sotāpattimaggaṭṭhassa anulomagotrabhukkhaṇe diṭṭhivicikicchā pahīyanti nāma maggakkhaṇe pahīnā nāmāti pavattā  aṭṭhamakassa maggakkhaṇe saddhindriyādīni paṭilabhanti na paṭiladdhānīti pavattā  catutthajjhānadhammupatthaddhaṃ maṃsacakkhumeva dibbacakkhu nāmāti pavattā  tathā maṃsasote  yathākammūpagatañāṇameva dibbacakkhūti pavattā  devabrahmānaṃ pāṇātipātādiasaṃvarābhāvamattena sampattaviratiyā abhāvepi saṃvaro atthīti pavattā  asaññīnampi cutipaṭisandhikkhaṇe saññā atthīti pavattā  nevasaññānāsaññāyatanabhūmiyaṃ saññā nappavattatīti pavattā 
arahā  gihī assāti pavattā  anāgāmino suddhāvāsesu paṭisandhicittena upapattikkhaṇe arahanto hontīti pavattā  arahato lokiyadhammāpi anāsavāti pavattā  paccuppannakkhaṇe samaṅgibhāvasamannāgamo ca rūpāvacarādibhūmantarapaṭilābhasamannāgamo cāti dve samannāgamā yesaṃ pana ime dve samannāgame ṭhapetvā aññopi hettha upapattidhammavasena eko samannāgamo nāma atthi tena arahā catūhi phalehi samannāgatoti pavattā  imināva nayena arahā chahi upekkhāhi samannāgatoti pavattā  maggañāṇasabbaññutaññāṇasaṅkhātabodhiyā sadā sannihitabhāvena buddhoti pavattā  mahāpurisalakkhaṇayuttāva bodhisattāti pavattā  bodhisattānampi magganiyāmo atthīti pavattā  catutthamaggaṭṭho tīhi phalehi samannāgatotiādinā pavattā  paṭhamamaggādīhi pahīnehi saddhiṃ nippariyāyato arahattaṃ sabbasaṃyojanappahānanti pavattā 
nippariyāyato phalaṃ vimutti nāma vipassanāmaggapaccavekkhaṇañāṇāni pana pariyāyato evaṃ pana aggahetvā yaṃ kiñci kilesavippayuttaṃ ñāṇaṃ vimuttīti pavattā  buddhādiasekhārammaṇaṃ asekhañāṇanti pavattā  pathavīkasiṇādisamāpattiyo  paramatthato avijjamāne paññattārammaṇe pavattattā viparītañāṇanti pavattā  tattha anicce niccantiādinā catubbidho vipallāso veditabbo sabbesaṃ puthujjanānaṃ niyāmagamanāya ñāṇaṃ atthīti pavattā  sabbaṃ ñāṇaṃ paṭisambhidāti  pavattā  sammutivisayampi ñāṇaṃ bhūtārammaṇamevāti pavattā  cetopariyañāṇaṃ cittārammaṇameva na taṃsampayuttarāgādicetasikārammaṇanti pavattā  sabbasmiṃ anāgatadhamme sabbesaṃ ñāṇaṃ atthīti pavattā  paccuppanne attano ñāṇepi ñāṇaṃ pavattatīti pavattā  buddhā viya sāvakāpi tena tena veneyyajanena pattabbaphalaṃ ñatvāva tadatthāya dhammaṃ desentīti pavattā 
sammattaniyāmo niyamato niccaṭṭhena asaṅkhatoti pavattā  dhammaṭṭhitatā dhammaniyāmatātiādivacanato paṭiccasamuppādo asaṅkhatoti pavattā  saccāni tathāni avitathānītiādivacanato catusaccāni asaṅkhatānīti pavattā  cattāro āruppā āneñjāti vacanato asaṅkhatāti pavattā  nirodhasamāpatti asaṅkhatāti pavattā  asaṅkhato ākāsoti tiādiṃ katvā nti pariyosānakathā
natthi keci dhammā kehici dhammehi saṅgahitā tena ekavidhena rūpasaṅgahotiādi niratthakanti pavattā  vedanādayo arūpadhammā aññamaññaṃ na sampayuttāti pavattā  cetasikaṃ natthīti pavattā  cetanādhammova dānaṃ na deyyadhammoti pavattā  paṭiggāhakānaṃ paribhogamayaṃ puññaṃ atthīti pavattā  petā ito dinnacīvarādīheva yāpentīti pavattā    kilesappahānamattameva sāmaññaphalaṃ na cittacetasikā dhammāti pavattā  aññamaññādipaccayatāya 
asurakāyena saddhiṃ cha gatiyoti pavattā  matasatto mātuutusamayañca mātāpitusaṃyogañca olokayamāno sattāhaṃ atirekasattāhaṃ vā yasmiṃ bhave tiṭṭhati so antarābhavo  nāma atthīti pavattā  rūpādipañcakāmaguṇāva kāmadhātu nāma na tu vatthukāmakilesakāmāti pavattā  pañcevāyatanāni kāmātikathā rūpadhammāva rūpadhātūtikathā arūpadhammāva arūpadhātūtikathā rūpadhātuyā sattā ghānādīhi saddhiṃ saḷāyatanikāti pavattā  āruppepi atthi sukhumarūpantikathā kāyavacīviññattivasena rūpaṃ kammantikathā cittavippayutto arūpadhammova jīvitindriyaṃ rūpajīvitindriyaṃ natthīti pavattā  ariyupavādakammena arahattā parihāyatīti pavattā 
aniccādivasena saṅkhāre ādīnavato apassitvā nibbānaṃ ānisaṃsato passantassa saṃyojanappahānaṃ hotīti pavattā  nibbānārammaṇampi saṃyojanaṃ atthīti pavattā  rūpaṃ sārammaṇantikathā anusayā anārammaṇātikathā ñāṇaṃ anārammaṇantikathā atītārammaṇañca anāgatārammaṇañca cittaṃ anārammaṇantikathādvayaṃ sabbaṃ cittaṃ vitakkānupatitantikathā vitakkavipphārova saddo so ca na sotaviññeyyoti pavattā  vināpi cittena vācā pavattatīti pavattā  vināpi  cittena kāyakammaṃ pavattatīti pavattā  atītehipi jhānehi anāgatehipi yogino samannāgatāti pavattā 
bhavaṅgacitte aniruddhe eva kusalākusalacittāni uppajjanti tadabhāve ca santatinirodho siyāti pavattā  saha vācāhi viññattirūpaṃ maggotikathā pañcaviññāṇasamaṅgissāpi maggabhāvanā atthīti pavattā  pañcaviññāṇā kusalāpi akusalāpītikathā pañcaviññāṇā sābhogātikathā maggakkhaṇe lokiyena lokuttarena cāti dvīhi sīlehi yuttātikathā sīlaṃ acetasikantikathā sīlaṃ na cittānuparivattītikathā samādānahetucittavippayutto puññopacayo hotīti pavattā  viññatti sīlantikathā pāṇātipātādayo vināpi viññattiṃ hontīti pavattā 
anusayā abyākatā ahetukā cittavippayuttāti  asekhassa ñāṇavippayuttappavattiyā so ñāṇīti navattabboti pavattā  ñāṇaṃ cittavippayuttantikathā  maggakkhaṇe idaṃ dukkhanti ñāṇaṃ pavattanti pavattā  buddhā iddhibalena āyukappaṃ vināpi mahākappaṃ tiṭṭhantīti pavattā  cittasantati samādhi na ekacittakkhaṇikoti pavattā  avijjādipaṭiccasamuppādaṅgehi aññā dhammaṭṭhitatāti pavattā  rūpādīhi aññā aniccatāti pavattā 
viññattiyo vināpi indriyasaṃvaro kāyavacīkammanti pavattā kathā sabbaṃ kammaṃ vipākajanakanti pavattā kammakathā saddo vipākoti pavattā kathā saḷāyatanaṃ vipākoti pavattā  kathā maggaṃ vināpi sattakkhattuparamotikathā tathā kolaṃkolaekabījikathāsupi diṭṭhisampanno jīvitā voropetītikathā diṭṭhisampannassa apāyaduggatiyā saddhiṃ rūpāditaṇhāsaṅkhātaduggatipahīnāti pavattā  sattamabhavikassa taṇhāsambhavato duggati appahīnāti pavattā 
saṅghabhedādikappaṭṭhaṃ kammaṃ katvā tena mahākappaṃ asītibhāgaṃ katvā tato ekabhāgamattaṃ kālaṃ āyukappaṃ niraye paccantīti aggahetvā sakalaṃ mahākappaṃ paccanti vinassamānepi kappe cakkavāḷantaresu paccantīti pavattā  saṅghabhedako appanākusalāni viya kāmāvacarakusalampi na paṭilabhatīti pavattā  aṅgasampannāya āṇattiyā abhāvepi mātughātādiānantariyakammapayojako micchattaniyato evāti pavattā  aniyatadhammesupi keci kusalasampayuttāniyatā atthīti pavattā  nīvaraṇehi nivutena paṭicchanneneva cittena nīvaraṇaṃ pajahantīti pavattā  sammukhībhūtaṃ saṃyojanameva jahatīti pavattā  samāpanno ca jhānārammaṇanikantiyā jhānaṃ assādetīti pavattā  dukkhavedanāyapi rāgassādavedanā hotīti pavattā  dhammataṇhā abyākatātikathā dhammataṇhā na dukkhasamudayotikathā
kusalaṃ vā akusalassa akusalaṃ vā kusalassa anantarā uppajjantīti pavattā  gabbhaseyyakānampi bījamattaṃ saḷāyatanaṃ paṭisandhikkhaṇe uppajjatīti pavattā  pañcaviññāṇāni aññamaññassa anantarā uppajjantīti  pavattā  sammāvācākammantaviññattiyo ariyarūpantikathā kāmarāgādito  añño anusayotikathā kilesapariyuṭṭhānaṃ cittavippayuttantikathā yathā kāmarāgo kāmadhātuyaṃ pariyāpanno evaṃ rūparāgaarūparāgā rūpārūpabhūmiyaṃ pariyāpannāti pavattā  dvayaṃ diṭṭhigataṃ abyākatantikathā diṭṭhigataṃ apariyāpannantikathā yo yesaṃ hetupaccayo so puna tesaṃ sahajātādipaccayo na hoti ekadhāva ekassa paccayo hotīti pavattā  avijjāva saṅkhārānaṃ paccayo na pana saṅkhārā avijjāyāti pavattā  kāladdhānā ime parinipphannena paññattimattāti pavattā  evaṃ  aññassa āsavassa abhāvā āsavā anāsavāti pavattā  lokuttarānaṃ dhammānaṃ jarāmaraṇaṃ lokuttaranti pavattā  nirodhasamāpatti lokuttarāti pavattā  sā lokiyāti pavattā  nirodhasamāpannopi kālaṃ kareyyāti pavattā  nirodhasamāpatti asaññasattupikātikathā kammato añño cittavippayutto kammūpacayotikathā
balappattā buddhādayo iddhibalena sattānaṃ cittaṃ rāgādianuppattiyā niggaṇhantīti pavattā  evaṃ kusaluppattiyā paracittapaggahanakathā buddhā iddhiyā paresaṃ sukhaṃ dentīti pavattā  saṅkhārā aniccāti manasikaroto atītādibhedabhinne sabbe saṅkhāre ārammaṇavasena ekato adhigaṇhātīti pavattā  rūpaṃ hetukantikathā evaṃ rūpaṃ sahetukantikathā rūpaṃ kusalākusalantikathā rūpaṃ vipākotikathā yathā kāmāvacarakammena jātaṃ rūpaṃ kāmāvacaraṃ evaṃ rūpāvacarārūpāvacarakammehi jātaṃ rūpaṃ rūpāvacarārūpāvacarantikathā  rūparāgo rūpadhātuyā arūparāgo ca arūpadhātuyā pariyāpannotikathā
atthi arahato puññūpacayotikathā natthi arahato akālamaccūtikathā yaṃ kiñci uppajjati sabbamidaṃ kammatotikathā indriyabaddhameva dukkhaṃ na sabbe saṅkhārāti pavattā  sabbe saṅkhārā dukkhā ṭhapetvā ariyamaggantikathā maggaphalāneva saṅgho nāma na ca tāni dakkhiṇaṃ paṭiggaṇhanti tasmā na vattabbaṃ saṅgho dakkhiṇaṃ paṭiggaṇhātītikathā tathā na vattabbaṃ saṅgho dakkhiṇaṃ visodhetītikathā na vattabbaṃ saṅgho bhuñjatītikathā na vattabbaṃ saṅghassa  dinnaṃ mahapphalantikathā buddhā na kiñci bhuñjanti tasmā na vattabbaṃ buddhassa dinnaṃ mahapphalantikathā dāyakato dānaṃ visujjhati na paṭiggāhakatoti pavattā 
buddhā tusitaloke eva nibbattanti na manussaloke ettha hi nimmitarūpamattaṃ dassentīti pavattā  nimmitarūpaṃ dhammaṃ deseti na buddhoti pavattā  rāgova karuṇā nāma tato natthi buddhānaṃ karuṇātikathā buddhānaṃ uccārapassāvo aññe gandhajāte ativiya adhigaṇhātīti pavattā  buddhā ekena maggena cattāri sāmaññaphalāni sacchikarontīti pavattā  parikammādiṃ vināva paṭhamādijjhānā dutiyādijjhānaṃ saṅkamatīti pavattā  pañcakanaye avitakkavicāramattaṃ jhānaṃ visuṃ jhānaṃ nāma na hoti jhānantarikaṃ nāma hotīti pavattā  samāpanno saddaṃ suṇātītikathā viññāṇaṃ vinā pasādacakkhunā rūpaṃ passatītikathā
tekālike kilese pajahatīti pavattā  nibbānasaṅkhātāpi suññatā saṅkhārakkhandhapariyāpannāti pavattā  asaṅkhatameva sāmaññaphalantikathā  yesaṃ kesañci dhammānaṃ paṭilābhā asaṅkhatāti pavattā  sabbadhammānaṃ sabhāvasaṅkhātā tathatā asaṅkhatāti pavattā  anavajjaṭṭhena nibbānampi kusalantikathā ānantariyādiṃ vināpi atthi puthujjanassa accantaniyāmatātikathā lokiyasaddhādayo na indriyānīti pavattā 
asañciccāpi ānantariko hotīti pavattā  natthi puthujjanassa ñāṇanti pavattā  nerayikānaṃ kammāneva nirayapālarūpena vadhenti na nirayapālāti pavattā  atthi devesu tiracchānātikathā viratittayaṃ cittavippayuttaṃ pañcaṅgikova maggoti pavattā  paṭiccasamuppādesu ñāṇaṃ lokuttaranti pavattā 
tisso saṅgītiyo ārabbha sāsanaṃ navaṃ katanti pavattā  puthujjano ekakkhaṇe tedhātukehi dhammehi avivittoti pavattā  ñeyyāvaraṇahetukaṃ kiñci saṃyojanaṃ  appahāyapi arahā hotīti pavattā  saṅkhārā niccā hontu rukkhā niccapupphaphalādiyuttā khemino hontūtiādinā yathādhippāyaṃ iddhi pavattatīti pavattā  buddhānaṃ sarīraāyupabhāvemattato aññāpi vemattatā atthīti pavattā  ekasmiṃ khaṇe sabbalokadhātūsu aneke buddhā santīti pavattā  sabbe dhammā niyatāti pavattā  sabbakammāni phaladāne niyatānīti pavattā 
arahā asabbaññubhāvena sabbaññuvisaye kiñci saṃyojanaṃ appahāya parinibbātīti pavattā  arahā kusalacitto parinibbāyatīti pavattā  arahā āneñje saṇṭhito parinibbāyatīti pavattā  atthi gabbhaseyyāya dhammābhisamayo atthi gabbhaseyyāya arahattappatti supinante dhammābhisamayo arahattappatti cāti pavattā  sabbaṃ supinacittaṃ abyākatantikathā khaṇikatāya cittānaṃ natthi āsevanapaccayatātikathā sabbe saṅkhatā ekacittakkhaṇikāti pavattā 
itthiyā saddhiṃ ekato sampattiṃ anubhavissāmāti pūjādiṃ katvā ekādhippāyappattassa bhikkhuno methuno dhammo paṭisevitabboti pavattā  pāpabhikkhūsu methunaṃ paṭisevantesu arahantānaṃ vaṇṇena amanussā methunaṃ paṭisevantīti pavattā  keci sattā attano issariyena kāmakārikāvasena vinipātaṃ gacchanti na kammavasenāti pavattā  na rāgo rāgapatirūpakotiādi  khandhāyatanādayo aparinipphannāti pavattā ti sādhikadvisatakathā pāḷiyaṃ aṭṭhamukhavādayuttivaseneva sammitiyādīnaṃ bhinnaladdhikānaṃ laddhibhedavasena nānāpakārato vibhattā tā pana sabbakathā puggalakathāva tā taṃtaṃladdhibhedavasena saṅkhepatopi vuccamānā atibhāriyaṃ ganthaṃ karonti tasmā na vitthāritā taṃ pana nayaṃ icchantehi  (kathā 1 ādayo kathā aṭṭha nidānakathā) eva vitthārato gahetabboti ayamettha pāḷinayena saddhiṃ atthavinicchayo


