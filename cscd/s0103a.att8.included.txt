

nti āṭānāṭiyasuttaṃ tatrāyamapubbapadavaṇṇanā  ti asurasenāya nivāraṇatthaṃ sakkassa devānamindassa catūsu disāsu ārakkhaṃ ṭhapetvā ti balagumbaṃ ṭhapetvā ti catūsu disāsu ārakkhake ṭhapetvā evaṃ sakkassa devānamindassa ārakkhaṃ susaṃvihitaṃ katvā āṭānāṭanagare nisinnā satta buddhe ārabbha imaṃ parittaṃ bandhitvā ye satthu dhammaāṇaṃ amhākañca rājaāṇaṃ na suṇanti tesaṃ idañcidañca karissāmāti sāvanaṃ katvā attanopi catūsu disāsu mahatiyā ca yakkhasenāyātiādīhi catūhi senāhi ārakkhaṃ saṃvidahitvā abhikkantāya rattiyā ekamantaṃ nisīdiṃsu
ti ettha abhikkantasaddo khayasundarābhirūpaabbhanumodanādīsu dissati tattha abhikkantā bhante ratti nikkhanto paṭhamo yāmo ciranisinno bhikkhusaṅgho uddisatu bhante bhagavā bhikkhūnaṃ pātimokkhanti  evamādīsu khaye dissati ayaṃ imesaṃ catunnaṃ puggalānaṃ abhikkantataro paṇītataro cāti  evamādīsu sundare
ko  me vandati pādāni iddhiyā yasasā jalaṃ
abhikkantena vaṇṇena sabbā obhāsayaṃ disāti 
evamādīsu abhirūpe abhikkantaṃ bho gotamāti  evamādīsu abbhanumodane  idha pana khaye tena abhikkantāya rattiyā parikkhīṇāya rattiyāti vuttaṃ hoti
ti idha abhikkantasaddo abhirūpe vaṇṇasaddo pana chavithutikulavaggakāraṇasaṇṭhānapamāṇarūpāyatanādīsu dissati tattha suvaṇṇavaṇṇosi bhagavāti  evamādīsu chaviyaṃ kadā saññūḷhā pana te gahapati ime samaṇassa gotamassa vaṇṇāti  evamādīsu thutiyaṃ cattārome  bho gotama vaṇṇāti  evamādīsu kulavagge atha kena nu vaṇṇena gandhathenoti vuccatītiādīsu  kāraṇe mahantaṃ hatthirājavaṇṇaṃ abhinimminitvāti  evamādīsu saṇṭhāne tayo pattassa vaṇṇāti  evamādīsu pamāṇe vaṇṇo gandho raso ojāti evamādīsu rūpāyatane so idha chaviyaṃ daṭṭhabbo tena abhikkantavaṇṇā abhirūpacchavīti vuttaṃ hoti
nti ettha kevalasaddo anavasesayebhuyyaabyāmissānatirekadaḷhatthavisaṃyogādianekattho tathā hissa kevalaparipuṇṇaṃ parisuddhaṃ brahmacariyanti  evamādīsu anavasesatā attho kevalakappā ca aṅgamāgadhā pahūtaṃ khādanīyaṃ bhojanīyaṃ ādāya abhikkamitukāmā hontīti  evamādīsu yebhuyyatā kevalassa dukkhakkhandhassa samudayo hotīti  evamādīsu abyāmissatā kevalaṃ saddhāmattakaṃ nūna ayamāyasmāti  evamādīsu anatirekatā āyasmato bhante anuruddhassa bāhiko nāma saddhivihāriko kevalakappaṃ saṅghabhedāya ṭhitoti  evamādīsu daḷhatthatā kevalī vusitavā uttamapurisoti vuccatīti  evamādīsu visaṃyogo idha panassa anavasesattho adhippeto
kappasaddo panāyaṃ abhisaddahanavohārakālapaññattichedanavikappalesasamantabhāvādianekattho tathā hissa okappaniyametaṃ bhoto gotamassa yathā taṃ arahato sammāsambuddhassāti  evamādīsu abhisaddahanamattho anujānāmi bhikkhave pañcahi samaṇakappehi  phalaṃ paribhuñjitunti  evamādīsu vohāro yena sudaṃ niccakappaṃ viharāmīti  evamādīsu kālo iccāyasmā kappoti   evamādīsu paññatti alaṅkato kappitakesamassūti  evamādīsu chedanaṃ kappati dvaṅgulakappoti  evamādīsu vikappo atthi kappo nipajjitunti  evamādīsu leso kevalakappaṃ veḷuvanaṃ obhāsetvāti  evamādīsu  samantabhāvo idha pana samantabhāvo attho adhippeto tasmā kevalakappaṃ gijjhakūṭanti ettha anavasesaṃ samantato gijjhakūṭanti evamattho daṭṭhabbo
ti vatthamālālaṅkārasarīrasamuṭṭhitāya ābhāya pharitvā candimā viya sūriyo viya ca ekobhāsaṃ ekapajjotaṃ karitvāti attho ti devatānaṃ dasabalassa santike nisinnaṭṭhānaṃ nāma na bahu imasmiṃ pana sutte parittagāravavasena nisīdiṃsu
ti kiñcāpi cattāro mahārājāno āgatā vessavaṇo pana dasabalassa vissāsiko kathāpavattane byatto susikkhito tasmā vessavaṇo mahārājā bhagavantaṃ etadavoca ti mahesakkhānubhāvasampannā ti pāṇātipāte diṭṭhadhammikasamparāyikaṃ ādīnavaṃ dassetvā tato veramaṇiyā dhammaṃ deseti sesesupi eseva nayo ti tesu senāsanesu santi uḷārā yakkhā nibaddhavāsino nti āṭānāṭanagare baddhattā evaṃnāmaṃ kiṃ pana bhagavato apaccakkhadhammo nāma atthīti natthi atha kasmā vessavaṇo uggaṇhātu bhante bhagavātiādimāha okāsakaraṇatthaṃ so hi bhagavantaṃ imaṃ parittaṃ sāvetuṃ okāsaṃ kārento evamāha satthu kathite imaṃ parittaṃ garu bhavissatītipi āha ti gamanaṭṭhānādīsu catūsu iriyāpathesu sukhavihārāya
ti na vipassīyeva cakkhumā sattapi buddhā cakkhumanto tasmā ekekassa buddhassa etāni satta satta nāmāni honti sabbepi buddhā cakkhumanto sabbe sabbabhūtānukampino sabbe nhātakilesattā nhātakā sabbe  mārasenāpamaddino sabbe vusitavanto sabbe vimuttā sabbe aṅgato rasmīnaṃ nikkhantattā aṅgīrasā na kevalañca buddhānaṃ etāneva satta nāmāni asaṅkhyeyyāni nāmāni saguṇena mahesinoti vuttaṃ
vessavaṇo pana attano pākaṭanāmavasena evamāha ti idha khīṇāsavā janāti adhippetā ti desanāsīsamattametaṃ amusā apisuṇā apharusā mantabhāṇinoti attho  ti  mahantabhāvaṃ pattā mahantātipi pāṭho mahantāti attho ti nissāradā vigatalomahaṃsā
nti mettāpharaṇena hitaṃ ti ettha yanti nipātamattaṃ nti mahantaṃ ayameva vā pāṭho idaṃ vuttaṃ hoti ye cāpi loke kilesanibbānena nibbutā yathābhūtaṃ vipassisuṃ vijjādiguṇasampannañca hitaṃ devamanussānaṃ gotamaṃ namassanti te janā apisuṇā tesampi namatthūti aṭṭhakathāyaṃ pana te janā apisuṇāti te buddhā apisuṇāti evaṃ paṭhamagāthāya buddhānaṃyeva vaṇṇo kathito tasmā paṭhamagāthā sattannaṃ buddhānaṃ vasena vuttā dutiyagāthāya gotamanti desanāmukhamattametaṃ ayampi hi sattannaṃyeva vasena vuttāti veditabbā ayañhettha attho  loke paṇḍitā devamanussā yaṃ namassanti gotamaṃ tassa ca tato purimānañca buddhānaṃ namatthūti
ti yato ṭhānato udeti ti aditiyā putto vevacanamattaṃ vā etaṃ sūriyasaddassa mahantaṃ maṇḍalaṃ assāti ti yamhi uggacchamāne ti ratti antaradhāyati ti yasmiṃ uggate
ti udakarahado ti yato uggacchati sūriyo tasmiṃ ṭhāne ti yo so rahadoti vutto so na añño atha kho samuddo ti visaṭodako saritā nānappakārā nadiyo assa udake paviṭṭhāti vā ti taṃ rahadaṃ tattha evaṃ jānanti  kinti jānanti samuddo saritodakoti evaṃ jānanti
ti sineruto vā tesaṃ nisinnaṭṭhānato vā ti ayaṃ mahājano ti indanāmena ekanāmā sabbesaṃ kira tesaṃ sakkassa devarañño nāmameva nāmamakaṃsu ti ekanavutijanā ti indoti evaṃnāmā nti kilesaniddāpagamanenāpi buddhaṃ ādiccena samānagottatāyapi ādiccabandhunaṃ ti anavajjena nipuṇena vā sabbaññutaññāṇena mahājanaṃ olokesi ti amanussāpi taṃ sabbaññutaññāṇena  mahājanaṃ olokesīti vatvā vandanti ti etaṃ amhehi abhikkhaṇaṃ sutaṃ nti amhehi puṭṭhā jinaṃ vandāma gotamanti vadanti
ti petā nāma kālaṅkatā te yena disābhāgena nīhariyantūti vuccanti ti pisuṇāvācā ceva piṭṭhimaṃsaṃ khādantā viya parammukhā garahakā ca ete ca yena nīhariyantūti vuccanti sabbepi hete dakkhiṇadvārena nīharitvā dakkhiṇato nagarassa ḍayhantu vā chijjantu vā haññantu vāti evaṃ vuccanti ti yena disābhāgena te petā ca pisuṇādikā ca nīhariyantūti vuccanti ito sā dakkhiṇā disā ti sineruto vā tesaṃ nisinnaṭṭhānato vā nti te kira devā mahodarā honti rahassaṅgampi ca nesaṃ kumbho viya mahantaṃ hoti tasmā kumbhaṇḍāti vuccanti
ti yasmiṃ disābhāge sūriyo atthaṃ gacchati
ti yena disābhāgena ti mahāsineru pabbatarājā ti sovaṇṇamayattā sundaradassano sinerussa hi pācīnapassaṃ rajatamayaṃ dakkhiṇapassaṃ maṇimayaṃ  pacchimapassaṃ phalikamayaṃ uttarapassaṃ sovaṇṇamayaṃ taṃ manuññadassanaṃ hoti tasmā yena disābhāgena sineru sudassanoti ayametthattho ti tattha uttarakurumhi manussā jāyanti ti vatthābharaṇapānabhojanādīsupi mamattavirahitā ti itthipariggahena apariggahā tesaṃ kira ayaṃ mayhaṃ bhariyāti mamattaṃ na hoti mātaraṃ vā bhaginiṃ vā disvā chandarāgo nuppajjati
ti naṅgalānipi tattha kasikammaṃ karissāmāti na khettaṃ nīyanti nti akaṭṭhe bhūmibhāge araññe sayameva jātaṃ nti taṇḍulāva tassa phalaṃ hoti
ti ukkhaliyaṃ ākiritvā niddhumaṅgārena agginā pacitvā tattha kira jotikapāsāṇā nāma honti atha  kho te tayo pāsāṇe ṭhapetvā taṃ ukkhaliṃ āropenti pāsāṇehi tejo samuṭṭhahitvā taṃ pacati nti tato ukkhalito bhojanameva bhuñjanti añño sūpo vā byañjanaṃ vā na hoti bhuñjantānaṃ cittānukūloyevassa raso hoti te taṃ ṭhānaṃ sampattānaṃ dentiyeva macchariyacittaṃ nāma na hoti buddhapaccekabuddhādayopi mahiddhikā tattha gantvā piṇḍapātaṃ gaṇhanti
ti gāviṃ gahetvā ekakhuraṃ vāhanameva katvā taṃ abhiruyha vessavaṇassa paricārakā yakkhā nti tāya tāya disāya caranti ti ṭhapetvā gāviṃ avasesacatuppadajātikaṃ pasuṃ ekakhuraṃ vāhanameva katvā disodisaṃ anuyanti
ti yebhuyyena gabbhiniṃ mātugāmaṃ vāhanaṃ karitvā tassā piṭṭhiyā nisīditvā caranti tassā kira piṭṭhi onamituṃ sahati itarā pana itthiyo yāne yojenti ti purise gahetvā yāne yojenti gaṇhantā ca sammādiṭṭhike gahetuṃ na sakkonti yebhuyyena paccantimamilakkhuvāsike gaṇhanti aññataro kirettha  jānapado ekassa therassa samīpe nisīditvā niddāyati thero upāsaka ativiya niddāyasīti pucchi ajja bhante sabbarattiṃ vessavaṇadāsehi kilamitomhīti āha
ti kumāriyo gahetvā ekakhuraṃ vāhanaṃ katvā rathe yojenti  eseva nayo ti tassa rañño paricārikā nti na kevalaṃ goyānādīniyeva hatthiassayānādīnipi abhiruhitvā vicaranti nti aññampi nesaṃ bahuvidhaṃ dibbayānaṃ upaṭṭhitameva hoti etāni tāva nesaṃ upakappanayānāni te pana pāsāde varasayanamhi nipannāpi pīṭhasivikādīsu ca nisinnāpi vicaranti tena vuttaṃ pāsādā sivikā cevāti ti evaṃ ānubhāvasampannassa yasassino mahārājassa etāni yānāni nibbattanti
ti tassa rañño ākāse suṭṭhu māpitā ete āṭānāṭādikā nagarā ahesuṃ nagarāni bhaviṃsūti attho ekañhissa nagaraṃ āṭānāṭā nāma āsi ekaṃ kusināṭā nāma ekaṃ parakusināṭā nāma ekaṃ nāṭasūriyā nāma ekaṃ parakusiṭanāṭā nāma
ti tasmiṃ ṭhatvā ujuṃ uttaradisāya kasivanto nāma aññaṃ nagaraṃ ti etassa aparabhāge janoghaṃ nāma aññaṃ nagaraṃ ti aññampi navanavatiyo nāma ekaṃ nagaraṃ aparaṃ ambaraambaravatiyo nāma ti aparampi āḷakamandā nāma rājadhānī
ti ayaṃ kira anuppanne buddhe kuvero nāma brāhmaṇo hutvā ucchuvappaṃ kāretvā satta yantāni yojesi ekissāya yantasālāya uṭṭhitaṃ āyaṃ āgatāgatassa mahājanassa datvā puññaṃ akāsi avasesasālāhi tattheva bahutaro āyo uṭṭhāsi so tena pasīditvā avasesasālāsupi uppajjanakaṃ gahetvā vīsati vassasahassāni dānaṃ adāsi so kālaṃ katvā cātumahārājikesu kuvero nāma devaputto jāto aparabhāge visāṇāya rājadhāniyā rajjaṃ kāresi tato paṭṭhāya vessavaṇoti vuccati
ti paṭiesanto visuṃ visuṃ atthe upaparikkhamānā  anusāsamānā aññe dvādasa yakkharaṭṭhikā pakāsenti te kira yakkharaṭṭhikā sāsanaṃ gahetvā dvādasannaṃ yakkhadovārikānaṃ nivedenti yakkhadovārikā taṃ sāsanaṃ mahārājassa nivedenti idāni tesaṃ yakkharaṭṭhikānaṃ nāmaṃ dassento tiādimāha tesu kira eko tatolā nāma eko tattalā nāma eko tatotalā nāma eko ojasi nāma eko tejasi nāma eko tatojasī nāma ti eko sūro nāma eko rājā nāma eko sūrorājā nāma ti eko ariṭṭho nāma eko nemi nāma eko ariṭṭhanemi nāma
ti tattha paneko nāmena dharaṇī nāma udakarahado atthi paṇṇāsayojanā mahāpokkharaṇī atthīti vuttaṃ hoti ti yato pokkharaṇito udakaṃ gahetvā meghā pavassanti ti yato vuṭṭhiyo avattharamānā nigacchanti meghesu kira uṭṭhitesu tato pokkharaṇito purāṇaudakaṃ bhassati upari megho uṭṭhahitvā taṃ pokkharaṇiṃ navodakena pūreti purāṇodakaṃ heṭṭhimaṃ hutvā nikkhamati paripuṇṇāya pokkharaṇiyā valāhakā vigacchanti ti sabhā tassā kira pokkharaṇiyā tīre sālavatiyā nāma latāya parikkhitto dvādasayojaniko ratanamaṇḍapo atthi taṃ sandhāyetaṃ vuttaṃ
ti nisīdanti ti tasmiṃ ṭhāne taṃ maṇḍapaṃ parivāretvā sadā phalitā ambajambuādayo rukkhā niccapupphitā ca campakamālādayoti dasseti ti vividhapakkhisaṅghasamākulā ti mayūrehi koñcasakuṇehi ca abhirudā upagītā
ti jīva jīvāti evaṃ viravantānaṃ jīvañjīvakasakuṇānampi ettha saddo  atthi ti uṭṭhehi citta uṭṭhehi cittāti evaṃ vassamānā uṭṭhavacittakasakuṇāpi tattha vicaranti ti vanakukkuṭakā ti  suvaṇṇakakkaṭakā ti padumavane ti pokkharasātakā nāma sakuṇā
ti sukānañca sāḷikānañca saddo ettha ti manussamukhasakuṇā te kira dvīhi hatthehi suvaṇṇadaṇḍaṃ gahetvā ekaṃ pokkharapattaṃ akkamitvā anantare pokkharapatte suvaṇṇadaṇḍaṃ nikkhipantā vicaranti ti sā pokkharaṇī sabbakālaṃ sobhati ti kuverassa naḷinī padumasarabhūtā sā dharaṇī nāma pokkharaṇī sadā nirantaraṃ sobhati
ti idaṃ vessavaṇo āṭānāṭiyaṃ rakkhaṃ niṭṭhapetvā tassā parikammaṃ dassento āha tattha ti atthañca byañjanañca parisodhetvā suṭṭhu uggahitā ti padabyañjanāni ahāpetvā  paripuṇṇaṃ uggahitā atthampi pāḷimpi visaṃvādetvā sabbaso vā pana appaguṇaṃ katvā bhaṇantassa hi parittaṃ tejavantaṃ na hoti sabbaso paguṇaṃ katvā bhaṇantasseva tejavantaṃ hoti lābhahetu uggahetvā bhaṇantassāpi atthaṃ na sādheti nissaraṇapakkhe ṭhatvā mettaṃ purecārikaṃ katvā bhaṇantasseva atthāya hotīti dasseti ti yakkhaparicārako
ti gharavatthuṃ vā ti tattha nibaddhavāsaṃ vā nti samāgamaṃ nti na āvāhayuttaṃ nti na vivāhayuttaṃ tena saha āvāhavivāhaṃ na kareyyunti attho ti kaḷārakkhi kaḷāradantāti evaṃ etesaṃ attabhāvaṃ upanetvā vuttāhi paripuṇṇabyañjanāhi paribhāsāhi paribhāseyyuṃ yakkhaakkosehi nāma akkoseyyunti attho nti bhikkhūnaṃ pattasadisameva lohapattaṃ hoti taṃ sīse nikkujjitaṃ yāva galavāṭakā bhassati atha naṃ majjhe ayokhīlena ākoṭenti
ti  kodhanā ti viruddhā ti karaṇuttariyā ti vacanaṃ na gaṇhanti āṇaṃ na karonti nti aṭṭhavīsatiyakkhasenāpatīnaṃ nti yakkhasenāpatīnaṃ ye manassā tesaṃ ti paccāmittā verino nti parittaṃ vatvā amanusse paṭikkamāpetuṃ asakkontena etesaṃ yakkhānaṃ ujjhāpetabbaṃ ete jānāpetabbāti attho

idha  pana ṭhatvā parittassa parikammaṃ kathetabbaṃ paṭhamameva hi āṭānāṭiyasuttaṃ na bhaṇitabbaṃ mettasuttaṃ dhajaggasuttaṃ ratanasuttanti imāni sattāhaṃ bhaṇitabbāni sace muñcati sundaraṃ no ce muñcati āṭānāṭiyasuttaṃ bhaṇitabbaṃ taṃ bhaṇantena bhikkhunā piṭṭhaṃ vā maṃsaṃ vā na khāditabbaṃ susāne na vasitabbaṃ kasmā amanussā okāsaṃ labhanti parittakaraṇaṭṭhānaṃ haritupalittaṃ kāretvā tattha parisuddhaṃ āsanaṃ paññapetvā nisīditabbaṃ
parittakārako  bhikkhu vihārato gharaṃ nentehi phalakāvudhehi parivāretvā netabbo abbhokāse nisīditvā na vattabbaṃ dvāravātapānāni pidahitvā nisinnena āvudhahatthehi saṃparivāritena mettacittaṃ purecārikaṃ katvā vattabbaṃ paṭhamaṃ sikkhāpadāni gāhāpetvā sīle patiṭṭhitassa parittaṃ kātabbaṃ evampi mocetuṃ asakkontena vihāraṃ ānetvā cetiyaṅgaṇe nipajjāpetvā āsanapūjaṃ kāretvā dīpe jālāpetvā cetiyaṅgaṇaṃ sammajjitvā maṅgalakathā vattabbā sabbasannipāto ghosetabbo vihārassa upavane jeṭṭhakarukkho nāma hoti tattha bhikkhusaṅgho tumhākaṃ āgamanaṃ paṭimānetīti pahiṇitabbaṃ sabbasannipātaṭṭhāne anāgantuṃ nāma na labbhati tato amanussagahitako tvaṃ ko nāmāti pucchitabbo nāme kathite nāmeneva ālapitabbo itthannāma tuyhaṃ mālāgandhādīsu patti āsanapūjāya patti piṇḍapāte patti bhikkhusaṅghena tuyhaṃ paṇṇākāratthāya mahāmaṅgalakathā vuttā bhikkhusaṅghe  gāravena etaṃ muñcāhīti mocetabbo sace na muñcati devatānaṃ ārocetabbaṃ tumhe jānātha ayaṃ amanusso amhākaṃ vacanaṃ na karoti mayaṃ buddhaāṇaṃ karissāmāti parittaṃ kātabbaṃ etaṃ tāva gihīnaṃ parikammaṃ sace pana bhikkhu amanussena gahito hoti āsanāni dhovitvā sabbasannipātaṃ ghosāpetvā gandhamālādīsu pattiṃ datvā parittaṃ bhaṇitabbaṃ idaṃ bhikkhūnaṃ parikammaṃ
nti sabbasannipātaṃ ghosāpetvā aṭṭhavīsati yakkhasenāpatayo kanditabbā nti ayaṃ yakkho gaṇhātītiādīni bhaṇantena tehi saddhiṃ kathetabbaṃ tattha ti sarīre adhimuccati ti tasseva vevacanaṃ atha vā laggati na apetīti vuttaṃ hoti ti uppannaṃ rogaṃ vaḍḍhento bādhati ti tasseva vevacanaṃ ti appamaṃsalohitaṃ karonto dukkhāpeti ti tasseva vevacanaṃ ti appamādagāho hutvā muñcituṃ na icchati evaṃ etesaṃ viravitabbaṃ
 idāni  yesaṃ evaṃ viravitabbaṃ te dassetuṃ ntiādimāha tattha tiādīni tesaṃ nāmāni tesu ti  vessāmittapabbatavāsī eko yakkho  yugandharapabbatavāsīyeva ti hiri ca netti ca mandiyo ca ti maṇi ca māṇi ca varo ca dīgho ca ti tehi saha añño serīsako nāma imesaṃ yakkhānaṃ ujjhāpetabbanti ayaṃ yakkho imaṃ heṭheti viheṭheti na muñcatīti evaṃ etesaṃ yakkhasenāpatīnaṃ ārocetabbaṃ tato te bhikkhusaṅgho attano dhammaāṇaṃ karoti mayampi amhākaṃ yakkharājaāṇaṃ karomāti ussukkaṃ karissanti evaṃ amanussānaṃ okāso na bhavissati buddhasāvakānaṃ phāsuvihāro ca bhavissatīti dassento ayaṃ kho sā mārisa āṭānāṭiyā rakkhātiādimāha taṃ sabbaṃ tato parañca uttānatthamevāti


