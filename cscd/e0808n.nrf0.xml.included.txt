namo tassa bhagavato arahato sammāsambuddhassa




 namatthu jana santāna tama santāna bhedino
dhammujjalanta rucino munindodāta rocino


 piṅgalācariyādīhi chandaṃ ya muditaṃ purā
suddhamāgadhikānaṃ taṃ na sādheti yathicchitaṃ 


 tato māgadhabhāsāya mattāvaṇṇavibhedanaṃ
lakkhya lakkhaṇa saṃyuttaṃ pasannatthapadakkamaṃ


 idaṃ vuttodayaṃ nāma lokiyacchandanissitaṃ
ārabhissamahaṃ dāni tesaṃ sukhavibuddhiyā


 sabbaglā mnādigalahū bhyāmajjhanta garū jasā
majjhantalā rateteṭṭha gaṇā go garulo lahu


 bhajasā  sabbagalahū pañcime saṇṭhitā gaṇā
ariyādimhi viññeyyā gaṇo idha catukkalo


 saṃyogādi ca dīgho ca niggahītaparo ca yo
garu vaṅko pādantovā rassoñño mattiko luju

 pare pādādisaṃyoge yo pubbo garukakkharo
lahu sa kvaci viññeyyo tadudāharaṇaṃ yathā

 dassanarasānubhāvane nibaddhagedhā jinassayaṃ janatā
vimhayajananī saññata kriyā nu kaṃ nānurañjayati

 viññeyyā lokato saññā samuddosurasādinaṃ
pādoñeyyo catutthaṃso padacchedo yatī bhave

samamaḍḍhasamaṃ vuttaṃ visamaṃ cāparaṃ tidhā
samā lakkhaṇato pādā cattāro yassa taṃ samaṃ

 yassantimena dutiyo tatiyenādimo samo
tadaḍḍhasama maññaṃ tu bhinna lakkhaṇa pādikaṃ

 pādamekakkharārabbha yāva chabbīsatakkharā
bhave pādehi taṃ chandaṃ nānānāmoditaṃ tato

daṇḍakā caṇḍavuṭṭhyādi pādehi chahi tīhi tu
gāthāti ca paratthevaṃ chando saññā pakāsitā

 anantaroditaṃ cañña metaṃ sāmañña nāmato
gāthāicceva niddiṭṭhaṃ munindavacane pana

 visesanāmato kiñci gahetvā sabbathocitaṃ
dassayissāmahaṃ tettha nāmānāvi bhavissare
iti vuttodaye chandasi saññāparibhāsā niddeso nāma
paṭhamo paricchedo
