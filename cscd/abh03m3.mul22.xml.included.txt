

 paccayatā  vavatthitāti āmantā nanu vīmaṃsā hetu so ca adhipatīti āmantā  hañci vīmaṃsā hetu so ca adhipati tena vata re vattabbe  hetupaccayena paccayo adhipatipaccayena paccayoti
nanu chandādhipati sahajātānaṃ dhammānaṃ adhipatīti āmantā hañci chandādhipati sahajātānaṃ dhammānaṃ adhipati tena vata re vattabbe  adhipatipaccayena paccayo sahajātapaccayena paccayoti
 nanu vīriyādhipati sahajātānaṃ dhammānaṃ adhipatīti āmantā hañci vīriyādhipati sahajātānaṃ dhammānaṃ adhipati tena vata re vattabbe  adhipatipaccayena paccayo sahajātapaccayena paccayoti
nanu vīriyādhipati sahajātānaṃ dhammānaṃ adhipati tañca indriyanti āmantā hañci vīriyādhipati sahajātānaṃ dhammānaṃ adhipati tañca indriyaṃ tena vata re vattabbe  adhipatipaccayena paccayo indriyapaccayena paccayoti
nanu vīriyādhipati sahajātānaṃ dhammānaṃ adhipati tañca maggaṅganti āmantā hañci vīriyādhipati sahajātānaṃ dhammānaṃ adhipati tañca maggaṅgaṃ tena vata re vattabbe  adhipatipaccayena paccayo maggapaccayena paccayoti
 nanu  cittādhipati sahajātānaṃ dhammānaṃ adhipatīti āmantā  hañci cittādhipati sahajātānaṃ dhammānaṃ adhipati tena vata re vattabbe  adhipatipaccayena paccayo sahajātapaccayena paccayoti
nanu cittādhipati sahajātānaṃ dhammānaṃ adhipati so ca āhāroti āmantā hañci cittādhipati sahajātānaṃ dhammānaṃ adhipati so ca āhāro tena vata re vattabbe  adhipatipaccayena paccayo āhārapaccayena paccayoti
nanu cittādhipati sahajātānaṃ dhammānaṃ adhipati tañca indriyanti āmantā hañci cittādhipati  sahajātānaṃ dhammānaṃ adhipati tañca indriyaṃ tena vata re vattabbe  adhipatipaccayena paccayo indriyapaccayena paccayoti
 nanu vīmaṃsādhipati sahajātānaṃ dhammānaṃ adhipatīti āmantā hañci vīmaṃsādhipati sahajātānaṃ dhammānaṃ adhipati tena vata re vattabbe  adhipatipaccayena paccayo sahajātapaccayena paccayoti
nanu vīmaṃsādhipati sahajātānaṃ dhammānaṃ adhipati tañca indriyanti āmantā hañci vīmaṃsādhipati sahajātānaṃ dhammānaṃ adhipati tañca indriyaṃ tena vata re vattabbe  adhipatipaccayena paccayo indriyapaccayena paccayoti
nanu vīmaṃsādhipati sahajātānaṃ dhammānaṃ adhipati tañca maggaṅganti āmantā hañci vīmaṃsādhipati sahajātānaṃ dhammānaṃ adhipati  tañca maggaṅgaṃ tena vata re vattabbe  adhipatipaccayena paccayo maggapaccayena paccayoti
 nanu ariyaṃ dhammaṃ garuṃ katvā uppajjati paccavekkhaṇā tañcārammaṇanti āmantā hañci ariyaṃ dhammaṃ garuṃ katvā uppajjati paccavekkhaṇā tañcārammaṇaṃ tena vata re vattabbe  adhipatipaccayena paccayo ārammaṇapaccayena paccayoti
 nanu purimā purimā kusalā dhammā pacchimānaṃ pacchimānaṃ kusalānaṃ dhammānaṃ anantarapaccayena paccayo sā ca āsevanāti āmantā hañci  purimā purimā kusalā dhammā pacchimānaṃ pacchimānaṃ kusalānaṃ dhammānaṃ anantarapaccayena paccayo sā ca āsevanā tena vata re vattabbe  anantarapaccayena paccayo āsevanapaccayena paccayoti
nanu purimā purimā akusalā dhammā pacchimānaṃ pacchimānaṃ akusalānaṃ dhammānaṃ anantarapaccayena paccayo sā ca āsevanāti āmantā hañci purimā purimā akusalā dhammā pacchimānaṃ pacchimānaṃ akusalānaṃ dhammānaṃ anantarapaccayena paccayo sā ca āsevanā tena vata re vattabbe  anantarapaccayena paccayo āsevanapaccayena paccayoti
nanu  purimā purimā kiriyābyākatā dhammā pacchimānaṃ pacchimānaṃ kiriyābyākatānaṃ dhammānaṃ anantarapaccayena paccayo sā ca  āsevanāti āmantā hañci purimā purimā kiriyābyākatā dhammā pacchimānaṃ pacchimānaṃ kiriyābyākatānaṃ dhammānaṃ anantarapaccayena paccayo sā ca āsevanā tena vata re vattabbe  anantarapaccayena paccayo āsevanapaccayena paccayoti
 na vattabbaṃ  paccayatā vavatthitāti āmantā hetupaccayena paccayo hoti ārammaṇapaccayena paccayo hoti anantarapaccayena paccayo hoti samanantarapaccayena paccayo hotīti na hevaṃ vattabbe tena hi paccayatā vavatthitāti
paccayatākathā niṭṭhitā


 avijjāpaccayāva saṅkhārā na vattabbaṃ  saṅkhārapaccayāpi avijjāti āmantā nanu avijjā saṅkhārena sahajātāti āmantā  hañci avijjā saṅkhārena sahajātā tena vata re vattabbe  avijjāpaccayāpi saṅkhārā saṅkhārapaccayāpi avijjāti
taṇhāpaccayāva upādānaṃ na vattabbaṃ  upādānapaccayāpi taṇhāti āmantā nanu taṇhā upādānena sahajātāti āmantā hañci taṇhā upādānena  sahajātā tena vata re vattabbe  taṇhāpaccayāpi upādānaṃ upādānapaccayāpi taṇhāti
 jarāmaraṇapaccayā  bhikkhave jāti jātipaccayā bhavoti  attheva suttantoti  natthi tena hi avijjāpaccayāva saṅkhārā na vattabbaṃ  saṅkhārapaccayāpi avijjāti taṇhāpaccayāva upādānaṃ na vattabbaṃ  upādānapaccayāpi taṇhāti
viññāṇapaccayā bhikkhave nāmarūpaṃ nāmarūpapaccayāpi viññāṇanti   attheva suttantoti āmantā tena hi avijjāpaccayāpi saṅkhārā saṅkhārapaccayāpi avijjā taṇhāpaccayāpi upādānaṃ upādānapaccayāpi taṇhāti
aññamaññapaccayakathā niṭṭhitā


 addhā parinipphannoti āmantā rūpanti na hevaṃ vattabbe vedanā saññā saṅkhārā viññāṇanti na hevaṃ vattabbe atīto addhā parinipphannoti āmantā rūpanti  na hevaṃ vattabbe vedanā saññā saṅkhārā viññāṇanti na hevaṃ vattabbe anāgato addhā parinipphannoti āmantā rūpanti na hevaṃ vattabbe vedanā saññā saṅkhārā viññāṇanti na hevaṃ vattabbe paccuppanno  addhā parinipphannoti āmantā rūpanti na hevaṃ vattabbe vedanā saññā saṅkhārā viññāṇanti na hevaṃ vattabbe
atītaṃ rūpaṃ vedanā saññā saṅkhārā viññāṇaṃ atīto addhāti āmantā atītā pañcaddhāti na hevaṃ vattabbe anāgataṃ rūpaṃ vedanā saññā saṅkhārā viññāṇaṃ anāgato addhāti āmantā anāgatā pañcaddhāti na hevaṃ vattabbe paccuppannaṃ rūpaṃ  vedanā saññā saṅkhārā viññāṇaṃ paccuppanno addhāti āmantā paccuppannā pañcaddhāti na hevaṃ vattabbe
atītā pañcakkhandhā  atīto addhā anāgatā pañcakkhandhā anāgato addhā paccuppannā pañcakkhandhā paccuppanno addhāti āmantā pannarasaddhāti  na hevaṃ vattabbe
atītāni dvādasāyatanāni atīto addhā anāgatāni dvādasāyatanāni anāgato addhā paccuppannāni dvādasāyatanāni paccuppanno addhāti āmantā chattiṃsa addhāti na hevaṃ vattabbe
atītā aṭṭhārasa dhātuyo atīto addhā anāgatā aṭṭhārasa dhātuyo anāgato addhā paccuppannā aṭṭhārasa dhātuyo paccuppanno addhāti āmantā catupaññāsa addhāti na hevaṃ vattabbe
atītāni bāvīsatindriyāni atīto addhā anāgatāni bāvīsatindriyāni anāgato addhā paccuppannāni bāvīsatindriyāni paccuppanno  addhāti āmantā chasaṭṭhi addhāti na hevaṃ vattabbe
 na vattabbaṃ  addhā parinipphannoti āmantā nanu vuttaṃ bhagavatā  tīṇimāni bhikkhave kathāvatthūni katamāni tīṇi atītaṃ vā bhikkhave addhānaṃ ārabbha kathaṃ katheyya  evaṃ ahosi atītamaddhānanti anāgataṃ vā bhikkhave addhānaṃ ārabbha kathaṃ katheyya  evaṃ bhavissati anāgatamaddhānanti etarahi vā bhikkhave paccuppannaṃ addhānaṃ ārabbha kathaṃ katheyya  evaṃ hoti etarahi paccuppannanti imāni kho bhikkhave tīṇi kathāvatthūnīti  attheva suttantoti āmantā tena hi addhā parinipphannoti
addhākathā niṭṭhitā


 khaṇo  parinipphanno layo parinipphanno muhuttaṃ parinipphannanti āmantā rūpanti na hevaṃ vattabbe vedanā saññā saṅkhārā viññāṇanti na hevaṃ vattabbe
 na  vattabbaṃ  muhuttaṃ parinipphannanti āmantā nanu vuttaṃ bhagavatā  tīṇimāni bhikkhave kathāvatthūni katamāni tīṇi atītaṃ vā bhikkhave addhānaṃ ārabbha kathaṃ katheyya  evaṃ ahosi atītamaddhānanti anāgataṃ  vā bhikkhave addhānaṃ ārabbha kathaṃ katheyya  evaṃ bhavissati anāgatamaddhānanti etarahi vā bhikkhave paccuppannaṃ addhānaṃ ārabbha kathaṃ katheyya  evaṃ hoti etarahi paccuppannanti imāni kho bhikkhave tīṇi kathāvatthūnīti attheva suttantoti āmantā tena hi muhuttaṃ parinipphannanti
khaṇalayamuhuttakathā niṭṭhitā


 cattāro āsavā anāsavāti āmantā maggo phalaṃ nibbānaṃ sotāpattimaggo sotāpattiphalaṃ bojjhaṅgoti na hevaṃ vattabbe
 na vattabbaṃ  cattāro āsavā anāsavāti āmantā atthaññeva āsavā yehi  āsavehi te āsavā sāsavā hontīti na  hevaṃ vattabbe tena hi cattāro āsavā anāsavāti
āsavakathā niṭṭhitā


 lokuttarānaṃ dhammānaṃ jarāmaraṇaṃ lokuttaranti āmantā maggo phalaṃ nibbānaṃ sotāpattimaggo sotāpattiphalaṃ bojjhaṅgoti  na hevaṃ vattabbe sotāpattimaggassa jarāmaraṇaṃ sotāpattimaggoti na hevaṃ vattabbe sotāpattimaggassa jarāmaraṇaṃ sotāpattimaggoti āmantā sotāpattiphalassa jarāmaraṇaṃ sotāpattiphalanti na hevaṃ vattabbe  sakadāgāmimaggassa sakadāgāmiphalassa anāgāmimaggassa anāgāmiphalassa arahattamaggassa jarāmaraṇaṃ arahattamaggoti na hevaṃ vattabbe arahattamaggassa jarāmaraṇaṃ arahattamaggoti āmantā arahattaphalassa jarāmaraṇaṃ arahattaphalanti na hevaṃ vattabbe satipaṭṭhānānaṃ sammappadhānānaṃ iddhipādānaṃ indriyānaṃ balānaṃ bojjhaṅgānaṃ jarāmaraṇaṃ bojjhaṅgoti na hevaṃ vattabbe
 na vattabbaṃ  lokuttarānaṃ dhammānaṃ jarāmaraṇaṃ lokuttaranti āmantā lokiyanti na hevaṃ vattabbe tena hi lokuttaranti
jarāmaraṇakathā niṭṭhitā


 saññāvedayitanirodhasamāpatti  lokuttarāti āmantā maggo phalaṃ nibbānaṃ sotāpattimaggo sotāpattiphalaṃ bojjhaṅgoti na hevaṃ vattabbe
 na vattabbaṃ  saññāvedayitanirodhasamāpatti  lokuttarāti āmantā lokiyāti na hevaṃ vattabbe tena hi lokuttarāti
saññāvedayitakathā niṭṭhitā


 saññāvedayitanirodhasamāpatti lokiyāti āmantā rūpanti na hevaṃ vattabbe vedanā saññā saṅkhārā viññāṇanti na hevaṃ vattabbe kāmāvacarāti na hevaṃ vattabbe rūpāvacarāti na hevaṃ vattabbe arūpāvacarāti na hevaṃ vattabbe
 na  vattabbaṃ  saññāvedayitanirodhasamāpatti lokiyāti āmantā lokuttarāti na hevaṃ vattabbe tena hi lokiyāti
dutiyasaññāvedayitakathā niṭṭhitā


 saññāvedayitanirodhaṃ  samāpanno kālaṃ kareyyāti āmantā atthi saññāvedayitanirodhaṃ samāpannassa māraṇantiyo phasso māraṇantiyā vedanā māraṇantiyā saññā māraṇantiyā cetanā  māraṇantiyaṃ cittanti na hevaṃ vattabbe natthi saññāvedayitanirodhaṃ samāpannassa māraṇantiyo phasso māraṇantiyā vedanā māraṇantiyā saññā māraṇantiyā cetanā māraṇantiyaṃ cittanti āmantā hañci natthi saññāvedayitanirodhaṃ samāpannassa māraṇantiyo phasso māraṇantiyā vedanā māraṇantiyā saññā māraṇantiyā cetanā māraṇantiyaṃ cittaṃ no ca vata re vattabbe  saññāvedayitanirodhaṃ samāpanno kālaṃ kareyyāti
saññāvedayitanirodhaṃ samāpanno kālaṃ kareyyāti āmantā atthi saññāvedayitanirodhaṃ samāpannassa phasso vedanā saññā cetanā cittanti na hevaṃ vattabbe natthi saññāvedayitanirodhaṃ samāpannassa phasso vedanā saññā cetanā cittanti āmantā aphassakassa kālaṃ kiriyā avedanakassa kālaṃ kiriyā acittakassa kālaṃ kiriyāti na hevaṃ vattabbe nanu saphassakassa kālaṃ kiriyā sacittakassa kālaṃ kiriyāti āmantā hañci saphassakassa kālaṃ kiriyā sacittakassa kālaṃ kiriyā no ca vata re vattabbe  saññāvedayitanirodhaṃ samāpanno kālaṃ kareyyāti
saññāvedayitanirodhaṃ samāpanno kālaṃ kareyyāti āmantā saññāvedayitanirodhaṃ samāpannassa kāye visaṃ kameyya satthaṃ kameyya aggi kameyyāti na hevaṃ vattabbe saññāvedayitanirodhaṃ  samāpannassa kāye visaṃ na kameyya satthaṃ na  kameyya aggi na kameyyāti āmantā hañci  saññāvedayitanirodhaṃ samāpannassa kāye visaṃ na kameyya satthaṃ na kameyya aggi na kameyya no ca vata re vattabbe  saññāvedayitanirodhaṃ samāpanno kālaṃ kareyyāti
saññāvedayitanirodhaṃ  samāpanno kālaṃ kareyyāti āmantā saññāvedayitanirodhaṃ samāpannassa kāye visaṃ kameyya satthaṃ kameyya aggi kameyyāti āmantā na nirodhaṃ samāpannoti na hevaṃ vattabbe
 saññāvedayitanirodhaṃ samāpanno na kālaṃ kareyyāti āmantā atthi so niyāmo yena niyāmena niyato saññāvedayitanirodhaṃ samāpanno na kālaṃ kareyyāti natthi hañci natthi so niyāmo yena niyāmena niyato saññāvedayitanirodhaṃ samāpanno na kālaṃ kareyya no ca vata re vattabbe  saññāvedayitanirodhaṃ samāpanno na kālaṃ kareyyāti
 cakkhuviññāṇasamaṅgī na kālaṃ kareyyāti āmantā atthi so niyāmo yena niyāmena niyato cakkhuviññāṇasamaṅgī na kālaṃ kareyyāti natthi hañci natthi so niyāmo yena niyāmena niyato cakkhuviññāṇasamaṅgī na kālaṃ kareyya no ca vata re vattabbe  cakkhuviññāṇasamaṅgī na kālaṃ kareyyāti
tatiyasaññāvedayitakathā niṭṭhitā


 saññāvedayitanirodhasamāpatti  asaññasattupikāti āmantā atthi saññāvedayitanirodhaṃ samāpannassa alobho kusalamūlaṃ  adoso kusalamūlaṃ amoho kusalamūlaṃ saddhā vīriyaṃ sati samādhi paññāti na hevaṃ vattabbe natthi saññāvedayitanirodhaṃ samāpannassa alobho kusalamūlaṃ  adoso kusalamūlaṃ paññāti āmantā hañci natthi saññāvedayitanirodhaṃ samāpannassa alobho kusalamūlaṃ adoso  kusalamūlaṃ amoho kusalamūlaṃ saddhā vīriyaṃ sati samādhi paññā no ca vata re vattabbe  saññāvedayitanirodhasamāpatti asaññasattupikāti
saññāvedayitanirodhasamāpatti asaññasattupikāti āmantā atthi saññāvedayitanirodhaṃ samāpannassa phasso vedanā saññā cetanā cittanti na hevaṃ vattabbe natthi saññāvedayitanirodhaṃ samāpannassa phasso vedanā saññā cetanā cittanti āmantā aphassakassa maggabhāvanā acittakassa maggabhāvanāti na hevaṃ vattabbe nanu saphassakassa maggabhāvanā sacittakassa maggabhāvanāti āmantā hañci saphassakassa maggabhāvanā sacittakassa maggabhāvanā no ca vata re vattabbe  saññāvedayitanirodhasamāpatti asaññasattupikāti
saññāvedayitanirodhasamāpatti  asaññasattupikāti āmantā ye keci saññāvedayitanirodhaṃ samāpajjanti sabbe te asaññasattupikāti na hevaṃ vattabbe
 na vattabbaṃ  saññāvedayitanirodhasamāpatti asaññasattupikāti āmantā nanu idhāpi asaññī tatrāpi asaññīti āmantā hañci idhāpi asaññī tatrāpi asaññī tena vata re vattabbe  saññāvedayitanirodhasamāpatti asaññasattupikāti
asaññasattupikakathā niṭṭhitā


 aññaṃ  kammaṃ añño kammūpacayoti āmantā añño phasso añño phassūpacayo aññā vedanā añño vedanūpacayo aññā saññā añño saññūpacayo aññā  cetanā añño cetanūpacayo aññaṃ cittaṃ añño cittūpacayo aññā saddhā añño saddhūpacayo aññaṃ vīriyaṃ añño vīriyūpacayo aññā sati añño satūpacayo  añño samādhi añño samādhūpacayo aññā paññā añño paññūpacayo añño rāgo añño rāgūpacayo aññaṃ anottappaṃ añño anottappūpacayoti na hevaṃ vattabbe
 aññaṃ  kammaṃ añño kammūpacayoti āmantā kammūpacayo kammena sahajātoti na hevaṃ vattabbe
kammūpacayo kammena sahajātoti āmantā kusalena kammena sahajāto kammūpacayo kusaloti na hevaṃ vattabbe
kusalena kammena sahajāto kammūpacayo kusaloti āmantā sukhāya vedanāya sampayuttena kammena sahajāto kammūpacayo sukhāya vedanāya sampayuttoti na hevaṃ vattabbe dukkhāya vedanāya adukkhamasukhāya vedanāya sampayuttena kammena sahajāto kammūpacayo adukkhamasukhāya vedanāya sampayuttoti na hevaṃ vattabbe
 kammūpacayo kammena sahajātoti āmantā akusalena kammena sahajāto kammūpacayo akusaloti na hevaṃ vattabbe
akusalena kammena sahajāto kammūpacayo akusaloti āmantā sukhāya  vedanāya sampayuttena kammena sahajāto kammūpacayo sukhāya vedanāya sampayuttoti na hevaṃ vattabbe dukkhāya vedanāya adukkhamasukhāya vedanāya sampayuttena kammena sahajāto kammūpacayo adukkhamasukhāya vedanāya sampayuttoti na hevaṃ vattabbe
 kammaṃ cittena sahajātaṃ kammaṃ sārammaṇanti āmantā kammūpacayo cittena sahajāto kammūpacayo sārammaṇoti na hevaṃ vattabbe kammūpacayo cittena sahajāto  kammūpacayo anārammaṇoti  āmantā kammaṃ cittena sahajātaṃ kammaṃ anārammaṇanti na hevaṃ vattabbe
kammaṃ  cittena sahajātaṃ cittaṃ bhijjamānaṃ kammaṃ bhijjatīti āmantā kammūpacayo cittena sahajāto cittaṃ bhijjamānaṃ kammūpacayo bhijjatīti na hevaṃ vattabbe
kammūpacayo cittena sahajāto cittaṃ bhijjamānaṃ kammūpacayo na bhijjatīti āmantā kammaṃ cittena sahajātaṃ cittaṃ bhijjamānaṃ kammaṃ na bhijjatīti na hevaṃ vattabbe
 kammamhi kammūpacayoti āmantā taññeva kammaṃ so kammūpacayoti na hevaṃ vattabbe
kammamhi kammūpacayo kammūpacayato vipāko nibbattatīti āmantā taññeva  kammaṃ so kammūpacayo so kammavipākoti na hevaṃ vattabbe
kammamhi kammūpacayo kammūpacayato vipāko nibbattati vipāko sārammaṇoti āmantā kammūpacayo sārammaṇoti na hevaṃ vattabbe kammūpacayo anārammaṇoti āmantā vipāko anārammaṇoti na hevaṃ vattabbe
 aññaṃ kammaṃ añño kammūpacayoti āmantā nanu vuttaṃ bhagavatā  idha puṇṇa ekacco sabyābajjhampi abyābajjhampi  kāyasaṅkhāraṃ abhisaṅkharoti sabyābajjhampi abyābajjhampi vacīsaṅkhāraṃ manosaṅkhāraṃ abhisaṅkharoti so sabyābajjhampi abyābajjhampi kāyasaṅkhāraṃ abhisaṅkharitvā sabyābajjhampi  abyābajjhampi vacīsaṅkhāraṃ manosaṅkhāraṃ abhisaṅkharitvā sabyābajjhampi abyābajjhampi lokaṃ upapajjati tamenaṃ sabyābajjhampi abyābajjhampi lokaṃ upapannaṃ samānaṃ sabyābajjhāpi abyābajjhāpi phassā phusanti so sabyābajjhehipi abyābajjhehipi phassehi phuṭṭho samāno sabyābajjhampi abyābajjhampi vedanaṃ vedeti vokiṇṇasukhadukkhaṃ seyyathāpi manussā ekacce ca devā ekacce  ca vinipātikā iti kho puṇṇa bhūtā bhūtassa upapatti hoti yaṃ karoti tena upapajjati upapannametaṃ phassā phusanti evampāhaṃ puṇṇa kammadāyādā  sattāti vadāmīti  attheva suttantoti āmantā tena hi na vattabbaṃ  aññaṃ kammaṃ añño kammūpacayoti
kammūpacayakathā niṭṭhitā
pannarasamavaggo
tassuddānaṃ 
paccayatā  vavatthitā paṭiccasamuppādo addhā khaṇo layo muhuttaṃ cattāro āsavā anāsavā lokuttarānaṃ dhammānaṃ jarāmaraṇaṃ lokuttarā saññāvedayitanirodhasamāpatti lokuttarā saññāvedayitanirodhasamāpatti lokiyā saññāvedayitanirodhaṃ samāpanno kālaṃ kareyya sveva maggo asaññasattupapattiyā  aññaṃ kammaṃ añño kammūpacayoti
tatiyo paṇṇāsako
tassuddānaṃ 
anusayā saṃvaro kappo mūlañca vavatthitāti
