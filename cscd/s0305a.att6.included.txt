


 iddhipādasaṃyuttassa  paṭhame chandaṃ nissāya pavatto samādhi  padhānabhūtā saṅkhārā nti tehi dhammehi upetaṃ iddhiyā pādaṃ iddhibhūtaṃ vā pādanti  sesesupi eseva nayo ayamettha saṅkhepo vitthāro pana iddhipādavibhaṅge  āgatova visuddhimagge  panassa attho dīpito tathā maggabojjhaṅgasatipaṭṭhānasaṃyuttesu ceva idha ca ekaparicchedova

 pañcame nti tayo ca magge tīṇi ca phalāni

 chaṭṭhe nti arahattaphalameva ādito paṭṭhāya pana navasupi suttesu vivaṭṭapādakā eva iddhipādā kathitā

 dasame nti cammakhaṇḍaṃ adhippetaṃ nti udenayakkhassa cetiyaṭṭhāne  katavihāro vuccati dīsupi eseva nayo ti vaḍḍhitā ti punappunaṃ katā ti yuttayānaṃ viya katā ti patiṭṭhānaṭṭhena vatthu viya katā ti adhiṭṭhitā ti samantato citā suvaḍḍhitā ti suṭṭhu samāraddhā
iti aniyamena kathetvā puna niyametvā dassento tiādimāha ettha ca nti āyukappaṃ tasmiṃ tasmiṃ kāle yaṃ manussānaṃ  āyuppamāṇaṃ taṃ paripuṇṇaṃ karonto tiṭṭheyya ti appaṃ vā bhiyyoti vuttavassasatato atirekaṃ vā mahāsīvatthero panāha buddhānaṃ aṭṭhāne gajjitaṃ nāma natthi yatheva hi veḷuvagāmake uppannaṃ māraṇantikavedanaṃ dasa māse vikkhambhesi evaṃ punappunaṃ taṃ samāpattiṃ samāpajjitvā dasa dasa māsepi vikkhambhento imaṃ bhaddakappameva tiṭṭheyyāti
kasmā pana na ṭhitoti upādiṇṇakasarīraṃ nāma khaṇḍiccādīhi abhibhuyyati buddhā nāma khaṇḍiccādibhāvaṃ apatvāva pañcame āyukoṭṭhāse bahujanassa piyamanāpakāleyeva parinibbāyanti buddhānubuddhesu ca mahāsāvakesu parinibbutesu ekakena khāṇukena viya ṭhātabbaṃ hoti daharasāmaṇeraparivāritena  vā tato  aho buddhānaṃ parisāti hīḷetabbataṃ āpajjeyya tasmā na ṭhitoti evaṃ vuttepi so pana na ruccati āyukappoti idameva aṭṭhakathāyaṃ niyamitaṃ
ti ettha nti nipātamattaṃ yathā mārena pariyuṭṭhitacitto ajjhotthaṭacitto aññopi koci puthujjano paṭivijjhituṃ na sakkuṇeyya evameva nāsakkhi paṭivijjhitunti attho māro hi yassa sabbena sabbaṃ dvādasa vipallāsā appahīnā tassa cittaṃ pariyuṭṭhāti therassa ca cattāro vipallāsā appahīnā tenassa māro cittaṃ pariyuṭṭhāsi so pana cittapariyuṭṭhānaṃ karonto kiṃ karotīti bheravaṃ rūpārammaṇaṃ vā dasseti saddārammaṇaṃ vā sāveti tato sattā taṃ disvā vā sutvā vā satiṃ vissajjetvā vivaṭamukhā honti tesaṃ mukhena hatthaṃ pavesetvā hadayaṃ maddati te visaññī hutvā tiṭṭhanti therassa panesa mukhe hatthaṃ pavesetuṃ kiṃ sakkhissati bheravārammaṇaṃ pana dasseti taṃ disvā thero nimittobhāsaṃ na paṭivijjhi jānantoyeva bhagavā kimatthaṃ yāvatatiyakaṃ āmantesīti parato  tiṭṭhatu bhante bhagavāti yācite tuyhevetaṃ dukkaṭaṃ tuyhevetaṃ aparaddhanti dosāropanena sokatanukaraṇatthaṃ
ti ettha satte anatthe niyojento māretīti māro ti tasseva vevacanaṃ so hi pāpadhammasamannāgatattā pāpimāti  vuccati kaṇho antako namuci pamattabandhūtipi tasseva nāmāni ti ayañhi bhagavato sambodhipattiyā aṭṭhame sattāhe bodhimaṇḍaṃyeva āgantvā  bhagavā yadatthaṃ tumhehi pāramiyo pūritā so vo attho anuppatto paṭividdhaṃ sabbaññutaññāṇaṃ kiṃ vo lokavicaraṇenāti vatvā yathā ajja evameva  parinibbātu dāni bhante bhagavā parinibbātu sugatoti yāci bhagavā cassa na tāvāhantiādīni vatvā paṭikkhipi taṃ sandhāya bhāsitā kho panesā bhantetiādimāha
tattha ti maggavasena byattā tatheva  tathā ti tepiṭakavasena bahu sutametesanti  bahussutā tadeva dhammaṃ dhārentīti  atha vā pariyattibahussutā ceva paṭivedhabahussutā ca pariyattipaṭivedhadhammānaṃyeva dhāraṇato dhammadharāti evamettha attho daṭṭhabbo ti ariyadhammassa anudhammabhūtaṃ vipassanādhammaṃ paṭipannā ti anucchavikapaṭipadaṃ paṭipannā ti anudhammacaraṇasīlā nti attano ācariyavādaṃ tiādīni sabbāni aññamaññasseva vevacanāni ti sahetukena sakāraṇena vacanena nti yāva niyyānikaṃ katvā dhammaṃ desessanti
nti sikkhattayasaṅgahitaṃ sakalaṃ sāsanabrahmacariyaṃ nti samiddhaṃ jhānassādavasena nti vuḍḍhipattaṃ sabbapāliphullaṃ viya abhiññāsampattivasena nti vitthataṃ tasmiṃ tasmiṃ disābhāge patiṭṭhitavasena nti bahūhi ñātaṃ paṭividdhaṃ mahājanābhisamayavasena nti sabbākārena puthulabhāvapattaṃ kathaṃ  yattakā viññujātikā devā ceva manussā ca atthi sabbehi suṭṭhu pakāsitanti attho
ti  nirālayo tvañhi pāpima aṭṭhamasattāhato paṭṭhāya parinibbātu dāni bhante bhagavā parinibbātu sugatoti viravanto āhiṇḍittha ajja dāni paṭṭhāya vigatussāho hohi mā mayhaṃ parinibbānatthaṃ vāyāmaṃ karohīti vadati
ti satiṃ sūpaṭṭhitaṃ katvā ñāṇena paricchinditvā āyusaṅkhāraṃ vissaji pajahi tattha na bhagavā hatthena leḍḍuṃ viya āyusaṅkhāraṃ ossaji temāsamattameva pana phalasamāpattiṃ samāpajjitvā tato paraṃ na samāpajjissāmīti cittaṃ uppādesi taṃ sandhāya vuttaṃ ossajīti ussajītipi pāṭho ti mahanto pathavikampo tadā kira dasasahassilokadhātu akampittha ti bhayajanako  ti devabheriyo phaliṃsu devo sukkhagajjitaṃ gajji akālavijjulatā nicchariṃsu khaṇikavassaṃ vassīti vuttaṃ hoti
ti kasmā udānesi koci nāma vadeyya bhagavā pacchato pacchato anubandhitvā  parinibbāyatha bhante parinibbāyatha bhanteti upadduto bhayena āyusaṅkhāraṃ vissajjesīti tassokāso mā hotūti bhītassa hi udānaṃ nāma natthīti pītivegavissaṭṭhaṃ udānesi
tattha sabbesaṃ soṇasiṅgālādīnampi paccakkhabhāvato tulitaṃ paricchinnanti  kiṃ taṃ kāmāvacarakammaṃ na tulaṃ na vā tulaṃ sadisamassa aññaṃ lokiyakammaṃ atthīti  kiṃ taṃ mahaggatakammaṃ atha vā kāmāvacaraṃ rūpāvacarañca tulaṃ arūpāvacaraṃ atulaṃ appavipākaṃ tulaṃ bahuvipākaṃ atulaṃ nti sambhavahetubhūtaṃ piṇḍakārakaṃ rāsikārakanti attho nti punabbhavassa saṅkhāraṃ ti vissajjesi ti buddhamuni ti niyakajjhattarato ti upacārappanāsamādhivasena samāhito ti kavacaṃ viya abhindi nti attani jātakilesaṃ idaṃ vuttaṃ hoti  savipākaṭṭhena sambhavaṃ bhavābhisaṅkhaṇaṭṭhena bhavasaṅkhāranti ca laddhanāmaṃ tulātulasaṅkhātaṃ lokiyakammañca ossaji saṅgāmasīse mahāyodho kavacaṃ viya attasambhavaṃ kilesañca ajjhattarato samāhito hutvā abhindīti
atha  vā nti tulento tīrento nti nibbānañceva bhavañca nti bhavagāmikammaṃ ti pañcakkhandhā aniccā pañcannaṃ  khandhānaṃ nirodho nibbānaṃ niccantiādinā nayena tulayanto buddhamuni bhave ādīnavaṃ nibbāne cānisaṃsaṃ disvā taṃ khandhānaṃ mūlabhūtaṃ bhavasaṅkhāraṃ kammakkhayāya saṃvattatīti evaṃ vuttena  kammakkhayakarena ariyamaggena avassaji kathaṃ ajjhattarato samāhito abhindi kavacamivattasambhavaṃ so hi vipassanāvasena ajjhattarato samathavasena samāhitoti evaṃ pubbabhāgato paṭṭhāya samathavipassanābalena kavacamiva attabhāvaṃ pariyonandhitvā ṭhitaṃ attani sambhavattā attasambhavanti laddhanāmaṃ sabbaṃ kilesajātaṃ abhindi kilesābhāvena ca kammaṃ appaṭisandhikattā avassaṭṭhaṃ nāma hotīti evaṃ kilesappahānena kammaṃ jahi pahīnakilesassa bhayaṃ nāma natthi tasmā abhītova āyusaṅkhāraṃ ossaji abhītabhāvañāpanatthañca udānaṃ udānesīti veditabbo



 dutiyavaggassa paṭhame tiādīni parato āvi bhavissanti imasmiṃ sutte chaabhiññāpādakā iddhipādā kathitā tathā dutiye ca

 tatiye nti kattukamyatāchandaṃ ti nissayaṃ katvā adhipatiṃ katvāti attho ti padhānabhūtā saṅkhārā catukiccasādhakasammappadhānavīriyassetaṃ adhivacanaṃ tiādīsu chando chandasamādhinā ceva padhānasaṅkhārehi ca chandasamādhi chandena ceva padhānasaṅkhārehi ca padhānasaṅkhārāpi chandena ceva chandasamādhinā ca samannāgatā  tasmā sabbe te dhamme ekato katvā ti vuttaṃ iddhipādavibhaṅge  pana yo tathābhūtassa vedanākkhandho tiādinā nayena  imehi dhammehi samannāgatā sesaarūpino dhammā iddhipādāti vuttā
apica imepi tayo dhammā iddhīpi honti iddhipādāpi kathaṃ chandañhi bhāvayato chando iddhi nāma hoti samādhippadhānasaṅkhārā chandiddhipādo nāma samādhiṃ bhāventassa samādhi iddhi nāma hoti chandappadhānasaṅkhārā  samādhiddhiyā pādo nāma padhānasaṅkhāre bhāventassa padhānasaṅkhārā iddhi nāma hoti chandasamādhi padhānasaṅkhāriddhiyā pādo nāma sampayuttadhammesu hi ekasmiṃ ijjhamāne sesāpi ijjhantiyeva
apica tesaṃ tesaṃ dhammānaṃ pubbabhāgavasenāpi etesaṃ iddhipādatā veditabbā paṭhamajjhānañhi iddhi nāma paṭhamajjhānassa pubbabhāgaparikammasampayuttā chandādayo iddhipādo nāma etenupāyena yāva nevasaññānāsaññāyatanā iddhividhaṃ ādiṃ katvā yāva dibbacakkhuabhiññā sotāpattimaggaṃ ādiṃ katvā yāva arahattamaggā nayo netabbo sesiddhipādesupi eseva nayo
keci pana anibbatto chando iddhipādoti vadanti idha tesaṃ vādamaddanatthāya abhidhamme  nāma āgato 
cattāro iddhipādā  chandiddhipādo vīriyiddhipādo cittiddhipādo vīmaṃsiddhipādo tattha katamo chandiddhipādo idha bhikkhu yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi paṭhamaṃ jhānaṃ upasampajja viharati dukkhāpaṭipadaṃ dandhābhiññaṃ yo tasmiṃ samaye chando chandikatā kattukamyatā kusalo dhammacchando ayaṃ vuccati chandiddhipādo avasesā dhammā chandiddhipādasampayuttāti 
ime  pana lokuttaravaseneva āgatā
tattha raṭṭhapālatthero chandaṃ dhuraṃ katvā lokuttaradhammaṃ nibbattesi soṇatthero vīriyaṃ dhuraṃ katvā sambhutatthero cittaṃ dhuraṃ katvā āyasmā mogharājā vīmaṃsaṃ dhuraṃ katvāti tattha yathā catūsu amaccaputtesu  ṭhānantaraṃ patthetvā rājānaṃ upanissāya viharantesu eko upaṭṭhāne chandajāto rañño ajjhāsayañca ruciñca ñatvā divā ca ratto ca upaṭṭhahanto rājānaṃ ārādhetvā ṭhānantaraṃ pāpuṇi evaṃ chandadhurena lokuttaradhammanibbattako veditabbo
eko pana  divase divase upaṭṭhātuṃ na sakkomi uppanne kicce parakkamena ārādhessāmīti kupite paccante raññā  pahito parakkamena sattumaddanaṃ katvā pāpuṇi yathā so evaṃ vīriyadhurena lokuttaradhammanibbattako veditabbo eko divase divase upaṭṭhānampi urena sattisarasampaṭicchanampi bhāroyeva mantabalena ārādhessāmīti khattavijjāya kataparicayattā mantasaṃvidhānena rājānaṃ ārādhetvā pāpuṇi yathā so evaṃ cittadhurena lokuttaradhammanibbattako veditabbo
aparo  kiṃ imehi upaṭṭhānādīhi rājāno nāma jātisampannassa ṭhānantaraṃ denti tādisassa dento mayhaṃ dassatīti jātisampattimeva nissāya ṭhānantaraṃ pāpuṇi yathā so evaṃ suparisuddhaṃ vīmaṃsaṃ nissāya vīmaṃsadhurena lokuttaradhammanibbattako veditabboti imasmiṃ sutte vivaṭṭapādakaiddhi kathitā

 catutthe ti uddhaccapakatikā vipphandamānacittā uddhaccena hi ekārammaṇe cittaṃ vipphandati dhajayaṭṭhiyaṃ vātena pahatadhajo viya ti uggatanaḷā uṭṭhitatucchamānāti vuttaṃ hoti ti pattacīvaramaṇḍanādicāpallena yuttā ti mukhakharā kharavacanāti vuttaṃ hoti ti asaṃyatavacanā divasampi niratthakavacanappalāpino ti naṭṭhassatino ti paññārahitā ti upacārappanāsamādhivirahitā ti ubbhantacittā samādhivirahena laddhokāsena uddhaccena  ti asaṃvutindriyā nti āpokasiṇaṃ samāpajjitvā vuṭṭhāya pāsādapatiṭṭhitaṃ pathavibhāgaṃ udakanti adhiṭṭhāya udakapiṭṭhe ṭhitapāsādaṃ vehāsaṃ abbhuggantvā aṅguṭṭhakena pahari ti  gambhīraāvāṭo gambhīrabhūmibhāgaṃ anupaviṭṭhoti attho  ti suṭṭhu nikhāto koṭṭetvā suṭṭhu ṭhapito idha abhiññāpādakiddhi kathitā

 pañcame nti taṇhāchandassa pahānatthaṃ idhāpi vivaṭṭapādakiddhi kathitā

 navame ti abhiññāpādakaṃ catutthajjhānaṃ adhippetaṃ

 dasame ti idha bhikkhu chandaṃ uppādetvā kammaṭṭhānaṃ manasikaronto nisīdati athassa citte līnākāro okkamati so līnākāro me okkantoti ñatvā apāyabhayena cittaṃ tajjetvā puna chandaṃ uppādetvā kammaṭṭhānaṃ manasi karoti athassa puna līnākāro okkamati so puna apāyabhayena cittaṃ tajjetvā chandaṃ uppādetvā kammaṭṭhānaṃ manasi karotīti evamassa kosajjena vokiṇṇattā chando kosajjasahagato nāma hoti ti tasseva vevacanaṃ
ti idha bhikkhu chandaṃ uppādetvā kammaṭṭhānaṃ manasikaronto nisīdati athassa cittaṃ uddhacce patati so buddhadhammasaṅghaguṇe āvajjetvā cittaṃ hāsetvā tosetvā kammaniyaṃ katvā puna chandaṃ uppādetvā kammaṭṭhānaṃ manasi karoti athassa puna cittaṃ uddhacce patati so puna buddhadhammasaṅghaguṇe āvajjetvā cittaṃ hāsetvā tosetvā kammaniyaṃ katvā chandaṃ  uppādetvā kammaṭṭhānaṃ manasi karotīti evamassa uddhaccena vokiṇṇattā chando uddhaccasahagato nāma hoti
ti idha bhikkhu chandaṃ uppādetvā kammaṭṭhānaṃ manasikaronto nisīdati athassa thinamiddhaṃ uppajjati so uppannaṃ me thinamiddhanti ñatvā udakena mukhaṃ puñchitvā kaṇṇe ākaḍḍhitvā paguṇaṃ  dhammaṃ sajjhāyitvā divā gahitaṃ vā ālokasaññaṃ manasikaritvā thinamiddhaṃ vinodetvā  puna chandaṃ uppādetvā kammaṭṭhānaṃ manasi karoti athassa puna thinamiddhaṃ uppajjati so vuttanayeneva puna thinamiddhaṃ vinodetvā chandaṃ uppādetvā kammaṭṭhānaṃ manasi karotīti evamassa thinamiddhena vokiṇṇattā chando thinamiddhasahagato nāma hoti
ti idha bhikkhu chandaṃ uppādetvā kammaṭṭhānaṃ manasikaronto nisīdati athassa kāmaguṇārammaṇe cittaṃ vikkhipati so bahiddhā vikkhittaṃ me cittanti ñatvā anamatagga  devadūta  celopama  anāgatabhayasuttādīni  āvajjento suttadaṇḍena cittaṃ tajjetvā kammaniyaṃ katvā puna chandaṃ uppādetvā kammaṭṭhānaṃ manasi karoti athassa puna cittaṃ vikkhipati so puna suttadaṇḍena cittaṃ kammaniyaṃ katvā chandaṃ uppādetvā kammaṭṭhānaṃ manasi karotīti evamassa kāmavitakkavokiṇṇattā chando bahiddhā pañca kāmaguṇe ārabbha anuvikkhitto anuvisaṭo hoti
ti kammaṭṭhānavasenapi desanāvasenapi purimapacchimatā veditabbā kathaṃ kammaṭṭhāne tāva kammaṭṭhānassa abhiniveso pure nāma arahattaṃ pacchā nāma tattha yo bhikkhu mūlakammaṭṭhāne abhinivisitvā atilīnādīsu catūsu ṭhānesu cittassa okkamanaṃ paṭisedhetvā duṭṭhagoṇe yojetvā sārento viya caturassaghaṭikaṃ otārento viya catunnaṃ ṭhānānaṃ ekaṭṭhānepi asajjanto saṅkhāre sammasitvā arahattaṃ pāpuṇāti ayampi yathā pure tathā pacchā viharati nāma ayaṃ kammaṭṭhānavasena purimapacchimatā desanāvasena pana kesā pure nāma matthaluṅgaṃ pacchā nāma tattha yo bhikkhu kesesu abhinivisitvā vaṇṇasaṇṭhānādivasena kesādayo pariggaṇhanto catūsu ṭhānesu asajjanto yāva matthaluṅgā bhāvanaṃ pāpeti ayampi yathā  pure tathā  pacchā viharati nāma evaṃ desanāvasena purimapacchimatā veditabbā ti idaṃ purimasseva vevacanaṃ
nti idaṃ sarīravasena veditabbaṃ tenevāha uddhaṃ pādatalā adho kesamatthakāti tattha yo bhikkhu pādatalato paṭṭhāya yāva kesamatthakā dvattiṃsākāravasena vā pādaṅguliaggapabbaṭṭhito yāva sīsakaṭāhaṃ sīsakaṭāhato yāva pādaṅgulīnaṃ aggapabbaṭṭhīni  tāva aṭṭhivasena vā bhāvanaṃ pāpeti catūsu ṭhānesu ekaṭṭhānepi asajjanto ayaṃ yathā uddhaṃ tathā adho yathā adho tathā uddhaṃ viharati nāma
ti yehi koṭṭhāsehi ti yehi saṇṭhānehi ti yehi upaṭṭhānehi ti yo bhikkhu aṅgaṇe nisīditvā ālokasaññaṃ manasi karoti kālena nimīleti kālena ummīleti athassa yadā nimīlentassāpi ummīletvā olokentassa viya ekasadisameva upaṭṭhāti tadā ālokasaññā jātā nāma hoti divāsaññātipi tasseva nāmaṃ sā ca pana rattiṃ uppajjamānā suggahitā nāma hoti tipi tasseva vevacanaṃ suṭṭhu adhiṭṭhitā suṭṭhu ṭhapitā svādhiṭṭhitā nāma vuccati sā atthato suggahitāyeva yo vā ālokena thinamiddhaṃ vinodetvā chandaṃ uppādetvā kammaṭṭhānaṃ manasi karoti tassa divāpi ālokasaññā suggahitā svādhiṭṭhitā nāma ratti vā hotu divā vā yena ālokena thinamiddhaṃ vinodetvā kammaṭṭhānaṃ manasi karoti tasmiṃ thinamiddhavinodane āloke uppannā saññā suggahitāyeva nāma vīriyādīsupi eseva nayo imasmiṃ sutte channaṃ abhiññānaṃ pādakiddhi kathitā



 tatiyavaggassa  dutiye ti iminā catumahābhūtamayena evaṃ bhārikena garukena samānenāpi ti pahoti sakkoti idaṃ tepiṭake buddhavacane asambhinnapadaṃ ti kāyaṃ gahetvā citte āropeti cittasannissitaṃ karoti cittagatiyā peseti cittaṃ nāma mahaggatacittaṃ cittagatigamanaṃ lahukaṃ hoti ti cittaṃ gahetvā  kāye āropeti kāyasannissitaṃ karoti kāyagatiyā peseti kāyo nāma karajakāyo kāyagatigamanaṃ dandhaṃ hoti ti abhiññācittasahajātasaññā sā hi santasukhasamannāgatattā sukhasaññā nāma hoti kilesadandhāyitattassa ca abhāvā lahusaññā nāma
ti so hi dvīhi tīhi janehi ukkhipitvā kammāruddhane pakkhittopi divasaṃ paccamāno vivarānupaviṭṭhena tejena ceva vāyena ca vāyosahagato ca usmāsahagato ca tejosahagato ca hutvā evaṃ lahuko hoti yathā naṃ kammāro mahāsaṇḍāsena gahetvā ekato parivatteti ukkhipati bahi nīharati evaṃ pana mudu ca hoti kammaniyo ca yathā naṃ so khaṇḍaṃ khaṇḍaṃ vicchindati kūṭena hananto dīghacaturassādibhedaṃ karoti imasmiṃ sutte vikubbaniddhi kathitā

 tatiye vivaṭṭapādakiddhi kathitā tathā catutthe apica dve phalāni ādiṃ katvā heṭṭhā missakiddhipādā kathitā sattasu phalesu pubbabhāgā sattamādīni cattāri heṭṭhā kathitanayāneva

 ekādasamadvādasamesu  cha abhiññā kathitā sesaṃ sabbattha uttānatthamevāti

