

 sāvakabodhiādivipulodātaguṇavisesāvahattā ti nayadassanaṃ akatvā ayampi paññābhāvanāya ānisaṃso ayampīti anupadadassanavasena vitthārato pakāsetuṃ na sukaraṃ atibahubhāvato ti paññābhāvanāya nti sakkāyadiṭṭhivicikicchādivasena nānāvidhānaṃ kilesadhammānaṃ tadaṅgādivasena pajahanaṃ nti sotāpattiphalādiphalasukhapaṭisaṃvedanaṃ

 ariyaphalarasānubhavananti eteneva kilesānaṃ paṭippassaddhippahānaṃ dīpīyatīti ti visesavacanaṃ tabbhāvabhāvato vā siddhe hi samucchedappahāne paṭippassaddhippahānaṃ siddhameva hotīti
ti sakalaṃ lokaṃ bhindantena viya bhīmena bhayānakena vegena sahasā patitā ti pabbate selaputhule ti saradakālasamiddhena attano tejasā samujjaladuddikkhamaṇḍalo vadhabandhanādiduggatiparipakkilesādijātiādinti paccakkhabhūtaṃ ti jāneyya ti imissaṃ paññābhāvanāyaṃ

 ariyassa  maggassa phalaṃ  ariyañca taṃ visuddhattā phalañcātipi  tassa  paṭippassaddhivimuttisukhaṃ  nibbānārammaṇassa tassa paṭisevanaṃ ti tesu dvīsu ākāresu ti ariyaphalassa
 saṃyojanesu  pahīnesu sabbepi kilesā pahīnāyeva hontīti saṃyojanānaṃyeva gahaṇaṃ  ariyamaggassa  na aññaṃ kiñci atthantaraṃ vipākabhūtanti adhippāyo tenāha ti ke panetaṃ vadantīti andhakādayo te hi arahattaṃ arahattanti āvuso vuccati mohakkhayoti (saṃ ni 4315) suttapadassa atthaṃ aññathā gahetvā nippariyāyato arahattaṃ nāma kiñci natthi kilesappahānameva tathā voharīyatīti vadantā sesaphalepi paṭikkhipanti ti paṭisambhidāmaggapāḷimāha pakaṭṭho ukkaṭṭho yogoti payogo ariyamaggo payoganimittaṃ jātakilesānaṃ paṭippassaddhi  yā pana ariyamaggassa bhāvitattā labbhamānāpi yassā vipākapaññāya nippajjamānāya nippajjati sā paṭippassaddhiyaṃ nipphādetabbāyaṃ paññāti ti vuttā ti sammādiṭṭhiyā ujuvipaccanīkadassanavasena vatvā tadaññatopi vuṭṭhānaṃ dassetuṃ ti vuttaṃ tassā micchādiṭṭhiyā sampayogato upanissayato ca anuvattakakilesehi tena tadekaṭṭhappahānamāha ti tadanuvattakakkhandhehi tāya micchādiṭṭhiyā sampayuttakkhandhehi ceva tappaccayā āyatiṃ uppajjanakkhandhehi cāti attho ti yathāvuttakilesakkhandhehi bahiddhābhūtehi vipassanāya gocarabhūtehi sabbasaṅkhāranimittehi
evaṃ maggakiccaṃ dassetvā idāni tassa vasena phalaṃ dassetuṃ tiādi vuttaṃ tattha ti tassa ajjhattabahiddhā vuṭṭhānādipayogassa paṭippassaddhattā maggo hi nimittato pavattato ca vuṭṭhahanto kilese pajahatīti attano khaṇe taṃ payogaṃ karoti nāma phalakkhaṇe panassa so payogo paṭippassaddho vūpasanto nāma hoti tena vuttaṃ tampayogapaṭippassaddhattāti ti maggānantaraṃ  dvikkhattuṃ vā tikkhattuṃ vā uppajjati phalasamāpattikāle pana bahukkhattuṃ nirodhā vuṭṭhahantassa dvikkhattuṃ uppajjati sabbampi yathāvuttapayogapaṭippassaddhinimittaṃ uppajjanato tampayogapaṭippassaddhattā uppajjatīti vuttaṃ nti yathāvuttā vipākā sammādiṭṭhi nāma etaṃ ariyamaggassa  phalanti veditabbaṃ nti sotāpattimaggakkhaṇe abhiniropanaṭṭhena sammāsaṅkappo micchāsaṅkappātiādinā (paṭi ma 163) saṅkappādivasena sesamaggavasena ca vitthārato veditabbaṃ
ti appamāṇārammaṇatāya maggehi nibbisesatāya tathā nevasaññānāsaññāyatanasaṅkhāto mahaggato dhammo nirodhato vuṭṭhānavelāyaṃ appamāṇassa dhammassa anantarapaccayena paccayoti ariyaphalassa anantarapaccayatāya ca dīpanāti  ariyaphalassa sabhāvadhammabhāvena atthitāya  na yathādassitapaṭisambhidāmaggapāḷiyevāti adhippāyo
nti phalapavattisaṅkhātāya samāpattiyaṃ ti ariyaphalassa sarūpakattukāraṇākāraṭṭhitivuṭṭhānānantaravasena 
ti ariyassa phalajhānassa nibbāne ārammaṇabhūte appanākārena pavatti
ti jhānasamāpattilābhinopi puthujjanā na samāpajjanti pageva itare  phalasamāpattiṃ ti kāmaṃ sāmaññajotanā sā pana visesaniviṭṭhāyeva hoti ti pana hetukittanaṃ uparimānampi heṭṭhimāya lokiyasamāpattiyā viya samāpajjanaṃ sādhentaṃ viya ṭhitanti taṃ nivattento tiādimāha tattha ti sakadāgāmiādayo nti sotāpattiphalādiṃ  satipi adhigatatte kasmāti ce kāraṇamāha ti etena uparimo ariyo heṭṭhimaṃ phalasamāpattiṃ samāpajjati attanā adhigatattā yathā taṃ lokiyasamāpattinti evaṃ pavattaṃ hetuṃ byabhicāreti na hi lokiyajjhānesu puggalantarabhāvūpagamanaṃ nāma atthi visesābhāvato idha pana asamugghāṭitakammakilesanirodhanena  puthujjanehi viya sotāpannassa sotāpannādīhi sakadāgāmiādīnaṃ puggalantarabhāvūpagamanaṃ atthi yato heṭṭhimā heṭṭhimā phaladhammā uparūpari maggadhammehi  nivattitā paṭipakkhehi viya abhibhūtā appavattidhammataṃyeva āpannā tenāha paṭippassaddhattāti
apica kusalakiriyapavatti nāma aññādisī vipākapavatti ca aññādisī anantaraphalattā ca lokuttarakusalānaṃ heṭṭhimato uparimo bhavantaragato viya hoti taṃtaṃphalavaseneva hi ariyānaṃ sotāpannādināmalābho te sace aññaphalasamaṅginopi honti sotāpannādināmampi tesaṃ avaṭṭhitaṃ siyā tena tena jhānena gahitapaṭisandhiko viyāti tassa tassa ariyassa taṃ taṃ phalaṃ bhavaṅgasadisanti na uparimassa heṭṭhimaphalasamaṅgitāya lesopi sambhavati kuto tassa samāpajjananti daṭṭhabbaṃ nti heṭṭhimā ca sotāpannādayo ariyā uparimaṃ sakadāgāmiphalādiṃ na samāpajjantīti sambandho tattha kāraṇamāha ti na hi anadhigatasamāpattiṃ samāpajjituṃ sakkā
ti iminā sabbepi ariyā attano attano phalasamāpattiṃ samāpajjantīti atthe āpanne tattha kesañci matibhedaṃ dassetuṃ tiādi vuttaṃ ti yasmā hi te uparimā dveti vuttā anāgāmino arahanto ca samādhismiṃ paripūrakārino itare pana sīlesu paripūrakārino tasmā dve eva phalasamāpattiṃ samāpajjantīti na hi samādhipāripūriyā vinā samāpattivaḷañjanaṃ sambhavatīti adhippāyo nti samādhismiṃ paripūrakārinoti tehi vuttakāraṇaṃ ti ayuttiyeva kasmāti ce āha tiādi tassattho  sabbaso asamucchinnakilesassa puthujjanassāpi attanā paṭiladdhalokiyasamāpattisamāpajjanaṃ labbhati kimaṅgaṃ pana samucchinnekaccakilesānaṃ heṭṭhimānaṃ ariyānaṃ tasmā tesaṃ samādhismiṃ aparipūrakāritā attano phalasamāpattiṃ asamāpajjanassa akāraṇanti yutticintā nāma pāḷianāruḷhe atthe yuttā ayaṃ panattho pāḷiāruḷhoti kāraṇāpadese anādarakaraṇamukhena pāḷiṃ dassento tiādimāha ti sotāpattimaggassa samadhigamāya ti sotāpattiphalasamāpattiyā samāpajjanatthaṃ esa nayo sesesupi
ettha  ca suññatavihārasamāpattatthāya animittavihārasamāpattatthāyātiādinā sarūpato uddhaṭattā tato pubbe āgatā maggaphalavārā appaṇihitavasena vuttā tattha anattānupassanāmukhena aniccānupassanāmukhena ca pavattānaṃ phalasamāpattīnaṃ purecarā gotrabhudhammā navadasabhāvena vuttāti veditabbā sotāpattiphalasamāpattatthāyātiādinā pana catūsupi phalesu ekasadisaṃ desanāya āgatattā sotāpannasakadāgāminopi attano phalaṃ samāpajjantīti viññāyati maggānantaraphalavasena taṃ vuttanti ca na sakkā vattuṃ vipassanāvasena dasannaṃ gotrabhudhammānaṃ dassanavasena desanāya āraddhattā maggavāreneva ca tadatthasiddhito na ca maggānantaraṃ phalaṃ phalasamāpattīti vuccati visuṃ parikammābhāvato tasmā phalasamāpattivacaneneva sotāpannādīnampi phalasamāpattisamāpajjanaṃ siddhaṃ tenāha tiādi
 payojanampi tadatthāya paṭipattiyā kāraṇaṃ hoti tannimittaṃ paṭipajjanatoti ti kāraṇaṃ pucchitvā nti payojanaṃ vissajjitaṃ ti vā sampadāne nissakkavacanaṃ kissāti vuttaṃ hoti nti diṭṭheva dhamme kilesadarathapariḷāhavūpasamena santena sukhavihārena viharaṇatthaṃ satipi vipākabhāve parikammena vinā anuppajjanato phalasamāpattidhammānaṃ tassa tassa ariyassa rucivaseneva pavatti yato nesaṃ sādhipatitāti āha ti
ti dvīhi kāraṇehi yathā hi lokiyajjhānānaṃ samadhigamo sampayogasamaṅgibhāvena sijjhamāno pahānaṅgasamatikkamamukhena vuccati tathā samadhigantabbattā evaṃ phalasamāpattipi nibbānamanasikārena sijjhamānā tadaññārammaṇāmanasikāramukhena vuccati sabbasaṅkhārato vinivaṭṭitamānasatāvasena samijjhanato tenāha tiādi udayabbayañāṇādiñāṇaparamparavasena hi sabbaphalacittaṃ saṅkhārato sabbaso nibbinnavirattacittassa tato vinissaṭanibbānārammaṇaṃ pavattati evaṃ pavattamānañca taṃ  pavattatīti vuccati
ti animittavimokkhadvayāya phalasamāpattiyā aniccānupassanāmukhena  vā samāpajjitabbāya phalasamāpattiyā ti samāpajjanatthāya nti rūpādisabbasaṅkhāranimittānaṃ ti ādīnavato disvā vissaṭṭhatāya anāvajjanaṃ asamannāhāro ti sabbasaṅkhāranimittābhāvato animittāya kehici paccayehi na saṅkhatattā ca asaṅkhatāti laddhanāmāya asaṅkhatāya dhātuyā phalasamāpattisahajātena manasikārena manasikaraṇaṃ tassā vā dhātuyā phalasamāpatticittasaṅkhāte manasikaraṇaṃ
ti udayabbayabhaṅgabhayatupaṭṭhānādivasena pavattanakānaṃ navannampi ñāṇānaṃ byāpāraṃ vadati tenāha ti nti saṅkhārārammaṇassa vodānanti laddhanāmassa gotrabhuñāṇassa anantaraṃ kasmā panettha gotrabhuñāṇaṃ maggañāṇapurecārikaṃ viya nibbānārammaṇaṃ na hotīti phaladhammānaṃ aniyyānikabhāvato ariyamaggadhammā eva hi niyyānikā vuttañhetaṃ katame dhammā niyyānikā cattāro maggā apariyāpannāti (dha sa 1295 1609) tasmā ekantena niyyānikasabhāvassa ubhatovuṭṭhānabhāvena pavattamānassa maggañāṇassa anantarapaccayabhūtena ñāṇena nimittato vuṭṭhiteneva bhavitabbanti tassa nibbānārammaṇatā yuttā na pana ariyamaggassa bhāvitattā tassa vipākabhāvena pavattamānānaṃ kilesānaṃ asamucchindanato aniyyānikattā avuṭṭhānasabhāvānaṃ phalañāṇānaṃ purecārikañāṇassa kadācipi nibbānārammaṇatā ubhayattha anulomañāṇānaṃ atulyākārato ariyamaggavīthiyañhi anulomañāṇāni anibbiddhapubbānaṃ thūlathūlalobhakkhandhādīnaṃ sātisayaṃ padālanena lokiyañāṇesu ukkaṃsapāramippattāni maggañāṇānuguṇāni uppajjanti phalasamāpattivīthiyaṃ pana tāni tena tena maggena tesaṃ tesaṃ kilesānaṃ samucchinnattā tattha kilesavikkhambhane nirussukkāni kevalaṃ ariyānaṃ phalasamāpattisukhasamaṅgibhāvassa parikammamattāni hutvā uppajjantīti na tesaṃ kutoci vuṭṭhānasambhavo yato nesaṃ pariyosānañāṇaṃ saṅkhāranimittavuṭṭhānato nibbānārammaṇaṃ siyā
evañca  katvā sekkhassa attano phalasamāpattivaḷañjanatthāya udayabbayādivasena saṅkhāre sammasantassa vipassanāñāṇānupubbiyā phalameva uppajjati na maggoti idañca aṭṭhakathāvacanaṃ samatthitaṃ hoti tenāha ti nibbānārammaṇe appanajjhānavasena yathāparicchinnakālaṃ nirantaraṃ phalacittasseva pavattanaṃ samāpajjanaṃ  phalasamāpattīti āha ti yadi anupubbavipassanānaṃ vasena phalasamāpattisamāpajjanaṃ tena nīhārena sekkhassa uparimaggenāpi bhavitabbanti anuyogaṃ sandhāyāha tiādi tena aññoyeva vipassanācāro ariyamaggāvaho añño phalasamāpattiāvahoti dasseti svāyaṃ vipassanāya vibhāgo vutto eva ti abhayagirivāsino sandhāyāha te hi maggaphalavipassanāya āloḷetvā vadanti teneva hi tiādi vuttaṃ  yadi itaratthāpi vipassanā tadatthāya saṃvatteyyāti adhippāyo nti dasa gotrabhudhammā vipassanāvasena uppajjantīti maggatthā phalatthā vipassanā visuṃ katvā pavattapāḷivaseneva tesaṃ vacanaṃ paṭikkhittantipi na gahetabbaṃ aññathā dasa gotrabhudhammāti vacanaṃ virujjheyyāti nti vuttassevatthassa nigamanaṃ tiādi mahaggatavipākānaṃ viya lokuttaravipākānañca kusalasarikkhatādassanaṃ jhānato sarikkhatādassaneneva cettha bojjhaṅgamaggaṅgavasenāpi sarikkhatā dassitāyevāti veditabbaṃ
ti pabandhaṭṭhitiyā yathāparicchinnakālañhi samāpattiyā pabandhavasenāvaṭṭhānaṃ idha ti cande vā sūriye vā ettakaṃ ṭhānaṃ gate vuṭṭhahissāmīti kālāvadhiggahaṇavasena samāpajjanaṃ cittassa abhisaṅkharaṇaṃ 
ti rūpanimittādisabbāneva etāni ekato kāmaṃ na manasi karoti asambhavato ti anavasesapariyādānavasena samudāyasaddā hi avayavesupi pavattanti  avayavabyatirekena ca samudāyo na labbhatīti avayavagatampi kiccaṃ samudāyavasena vuttaṃ ti sabbesaṃ saṅkhāranimittānaṃ ekato manasikārābhāvato yasmā bhavaṅgacitte uppanne phalasamāpattito vuṭṭhito nāma hoti tasmā vuttaṃ tiādi  nāma kammādi ti bhavaṅgasahagatena manasikārena manasi karoto taṃ vā ārammaṇaṃ bhavaṅgamanasi karoto
 purimassa purimassa pacchimaṃ pacchimaṃ  sabbapacchimassa  maggavīthiyaṃ phalasamāpattiyañca ti idaṃ phaluppattiyā nirodhā vuṭṭhānabhāvato vuttaṃ nti nirodhāvuṭṭhānabhāvena vuttaṃ anāgāmiphalaṃ vā aggaphalaṃ vā nti nevasaññānāsaññāyatanassa kusalassa kiriyassa vā anantaraṃ satipi sattāhātikkame vijātiyena antarikattā
nti sabbaso passaddhakilesadarathaṃ nti nibbānārammaṇaṃ nti asobhanatāya kilesassāpi abhāvato sobhanaṃ taṇhāsaṅkhātaṃ lokāmisaṃ vantaṃ chaḍḍitaṃ etenāti  vūpasantakilesatāya susantatāya ca  yena dhammena yogato samaṇo nāma hoti tassa ariyamaggasaṅkhātassa sāmaññassa phalanti 
ti sabhāvasampannena ti kilesāsucivirahato parisuddhena ti anuttarasukhena nti sabbaso lūkhabhāvāpagamanena sinehitaṃ ti mahaggatasātato lokuttarakusalasātato ca ativiya sātena madhurena maggasukhatopi hi phalasukhaṃ santataratāya paṇītataraṃ  sammoditaṃ ti iminā sātātisātataṃyeva vibhāveti
tassa ariyassa phalassa rasabhūtaṃ sārabhūtaṃ taṃ sukhaṃ paññaṃ bhāvetvā yasmā paṇḍito vindati paṭilabhatīti yojanā

ti  tasmiṃ nirodhasamāpattiyā samāpajjanasamatthatāti saṃkhittavacane  sarūpādivasena ti kasmiṃ bhave
ti vipassanānugatā aṭṭha samāpattiyo ārohantena taṃtaṃpaṭipakkhanirodhamukhena tiṇṇaṃ saṅkhārānaṃ anupubbato nirodhavasena yathāparicchinnakālaṃ yā cittacetasikānaṃ appavatti ayaṃ nirodhasamāpattīti attho ti  kāmaṃ samāpajjanasamatthā padhānatāya paṭhamaṃ pucchitā tabbissajjanaṃ pana garubhāvato pacchā vissajjetuṃ asamāpajjanake tāva dassento ti āha yathā vāmaṃ muñca dakkhiṇaṃ gaṇhāti tattha ti idaṃ puthujjanādīnaṃ tiṇṇaṃ visesanaṃ te hi aṭṭhannaṃ samāpattīnaṃ lābhinopi alābhino viya samādhismiṃ aparipūrakāritāya nirodhaṃ samāpajjituṃ na sakkonti kāmacchandādisamucchindanena hi samādhismiṃ paripūrakāritā na jhānādhigamamattena ti ettha sukkhavipassakā ca anāgāmino sukkhavipassakā ca arahantoti sukkhavipassakasaddo paccekaṃ yojetabbo ubhayepi cete satipi vipassanābale samādhibalassa abhāvato nirodhaṃ na samāpajjanti anupubbavihārasambhavataññevettha samādhibalaṃ icchitabbaṃ purimakā pana tayo satipi samādhibale vipassanābalassa abhāvato aparipuṇṇattā ca samāpajjituṃ na sakkonti aparipuṇṇatā cassa saṅkhārānaṃ na sammā parimadditattā ti vatvā tattha kāraṇaṃ pāḷivaseneva dassetuṃ tiādi vuttaṃ nti ettha ti sāmiatthe paccattavacanaṃ tiṇṇanti attho ti ñāṇappavattīhi ti nirodhasamāpajjanāya ñāṇaṃ ti ayaṃ baladvayasamannāgamādikā yathāvuttanirodhasamāpattiāvahā sampatti ti anāgāmino ceva khīṇāsave ca
nti kāmacchandādike paccanīkadhamme sametīti samatho so eva paṭipakkhehi akampiyaṭṭhena balaṃ aniccādivasena vividhehi  ākārehi passatīti vipassanā sā eva vuttanayena balanti tiādīsu kāmacchandavikkhambhanassa nekkhammasaṅkappassa alobhapadhānassa vā tathāpavattakusalacittuppādassa vasena cittassa ekaggatāsaṅkhāto yo avikkhepo taṃ  byāpādavikkhambhanassa abyāpādavitakkassa adosapadhānassa vā tathāpavattakusalacittuppādassa vaseneva thinamiddhavikkhambhikāya vibhūtaṃ katvā manasikaraṇena upaṭṭhitaālokasaññāya vasena uddhaccavikkhambhanassa avikkhepassa samādhānassa vasena sakalamicchāvitakkavikkhambhanassa sikhāpattaānāpānassatisiddhapaṭinissaggānupassiassāsapassāsānaṃ vasena cittassa ekaggatāsaṅkhāto yo avikkhepo taṃ nti atthayojanā
evaṃ  upacārassa jhānassa vasena samathabalaṃ dassetvā idāni taṃ aṭṭhannaṃ samāpattīnaṃ vasena paṭipakkhehi anabhibhavanīyatāya ca balappattivasena dassetuṃ tiādi vuttaṃ tattha ti nīvaraṇanimittaṃ nīvaraṇapaccayā  jhānasamaṅgipuggalo jhānasampayuttasamādhi vā so hi visesato idha samathabalanti adhippeto tathā hi nti balaṭṭho pucchito ti uddhaccanimittaṃ ti uddhaccena sampayuttamohaahirikādikilesahetu ti uddhaccasampayuttacatukkhandhanimittaṃ tiādīni aññamaññavevacanāni  vā ṭhānāpagamo  paribbhamanaṃ  sandhāvanaṃ  na kampati uddhaccasahagatakilese na calati uddhaccasahagatakkhandhe na vedhatīti vā yojetabbaṃ uddhaccaggahaṇañcettha samathassa ujupaṭipakkhatāya tadabhibhavena balappattidassanatthaṃ tenetaṃ aṭṭhannampi samāpattīnaṃ sādhāraṇato kiccātisayadassanaṃ daṭṭhabbaṃ nti yāyaṃ nekkhammādivasena laddhāya cittekaggatāya nīvaraṇādīhi akampanīyatā tāni ca abhibhavitvā avaṭṭhānaṃ idaṃ samathabalaṃ
idāni vipassanābalaṃ niddisanto yasmā vipassanā saṅkhepato sattahi anupassanāhi saṅgahitā tasmā tato tato samāpattito vuṭṭhāya tāsaṃ vasena anupassanā kātabbā tattakeneva cettha anupassanākiccaṃ paripuṇṇaṃ hotīti nti sarūpato dassetvā puna tā heṭṭhā  vuttanayena visayavibhāgena dassetuṃ tiādi vuttaṃ idhāpi paṭipakkhehi anabhibhavanīyatāva balaṭṭhoti dassetuṃ ntiādi āraddhaṃ tattha ti dvādasasu akusalacittuppādesu avijjānimittaṃ ti avijjāya sampayuttalobhadosādikilesavatthunimittaṃ sesaṃ heṭṭhā vuttanayattā suviññeyyameva avijjaggahaṇañcettha vipassanāya ujupaṭipakkhatāya tadabhibhavena balappattidassanatthaṃ tenetaṃ sattannampi anupassanānaṃ sādhāraṇato kiccātisayadassanaṃ daṭṭhabbaṃ nti yāyaṃ aniccānupassanādivasena laddhassa vipassanāñāṇassa niccasaññādinimittaṃ akampanīyatā tā ca abhibhavitvā avaṭṭhānaṃ idaṃ vipassanābalaṃ
 vācaṃ saṅkharonti pavattentīti katvā tenāha pubbe kho āvuso visākha vitakketvā vicāretvā pacchā vācaṃ bhindati tasmā vitakkavicārā vacīsaṅkhāroti  (ma ni 1463 saṃ ni 4348) te pana dutiyajjhāne vūpasantā hontīti āha ti kāyena saṅkharīyantīti  assāsapassāsā tathā hi vuttaṃ assāsapassāsā kho āvuso visākha kāyikā ete dhammā kāyappaṭibaddhā tasmā assāsapassāsā kāyasaṅkhāroti (ma ni 1463 saṃ ni 4348) te pana yasmā catutthajjhāne vūpasantā honti tasmā āha ti cittena saṅkharīyantīti  saññā vedanā tathā hi vuttaṃ saññā ca vedanā ca cetasikā ete dhammā cittappaṭibaddhā tasmā saññā ca vedanā ca cittasaṅkhāroti (saṃ ni 1463 saṃ ni 4348) te pana yasmā nirodhaṃ samāpannassa vūpasamanti tasmā vuttaṃ ti
ñāṇacariyāsu vivaṭṭānupassanāggahaṇeneva tassa ādibhūtā sesānupassanāpi gahitāva honti tadavinābhāvato ti maggaphalasamāpattīnaṃ ñāṇacariyābhāvavacanaṃ maggaphaladhammānaṃ ñāṇapadhānattā ñāṇena vā indriyādhipatihetumaggapaccayādivasena sātisayapaccayabhūtena sesā maggaphaladhammā caritā pavattitāti katvā tathā vuttaṃ samādhicariyāsupi eseva nayo  ti aṭṭhannaṃ anupassanānaṃ aṭṭhannañca maggaphalañāṇānaṃ vasena imāhi soḷasahi ñāṇapavattīhi
ti aṭṭha samāpattiyo aṭṭha samādhicariyā tāsaṃ upacārasamādhi upacārasamādhibhāvanāsāmaññena ekā samādhicariyāti evaṃ navahi samādhicariyāhi tenāha tiādi tiādi nānāvajjanupacāravasena vuttanti daṭṭhabbaṃ uparisamāpattīnampi upacārassa tatheva vuttattā na hi ekāvajjane catutthajjhānādiupacāre pītiādayo sambhavanti ettha ca paṭhamajjhānapaṭilābhatthāyātiādivacanena upacārasamādhissāpi pāripūrī icchitabbāti dasseti kiṃ panettha samathabalasamādhicariyānaṃ nānattaṃ kiṃ vā vipassanābalalokiyañāṇacariyānaṃ yathā samathabalepi nekkhammavasenātiādinā upacārasamādhinā saddhiṃ aṭṭhasu samāpattīsu appanāsamādhiyeva vutto tathā samādhicariyāsu vipassanābalalokiyañāṇacariyāsu ca vipassanāva vuttāti kiñcāpi vuttā vivaṭṭānupassanā pana purecarañāṇādivipassanābale avuttā  eva ñāṇacariyāsu vuttā apica paṭipakkhehi akampiyaṭṭho  pañcannaṃ vasībhāvānaṃ vasena suciṇṇatā  eteneva samathabalasamādhicariyānampi nānattaṃ saṃvaṇṇitanti daṭṭhabbaṃ
ti ettha vaso etassa atthīti vasī tassa bhāvo vasībhāvo sā eva vasībhāvatā ti pana pāḷiyaṃ itthiliṅgavasena vuttattā tāyo dassetuṃ tiādi vuttaṃ tattha jhānaṃ āvajjantassa nirantaraṃ jhānaṅgesu cittappavattanasamatthatā  samāpajjitukāmassa sīghaṃ jhānaṃ samāpajjanasamatthatā  accharāmattaṃ vā katipayaccharāmattaṃ vā khaṇaṃ jhānaṃ ṭhapetuṃ samatthatā  tatheva lahuṃ vuṭṭhātuṃ samatthatā  pana āvajjanavasiyā eva sijjhati paccavekkhaṇajavanāneva hi tattha āvajjanānantarānīti ayamettha saṅkhepo vitthāro pana heṭṭhā āgato eva ayañca vasībhāvo samādhicariyānaṃ vasena vutto ñāṇacariyāsu pana lokuttarānaṃ ñāṇacariyānaṃ vasībhāvāpādanakiccaṃ nāma natthi paṭipakkhassa suvihatattā sabhāvasiddho tattha  vasībhāvo lokiyānaṃ pana paguṇabalavabhāvāpādanena vasībhāvo labbhateva
ti anavasesaniddeso  aggamaggaphalānaṃ anadhigatattāti nti yadi ukkaṭṭhaniddesavasena soḷasahi ñāṇacariyāhīti vuttaṃ tato avakaṃsavasenapi icchitabbaṃ  sante  nirodhasamāpajjananti adhippāyo pañca kāmaguṇā vatthubhūtā etassa santīti  kāmarāgo  asamucchinnattā na hi kāmarāgassa vikkhambhanappahānamattaṃ nirodhassa adhiṭṭhānaṃ bhavituṃ sakkoti ti samādhipāripanthikassa kāmarāgassa supahīnattā etena kāmaṃ maggaphalañāṇacariyā lokiyañāṇasamādhicariyā viya nirodhasamāpajjane sarūpena na viniyujjanti tadā appavattanato tassa tassa pana paṭipakkhassa samucchindanena balacariyānaṃ visesapaccayatāya nirodhasamāpattiyā adhiṭṭhānaṃ hotīti dasseti ti anāgāmī idañhi nirodhā vuṭṭhahantassātiādivacanaṃ anāgāminova nirodhā vuṭṭhānaṃ sandhāya vuttaṃ nevasaññānāsaññāyatanakusalanti (paṭṭhā 11417) vacanato aññathā nevasaññānāsaññāyatanakiriyāti (paṭṭhā 11417) vucceyya
ti  kasmā vuttaṃ nanu catuvokārabhavepi arūpajjhānavasena yathārahaṃ anupubbasamāpatti labbhatīti kāmaṃ labbhati sā pana anupubbasamāpattīti na vuccati ekadesabhāvato aṭṭhasamāpattivaseneva ca anupubbasamāpattīti vuccatīti dassento āha ti ti hadayavatthuno abhāvāti vadanti karajakāyasaṅkhātassa pana vatthuno abhāvāti attho yadi hi āruppe nirodhaṃ samāpajjeyya cittacetasikānaṃ aññassa ca kassaci abhāvato apaññattikova bhaveyya anupādisesāya nibbānadhātuyā parinibbutasadiso kiñcāyaṃ upādāya nirodhaṃ samāpannoti vucceyya kiṃ vā etāya vatthucintāya aṅgavekallatova natthi āruppe nirodhasamāpattisamāpajjanaṃ
ti saṅkhatadhammānaṃ khaṇe khaṇe uppajjane bhijjane ca tesaṃ vā kusalādibhedabhinne yathārahaṃ tīhi dukkhatāhi upaddute pavattivibhāge cittacetasikavigamehi rūpadhammesu labbhamānāpi saṅkhāradukkhatā abbohārikataṃ āpajjati ti nibbinditvā ti anupādisesanibbānaṃ patvā viya nti niddukkhaṃ
ti yuganaddhānaṃ viya aññamaññūpakāritāya sahitānaṃ vasena ti ukkaṃsaṃ patvā yāva nevasaññānāsaññāyatanā yāva ca anulomañāṇā āruhitvā ti nevasaññānāsaññāyatanaṃ samāpajjitvā taṃ nirodhentassa aññassa kassacipi cittassa anuppajjanena  nirodhasamāpattiyā tiādinā samathavipassanāvasenāti vuttamevatthaṃ byatirekamukhena vivarati  taduddhaṃ suddhasamathavipassanāya abhāvato  sace ariyo phalasamāpattatthiko so attano  atha puthujjano sekho vā maggatthiko tāya ce vipassanāya maggaṃ patvā phale ṭhito sopi phalasamāpattiṃ patvā tiṭṭhaticceva vuccati ti ubhayavasena paṭipanno nti nirodhasamāpattiṃ
 yena phaladvayasamannāgamādinā nirodhaṃ samāpajjituṃ samattho hoti so vidhi pageva vibhāvitoti samāpajjanākārameva dassento tiādimāha tañhi sabbāsampi  bhāvanānaṃ sādhāraṇaṃ pubbakiccaṃ ti tasmiṃ paṭhamajjhāne paṭhamajjhānacittuppāde vā saṅkhāre
vipassatīti vuttaṃ kīdisī panettha vipassanā icchitabbāti taṃ niddhāraṇatthaṃ tiādinā tameva vipassanaṃ tidhā bhinditvā dasseti  ce vipassanā dandhābhiññaṃ maggaṃ sādheti  ce khippābhiññanti ayaṃ mandatikkhatāya viseso lakkhaṇappattā pana vipassanā maggassa paccayo hotiyevāti imamatthaṃ dassento āha ti  saṅkhārārammaṇepi sati sabbasaṅkhārehi vivaṭṭanākāreneva pavattanato maggo viya visaṅkhāragatassa phalassa  paccayabhāvato ca tenāha ti yasmā atimandā samathādikā saṅkhārānaṃ nirodhane asamatthā samathaniṭṭhā hoti atitikkhā ñāṇādikā sātisayaṃ saṅkhāresu dosadassane phalasamāpattiniṭṭhā hoti tasmā vuttaṃ ti  nirodhasamāpajjanako ti te paṭhamajjhānasaṅkhāre
ti iminā nātimandāya nātitikkhāyāti imamatthaṃ ākaḍḍhati esa nayo sesesupi ākiñcaññāyatanaṃ samāpajjitvā vuṭṭhāya tattha saṅkhāre tatheva vipassatīti vattabbaṃ heṭṭhā vuttanayattā pana taṃ avatvā cceva vuttanti keci taṃ tesaṃ matimattaṃ vipassanācārato hi samādhicāro tasmā samāpattito vuṭṭhāya pubbakiccaṃ kātabbaṃ tathā hi paratopi ākiñcaññāyatanaṃ samāpajjitvā vuṭṭhāya imaṃ pubbakiccaṃ katvātiādiṃ (visuddhi 2879) vakkhati na pana tattha saṅkhāre tatheva vipassitvāti nti attanā asambaddhassa parikkhārassa avināsanaṃ yathā taṃ na vinassati tathā adhiṭṭhānaṃ nti saṅghassa paṭimānanāvajjanaṃ nti satthu pakkosanāvajjanaṃ nti jīvitaddhānaparicchedaṃ pubbakiccaṃ karotīti sambandho
nti cittaṃ uppādetabbaṃ tathā cittuppādanameva hettha adhiṭṭhānaṃ
cittajarūpādīnaṃ anuppajjanato pacchājātapaccayādiupatthambhābhāvato ca sattāhameva tathā sarīraṃ  pavattati tato paraṃ kilamatīti sattāhameva paricchinditvā nirodhaṃ samāpajjantīti vadanti
ti nirodhasamāpattivaseneva  aggiādiantarāyaṃ  samāpannako adhiṭṭhānavasenāti adhippāyo tiādīsu yaṃ vattabbaṃ taṃ heṭṭhā  (visuddhi 2374) vuttameva
ti  nirodhaṃ samāpajjantassa nirodhasamāpajjanassa vā ti tasmiṃ tassa bhikkhuno upasaṅkamanasamaye vuṭṭhātiyeva kālaparicchedasadisañhetaṃ
ti aggiādīhipi anabhibhavanīyaṃ nirodhaṃ samāpannaṃ samāpattito vuṭṭhāpanato evaṃ garukā hi  tasmā attano hitasukhaṃ ākaṅkhantena jīvitahetupi saṅghassa āṇā na atikkamitabbāti adhippāyo
 satthā taṃ āvuso āmantetīti vuṭṭhahissāmīti āvajjitabbanti sambandho
ti attano jīvitakālassa jīvitappavattiyā āyu eva  āyuusmāviññāṇānīti ca vadanti te cassa pakaticittasseva ārammaṇaṃ honti  maraṇaṃ natthi carimabhavaṅgena mīyanato  sahasā maraṇaṃ mā ahosīti sahasā hi maraṇe aññabyākaraṇabhikkhuovādadānasāsanānubhāvadīpanānaṃ anissaro siyā anāgāmino vā aggamaggānadhigamo siyā nti nānābaddhaavikopanāditividhampi pubbakiccaṃ  aṭṭhakathāyaṃ
 kiñcāpi ekaṃ vā dve vāti aniyametvā viya vuttaṃ dve vāre eva pana niyamato vadanti ti nevasaññānāsaññāyatanacittavāre ti acittakabhāvamevāha ti cittanirodhāya payogabhāvato baladvayasambharaṇādipayogassa cittanirodhattāti attho samathavipassanābalasamannāgamo ñāṇasamādhicariyāvasībhāvo cettha  aññamaññānativattanavaseneva icchitabboti āha ti ti paṭhamajjhānādīnaṃ tadanupassanānañca anupubbato nirodhanassāyaṃ payogo  vuttanayena  samāpajjanassa tasmā dvinnaṃ cittānaṃ upari cittāni na pavattantīti yojanā
ti sakalaṃ yathāparicchinnakālaṃ acittako bhavituṃ na sakkoti tañca kho saṅghapaṭimānanasatthupakkosanaaddhānaparicchedāvajjanānaṃ akaraṇena na nānābaddhaavikopanassa tassa hi akaraṇena kadāci kevalaṃ tādisassa parikkhārassa avināso na siyā na nirodhasamāpattivibandho ayañca attho  vibhāvito eva evaṃ sante tīhi ākārehi nirodhasamāpattiyā vuṭṭhānaṃ hotīti āpajjati tasmā taṃ na sārato paccetabbaṃ ti iminā samāpattiyā vibandhe jāte evaṃ hotīti dasseti avibandheneva pana yathāparicchinnakālavītikkamane phalacittuppattiyā vuṭṭhānaṃ hoti evañca katvā gambhīrakandaroruḷhatattapāsāṇakkantapurisanidassanampi samatthitaṃ hotīti keci vadanti apare pana pubbakiccassa akatattā nevasaññānāsaññāyatanaṃ samāpannamattova paṭinivattitvā ākiñcaññāyatane patiṭṭhātīti vuttattā saṅghapaṭimānanādiekaccapubbakiccākaraṇe aṅgavekallato nirodhasamāpattisamāpajjanaṃ na ijjhatevāti vadanti vattasadisañhetaṃ nirodhasamāpattiyā yadidaṃ pubbakiccakaraṇaṃ tasmā tattha yaṃ garutaraṃ tassa akaraṇaṃ samāpajjanaṃ vibandhatīti apare vīmaṃsitvā gahetabbaṃ ākiñcaññāyatane patiṭṭhātīti ca idaṃ puna ākiñcaññāyatanassa samāpajjitabbattā vuttaṃ samāpajjitvā hi vuṭṭhāya pubbakiccassa kātabbattā
tiādi katapubbakiccatāsāmaññena upamāsaṃsandanaṃ
ti nirodhasamāpattiyā tiādinā catūhi ākārehi nirodhasamāpattiyā ṭhānaṃ dasseti
nti  nissaraṇavivekaninnaṃ pageva saṅkhāravimukhatāya phalacittuppattiyā cāti veditabbaṃ
 ūsaṅkhārattayapaṭippassaddhiyā avasesacetasikaviññāṇābhāvena rūpadhammamattāvasesatāya ca matanirodhasamāpannānaṃ avisesaṃ gahetvā pucchā ti kāmaṃ nesaṃ saṅkhārattayapaṭippassaddhiādīhi  aviseso rūpadhammamattāvasesatāya pana āyuusmāindriyānaṃ apagamānapagamanaṃ visesoti dassetuṃ ntiādi vuttaṃ
ti sabhāvadhammato paramatthatoti attho paramatthato hi vijjamānānaṃ saṅkhatādibhāvena vattabbataṃ labhati na avijjamānaṃ ti yasmā samāpajjantassa ariyapuggalassa samathavipassanādhamme yuganaddhe katvā aṭṭha samāpattiyo ārohantassa anukkamena saṅkhārānaṃ paṭippassambhanapayoganibbattiyā nirodhasamāpatti nipphannā nāma hoti tasmā taṃ payoganibbattiṃ upādāya 
saṅkhāravūpasamato santadhammasamanvayato ca  ariyehi eva nisevitabbattā  tissannampi dukkhatānaṃ nibbutabhāvato nti suvisuddhaṃ maggaphalapaññaṃ ti nirodhasamāpattiyā ti samāpajjanasamatthatā

ti āhuneyyapāhuneyyadakkhiṇeyyaañjalikaraṇīyaanuttarapuññakkhettabhāvasiddhi ti dassanamaggapaññādivisesena vinā  lokuttarapaññāya ānetvā hunitabbanti āhunaṃ dūratopi ānetvā dātabbadānaṃ taṃ paṭiggahetuṃ yuttoti  pāhunaṃ vuccati āgantukadānaṃ taṃ paṭiggahetuṃ yuttoti  dakkhiṇaṃ arahatīti  añjalikaraṇaṃ añjalikammaṃ taṃ arahatīti  anuttaraṃ uttamaṃ sattānaṃ puññaviruhanaṭṭhānanti ti ayamettha saṅkhepo vitthāro pana heṭṭhā vuttoyeva
ti atikkhāya vipassanāya vasena paṭhamamaggapaññaṃ bhāvetvā sotāpannabhāvaṃ āgato saddhādīnaṃ mudūnaṃ indriyānaṃ vasena  samāno ti sattakkhattuṃ paramā bhavūpapatti attabhāvaggahaṇaṃ tato paraṃ aṭṭhamaṃ bhavaṃ nādiyatīti  sattakkhattuparamo ti paṭisandhiggahaṇavasena aparāparaṃ gantvā ti vaṭṭadukkhassa pariyantaṃ pariyosānaṃ karoti ayaṃ kālena devalokassa kālena manussalokassāti missakassa bhavassa vasena ti vutto kulato kulaṃ gacchatīti  sotāpattiphalasacchikiriyato paṭṭhāya hi nīcakule upapatti nāma natthi mahābhogakulesuyeva nibbattatīti attho ti devamanussavasena dve vā tayo vā bhave iti ayampi missakabhaveneva kathito desanāmattameva cetaṃ dve vā tīṇi vāti yāva chaṭṭhabhavā saṃsarantopi kolaṃkolova hoti attabhāvaggahaṇasaṅkhātaṃ ekaṃyeva khandhabījaṃ etassa atthīti nti idampi desanāmattaṃ devabhavaṃ nibbattetītipi vattuṃ vaṭṭatiyeva ko panetesaṃ imaṃ pabhedaṃ niyametīti tiṇṇaṃ maggānaṃ vipassanā sace hi upari tiṇṇaṃ maggānaṃ vipassanā balavatī hoti ekabījī nāma hoti tato mandāya kolaṃkolo tato mandatarāya sattakkhattuparamo
 paṭisandhivasena sakiṃ āgacchatīti sakadāgāmī ti ekavāraṃyeva ti iminā pañcasu sakadāgāmīsu cattāro vajjetvā ekova gahito ekacco hi idha sakadāgāmiphalaṃ patvā idheva parinibbāti ekacco idha patvā devaloke parinibbāti ekacco devaloke patvā tattheva parinibbāti ekacco devaloke patvā idhūpapajjitvā parinibbāti ime cattāropi idha na gahitā yo pana idha patvā devaloke yāvatāyukaṃ vasitvā puna idhūpapajjitvā parinibbāti ayaṃ idha gahito
 paṭisandhivasena idha anāgamanato ti saddhādīnaṃ vimuttiparipācakaindriyānaṃ paropariyattena ti so anāgāmī antarāparinibbāyiādibhāvena pañcapakārena imaṃ lokaṃ pajahitvā parinibbāyanako hoti āyuvemajjhassa antarāyeva kilesaparinibbānena parinibbāyanato  ti vā upagantvā kālakiriyaṃ ti adhimattapayogena vinā appakasireneva tikkhindriyatāya  sukheneva ti ettha vuttavipariyāyena attho veditabbo uddhaṃ vā hi bhāvena uddhamassa taṇhāsotaṃ vaṭṭasotaṃ vāti  uddhaṃ vā gantvā paṭilabhitabbato uddhamassa maggasotanti  paṭisandhivasena akaniṭṭhabhavaṃ gacchatīti 
ti avihādīsu yattha yattha upapanno imesaṃ pana anāgāmīnaṃ pabhedajānanatthaṃ uddhaṃsotaakaniṭṭhagāmicatukkaṃ veditabbaṃ  yo hi avihato paṭṭhāya cattāro devaloke sodhetvā akaniṭṭhaṃ gantvā parinibbāti ayaṃ  nāma yo pana heṭṭhā tayo devaloke sodhetvā sudassīdevaloke ṭhatvā parinibbāti ayaṃ  nāma yo ito akaniṭṭhameva gantvā parinibbāti ayaṃ  nāma yo pana heṭṭhā catūsu devalokesu tattha tattheva parinibbāti ayaṃ  nāma ete pana avihesu upapannasamanantarā āyuvemajjhaṃ appatvā patvā ca parinibbāyanavasena tayo antarāparinibbāyino eko upahaccaparinibbāyī eko uddhaṃsototi pañca te asaṅkhārasasaṅkhāraparinibbāyivibhāgena dasa honti tathā atappasudassasudassīsūti cattāro dasakā cattālīsaṃ akaniṭṭhe pana uddhaṃsoto natthi tayo antarāparinibbāyino eko upahaccaparinibbāyīti cattāro te asaṅkhārasasaṅkhāraparinibbāyivibhāgena aṭṭhāti aṭṭhacattālīsaṃ anāgāmino
sotāpannā pana paṭipadābhedena cattāro sattakkhattuparamā cattāro kolaṃkolā cattāro ekabījinoti saddhādhurena paṭipannā dvādasa tathā paññādhurenāti catuvīsati
sakadāgāmino suññatavimokkhena vimuttā paṭipadāvasena cattāro tathā animittaappaṇihitavimokkhehīti dvādasa
 tathā arahanto te pana dvādasa paññāvimuttā dvādasa ubhatobhāgavimuttā dvādasa tevijjā dvādasa chaḷabhiññā dvādasa paṭisambhidāppattāti  samasaṭṭhi honti evamete saddhiṃ paccekasambuddhasammāsambuddhehi chacattālīsādhikasataṃ ariyā yasmā tesaṃ ariyabhāvasiddhi ariyāya paññābhāvanāya tena vuttaṃ āhuneyyabhāvādisiddhipi imissā lokuttarapaññābhāvanāya ānisaṃsoti lokiyavijjābhiññāhi vināpi ubhatobhāgavimuttatā hotīti  ubhatobhāgavimutto visuṃ gahito nti yaṃ catutthamaggapaññābhāvanaṃ sandhāya heṭṭhā saṅkhepato gāthāvaṇṇanāyaṃ vuttaṃ taṃ pana vuttākāraṃ nigamanavasena dassetuṃ tiādi vuttaṃ kāmaṃ catūsupi maggakkhaṇesu taṃ jaṭaṃ vijaṭeti nāma phalakkhaṇesupi yathārahaṃ vijaṭitajaṭo aggaphalakkhaṇeyeva pana sabbaso vijaṭitajaṭo tato paraṃ vijaṭetabbāya jaṭāya abhāvato tenettha heṭṭhā heṭṭhimamaggapaññābhāvanānisaṃsassa vuttattāva catutthamaggapaññābhāvanāvasena attho vutto
nti abhiratiṃ abhirucinti attho ti ariyāya paññābhāvanāya
ti imissaṃ gāthāyaṃ gāthā hi attano atthabhūtassa visuddhimaggassa ādhārabhāvena vuttā sāmivacanaṃ vā etaṃ atthassa taṃsambandhibhāvato



tiādīnaṃ gāthānaṃ attho heṭṭhā vutto eva svāyaṃ visuddhimaggaṃ bhāsissanti evaṃ paṭiññāto visuddhimaggo ettāvatā bhāsito hotīti sambandho
tiādīsu ayaṃ padasambandhena saddhiṃ saṅkhepattho   sīle patiṭṭhāyātigāthāyaṃ vuttānaṃ sīlādippabhedānaṃ  mahā aṭṭhakathātantiyaṃ tattha tattha  samānetvā nikāyantarassa nikāyagatavādadosasaṅkarehi  so yevāti

ettāvatā  ca 
suvisuddhasamācāro visuddhanayamaṇḍitaṃ
 lokassa yadaccantavisuddhiyā
abhāsi karuṇāvega-samussāhitamānaso
mahesi vipulodāta-visuddhimatipāṭavo
tassa atthaṃ pakāsetuṃ kathāmaggaṃ purātanaṃ
nissāya yā samāraddhā  mayā
āyācito siddhagāma-pariveṇanivāsinā
therena  suddhācārena dhīmatā
sā esā paramatthānaṃ tattha tattha yathārahaṃ
nidhānato  nāma nāmato
sampattā pariniṭṭhānaṃ anākulavinicchayā
aṭṭhāsītippamāṇāya pāḷiyā bhāṇavārato
iti taṃ saṅkharontena yaṃ taṃ adhigataṃ mayā
puññaṃ tassānubhāvena lokanāthassa sāsane
ogāhetvā visuddhāya sīlādipaṭipattiyā
sabbepi dehino hontu vimuttirasabhāgino
ciraṃ  tiṭṭhatu lokasmiṃ sammāsambuddhasāsanaṃ
tasmiṃ sagāravā niccaṃ hontu sabbepi pāṇino
sammā vassatu kālena devo rājā mahīpati
saddhammanirato lokaṃ dhammeneva pasāsatūti



