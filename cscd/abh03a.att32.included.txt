

 idāni  atthi arahato puññūpacayotikathā nāma hoti tattha yesaṃ arahato dānasaṃvibhāgacetiyavandanādīni kammāni disvā atthi arahato puññūpacayoti laddhi seyyathāpi andhakānaṃ te sandhāya pucchā sakavādissa paṭiññā itarassa atha naṃ arahā nāma pahīnapuññapāpo so yadi puññaṃ kareyya pāpampi kareyyāti codetuṃ ti āha itaro pāṇātipātādikiriyaṃ apassanto paṭikkhipati ntiādīsu bhavagāmikammaṃ arahato natthīti paṭikkhipati tiādīsu kiriyacittena dānādipavattisabbhāvato sakavādī paṭijānāti itaro cittaṃ anādiyitvā kiriyāpavattimattadassaneneva laddhiṃ patiṭṭhapeti sā pana ayoniso patiṭṭhāpitattā appatiṭṭhāpitā hotīti


 idāni natthi arahato akālamaccūtikathā nāma hoti tattha nāhaṃ bhikkhave sañcetanikānaṃ kammānaṃ katānaṃ upacitānaṃ apaṭisaṃveditvā byantībhāvaṃ vadāmīti (a ni 10217) suttassa atthaṃ ayoniso gahetvā arahatā nāma  sabbakammavipākaṃ paṭisaṃvedayitvāva parinibbāyitabbaṃ tasmā natthi arahato akālamaccūti yesaṃ laddhi seyyathāpi rājagirikānañceva siddhatthikānañca te sandhāya pucchā sakavādissa paṭiññā itarassa atha naṃ sace tassa natthi akālamaccu arahantaghātakena nāma na bhavitabbanti  codetuṃ ti āha itaro ānantariyakammassa ceva tādisānañca puggalānaṃ sabbhāvato paṭikkhipati
ti pañhe yāva pubbe katakammaṃ parikkhayaṃ na gacchati tāva na kamatīti laddhiyā paṭikkhipati sesamettha yathāpāḷimeva niyyāti
ti suttaṃ idaṃ sandhāya vuttaṃ  sañcetanikānaṃ kammānaṃ katānaṃ vipākaṃ apaṭisaṃveditvā avinditvā ananubhavitvā byantībhāvaṃ tesaṃ kammānaṃ parivaṭumaparicchinnabhāvaṃ na vadāmi tañca kho diṭṭhadhammavedanīyānaṃ diṭṭheva dhamme na tato paraṃ upapajjavedanīyānaṃ anantaraṃ upapattiṃ upapajjitvāva na tato paraṃ aparāpariyavedanīyānaṃ yadā vipākokāsaṃ labhanti tathārūpe aparāpare vā pariyāye evaṃ sabbathāpi saṃsārapavatte sati laddhavipākavāre kamme na vijjateso jagatippadeso yatthaṭṭhito mucceyya pāpakammāti evaṃ sante yadetaṃ aladdhavipākavārampi kammaṃ avassaṃ arahato paṭisaṃveditabbanti kappanāvasena natthi arahato akālamaccūti laddhipatiṭṭhāpanaṃ kataṃ taṃ dukkaṭamevāti


 idāni sabbamidaṃ kammatotikathā nāma hoti tattha kammunā vattati lokoti suttaṃ nissāya sabbamidaṃ kammakilesavipākavaṭṭaṃ kammatova hotīti yesaṃ laddhi  seyyathāpi rājagirikānañceva siddhatthikānañca te sandhāya nti pucchā sakavādissa paṭiññā itarassa atha naṃ evaṃ sante kammampi kammato āpajjatīti codetuṃ ti āha itaro yadi kammampi kammatova nāma taṃ kammaṃ vipākoyeva siyāti paṭikkhipati ti yadi sabbamidaṃ kammato pubbekatahetunā tena bhavitabbanti codetuṃ pucchati itaro pubbekatahetuvādabhayena paṭikkhipati
ti  yadi sabbamidaṃ kammato yaṃ atītabhave pavattassa hetubhūtaṃ kammaṃ tampi purimatare bhave kammatoti kammavipāko sampajjati tena te sabbamidaṃ kammavipākato āpajjatīti codetuṃ pucchati itaro bījato aṃkurasseva paccuppannapavattassa kammato nibbattiṃ sandhāya paṭikkhipati dutiyaṃ puṭṭho tassāpi kammassa bījassa purimabījato viya  purimakammato pavattattā paṭijānāti tiādi yadi sabbaṃ kammavipākato pāṇātipātādīni kammavipākeneva kareyyāti codetuṃ vuttaṃ itaro dussīlyacetanāpi purimakammanibbattā ekena pariyāyena vipākoyevāti laddhiyā paṭijānāti atha naṃ yadi te pāṇātipāto kammavipākato nibbattati pāṇātipāto viya vipākopi saphalo āpajjatīti codetuṃ ti āha itaro pāṇātipātassa nirayasaṃvattanikādibhāvato saphalataṃ passanto paṭijānāti kammavipākassa pana idaṃ nāma phalanti vuttaṭṭhānaṃ apassanto paṭikkhipati adinnādānādīsupi eseva nayo ti deyyadhammavasena dānaphalaṃ pucchati ti suttaṃ natthi kammanti akammavāditaṃ paṭikkhipitvā atthi kammanti kammavāditaṃ kammassakataṃ dīpeti na sabbasseva kammato nibbattiṃ tasmā asādhakanti


 idāni  indriyabaddhakathā nāma hoti tattha duvidhaṃ dukkhaṃ  indriyabaddhaṃ anindriyabaddhañca indriyabaddhaṃ dukkhavatthutāya dukkhaṃ anindriyabaddhaṃ udayabbayapaṭipīḷanaṭṭhena yadaniccaṃ taṃ dukkhanti saṅgahitattā dukkhaṃ imaṃ vibhāgaṃ aggahetvā yassa pariññāya bhagavati brahmacariyaṃ vussati taṃ indriyabaddhameva dukkhaṃ na itaranti yesaṃ laddhi seyyathāpi hetuvādānaṃ tesaṃ itarassāpi dukkhabhāvaṃ dassetuṃ ti pucchā sakavādissa paṭiññā itarassa atha naṃ yasmā bhagavatā yadaniccaṃ taṃ dukkhanti vuttaṃ tasmā indriyabaddheneva tena aniccena bhavitabbanti codetuṃ ntiādimāha nti nanu pathavīpabbatapāsāṇādi anindriyabaddhampi aniccanti attho
nti pañhe ti paṭiññā sakavādissa anindriyabaddhañhi dukkhadomanassānaṃ ārammaṇaṃ hoti uṇhakālasmiñhi aggi sītakāle ca vāto dukkhassa ārammaṇaṃ niccampi  bhogavināsādayo domanassassa tasmā vināpi aniccaṭṭhena anindriyabaddhaṃ dukkhanti vattabbaṃ kammakilesehi pana anibbattattā dukkhaṃ ariyasaccanti na vattabbaṃ tathā maggena apariññeyyattā yasmā pana tiṇakaṭṭhādinirodho vā utubījādinirodho vā dukkhanirodhaṃ ariyasaccaṃ nāma na hoti tasmā indriyabaddhaṃ dukkhañceva ariyasaccañca itaraṃ pana dukkhamevāti idaṃ nānattaṃ dassetuṃ paṭijānāti tiādivacanaṃ indriyabaddhassa pariññāya brahmacariyavāsaṃ pariññātassa puna anuppattiṃ dīpeti tenevettha sakavādinā paṭikkhepo kato yadaniccaṃ taṃ dukkhanti vacanena pana saṅgahitassa anindriyabaddhassa dukkhabhāvaṃ paṭisedhetuṃ na sakkāti tasmā asādhakanti


 idāni  ṭhapetvā ariyamaggantikathā nāma hoti tattha yasmā ariyamaggo dukkhanirodhagāminipaṭipadāti vutto tasmā ṭhapetvā ariyamaggaṃ avasesā saṅkhārā dukkhāti yesaṃ laddhi seyyathāpi hetuvādānaṃ te sandhāya pucchā sakavādissa paṭiññā itarassa atha naṃ yadi evaṃ samudayassāpi dukkhabhāvo āpajjatīti codetuṃ ti āha itaro hetulakkhaṇaṃ sandhāya paṭikkhipati puna puṭṭho pavattapariyāpannabhāvaṃ sandhāya paṭijānāti ti pañhesu suttavirodhabhayena paṭikkhipati laddhivasena paṭijānāti sesamettha uttānatthamevāti


 idāni  na vattabbaṃ saṅgho dakkhiṇaṃ paṭiggaṇhātītikathā nāma hoti tattha paramatthato maggaphalāneva saṅgho maggaphalehi añño  saṅgho nāma natthi maggaphalāni ca na kiñci paṭiggaṇhanti tasmā na vattabbaṃ saṅgho dakkhiṇaṃ paṭiggaṇhātīti yesaṃ laddhi seyyathāpi etarahi mahāpuññavādīsaṅkhātānaṃ vetullakānaṃ te sandhāya nti pucchā sakavādissa paṭiññā itarassa atha naṃ yadi saṅgho na paṭiggaṇheyya na naṃ satthā āhuneyyātiādīhi thomeyyāti codetuṃ tiādimāha ti ye te saṅghassa denti te paṭiggāhakesu asati kassa dadeyyunti codanatthaṃ vuttaṃ ti suttaṃ parasamayato āgataṃ tattha nti meghavuṭṭhiṃ sandhāya vuttaṃ vuṭṭhiñhi medanī paṭiggaṇhāti na meghameva maggo paṭiggaṇhātīti maggaphalāni saṅghoti laddhiyā  vadati na ca maggaphalāneva saṅgho maggaphalapātubhāvaparisuddhe pana khandhe upādāya paññattā aṭṭha puggalā saṅgho tasmā asādhakametanti


 idāni na vattabbaṃ saṅgho dakkhiṇaṃ visodhetītikathā nāma hoti tattha maggaphalāneva saṅgho nāma na ca tāni dakkhiṇaṃ visodhetuṃ sakkonti tasmā na vattabbaṃ saṅgho dakkhiṇaṃ visodhetīti yesaṃ laddhi seyyathāpi tesaññeva te sandhāya pucchā sakavādissa paṭiññā itarassa tiādi yadi saṅgho dakkhiṇaṃ visodhetuṃ na sakkuṇeyya na naṃ satthā evaṃ thomeyyāti dassanatthaṃ vuttaṃ ti mahapphalaṃ karoti saṅghasmiñhi appaṃ dinnaṃ bahu hoti bahu dinnaṃ bahutaraṃ ti dakkhiṇārahā dakkhiṇāya anucchavikā dakkhiṇaṃ visodhetuṃ samatthāti attho ti sampādenti appamattikāyapi dakkhiṇāya mahantaṃ phalaṃ pāpuṇantīti attho sesaṃ heṭṭhā vuttanayamevāti


 idāni  na vattabbaṃ saṅgho bhuñjatītikathā nāma hoti tatrāpi maggaphalāneva saṅgho nāma na ca tāni kiñci bhuñjanti tasmā na vattabbaṃ saṅgho bhuñjati pivati khādati sāyatīti  yesaṃ laddhi seyyathāpi tesaṃyeva te sandhāya pucchā sakavādissa paṭiññā itarassa atha naṃ yadi saṅgho na bhuñjeyya saṅghabhattādikaraṇaṃ niratthakaṃ bhaveyyāti codetuṃ tiādimāha ntiādi yadi saṅgho na bhuñjeyya kassa gaṇabhojanādīni siyunti codanatthaṃ vuttaṃ ti idampi yadi saṅgho na piveyya kassetāni pānāni satthā anujāneyyāti codanatthaṃ vuttaṃ sesamidhāpi heṭṭhā vuttanayeneva veditabbanti


 idāni na vattabbaṃ saṅghassa dinnaṃ mahapphalantikathā nāma hoti tatrāpi maggaphalāneva saṅgho nāma na ca sakkā tesaṃ kiñci dātuṃ na ca tehi paṭiggaṇhituṃ nāpi tesaṃ dānena koci upakāro ijjhati tasmā na vattabbaṃ saṅghassa dinnaṃ mahapphalanti yesaṃ laddhi seyyathāpi tesaṃyeva te sandhāya pucchā sakavādissa paṭiññā itarassa tiādi yadi saṅghassa dinnaṃ mahapphalaṃ na bhaveyya na naṃ satthā evaṃ thomeyyāti dassanatthaṃ vuttaṃ sesaṃ yathāpāḷimeva niyyātīti


 idāni  na vattabbaṃ buddhassa dinnaṃ mahapphalantikathā nāma hoti tattha buddho bhagavā na kiñci paribhuñjati lokānuvattanatthaṃ pana paribhuñjamānaṃ viya  attānaṃ dasseti tasmā nirupakārattā na vattabbaṃ tasmiṃ dinnaṃ mahapphalanti yesaṃ  laddhi seyyathāpi tesaṃyeva te sandhāya pucchā sakavādissa paṭiññā itarassa tiādi manussadussīlepi dānaṃ sahassaguṇaṃ hoti kimaṅgaṃ pana evarūpe aggapuggaleti dassanatthaṃ vuttaṃ sesamettha yathāpāḷimeva niyyātīti


 idāni dakkhiṇāvisuddhikathā nāma hoti tattha yadi paṭiggāhakato dakkhiṇā visujjheyya mahapphalā bhaveyya dāyakena dānaṃ dinnaṃ paṭiggāhakena vipāko nibbattitoti añño aññassa kārako bhaveyya paraṃkataṃ sukhadukkhaṃ āpajjeyya añño kareyya añño paṭisaṃvedeyya tasmā dāyakatova dānaṃ visujjhati no paṭiggāhakato dāyakasseva cittavisuddhi vipākadāyikā hotīti yesaṃ laddhi seyyathāpi uttarāpathakānaṃ te sandhāya pucchā sakavādissa paṭiññā itarassa tiādi yadi paṭiggāhakato dānaṃ na visujjheyya kimassa āhuneyyādibhāvo kareyyāti dassanatthaṃ vuttaṃ ti yadi dāyakassa dānacetanā paṭiggāhakena katā bhaveyya yuttarūpaṃ siyā tassa pana dānacetanā parisuddhā paṭiggāhakasaṅkhātaṃ vatthuṃ paṭicca mahāvipākaṭṭhena visujjhati tasmā acodanā esā paṭiggāhakato dānaṃ visujjhatīti


