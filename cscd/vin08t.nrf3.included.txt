
 evaṃ parikkhāravinicchayaṃ kathetvā idāni bhesajjakaraṇaparittapaṭisanthārānaṃ vinicchayaṃ kathetuṃ tiādimāha tattha bhisakkassa idaṃ kammaṃ bhesajjaṃ kiṃ taṃ tikicchanaṃ  kariyate karaṇaṃ bhesajjassa karaṇaṃ  vejjakammakaraṇanti vuttaṃ hoti parisamantato tāyati rakkhatīti  ārakkhāti attho paṭisantharaṇaṃ  attanā saddhiṃ aññesaṃ sambandhakaraṇanti attho tattha yo vinicchayo mātikāyaṃ bhesajjakaraṇampi ca parittaṃ paṭisanthāroti (vi saṅga aṭṭha ganthārambhakathā) mayā vutto  tasmiṃ samabhiniviṭṭhe bhesajjakaraṇavinicchaye sahadhammo etesanti  tesaṃ ekassa satthuno sāsane sahasikkhamānadhammānanti attho atha vā sahadhamme niyuttā  tesaṃ sahadhammasaṅkhāte sikkhāpade sikkhamānabhāvena niyuttānanti attho vivaṭṭanissitasīlādiyuttabhāvena samattā  etena dussīlānaṃ bhinnaladdhikānañca akātumpi labbhatīti dasseti
ti attano vā tesaṃ vā ñātakapavāritaṭṭhānato na kariyitthāti akatā ayuttavasena akatapubbā viññatti  vajirabuddhiṭīkāyaṃ (vajira ṭī pārājika 186) pana ti na viññattiyā sā hi ananuññātattā katāpi akatā viyāti  vadeyyātha bhante yenatthoti evaṃ akataṭṭhāne viññatti akataviññattīti likhitanti vuttaṃ sāratthadīpaniyaṃ (sārattha ṭī 2185) gilānassa atthāya appavāritaṭṭhānato viññattiyā anuññātattā katāpi akatā viyāti  vada bhante paccayenāti evaṃ akatapavāraṇaṭṭhāne ca viññatti ti
ti sampādeti ti ettha dukkaṭanti vadanti ayuttatāvasena panettha akaraṇappaṭikkhepo vutto na āpattivasenāti gahetabbaṃ ti mātugāmasarīrādīnaṃ anāmāsattā vuttaṃ ti yāva tassa ñātakā na passanti titthiyabhūtānaṃ mātāpitūnaṃ sahatthā dātuṃ na vaṭṭatīti vajirabuddhiṭīkāyaṃ (vajira ṭī pārājika 186) vuttaṃ
 pitu bhaginī  mātu bhātā ti kātuṃ na sakkontīti ṭīkāsu vuttaṃ tesaṃyeva santakaṃ bhesajjaṃ gahetvā kevalaṃ yojetvā dātabbanti vatvā sace pana nappahonti yācanti ca detha no bhante tumhākaṃ paṭidassāmāti vuttattā pana tesaṃ bhesajjassa appahonakattā bhesajjameva yācantīti aṭṭhakathādhippāyo dissati vīmaṃsitabbo ti lajjāya na yācanti gāravena vā ābhogaṃ katvāti vuttattā aññathā dentassa āpattiyeva sāratthadīpaniyaṃ (sārattha ṭī 218) pana ti idaṃ kattabbakaraṇadassanavasena vuttaṃ ābhogaṃ pana akatvāpi dātuṃ vaṭṭatīti  tīsu gaṇṭhipadesu likhitanti vuttaṃ porāṇaṭīkāyampi tadeva gahetvā likhitaṃ vimativinodaniyaṃ (vi vi ṭī 1185) pana taṃ vacanaṃ paṭikkhittaṃ vuttañhi tattha keci pana ābhogaṃ akatvāpi dātuṃ vaṭṭatīti vadanti taṃ na yuttaṃ bhesajjakaraṇassa pāḷiyaṃ anāpatti bhikkhu pārājikassa āpatti dukkaṭassāti evaṃ antarāpattidassanavasena sāmaññato paṭikkhittattā aṭṭhakathāyaṃ avuttappakārena karontassa sutteneva āpattisiddhāti daṭṭhabbā teneva aṭṭhakathāyampi tesaññeva santakantiādi vuttanti
ti tesaṃ puttanattādayopi tappaṭibaddhattā ñātakā evāti tepi ettheva saṅgahitā tena nti iminā aññātakānaṃ gahaṇaṃ veditabbaṃ  tenevāha tiādi ti kulānaṃ paṭipāṭi kulaparamparāti vuttaṃ hoti ti yathāvuttavidhinā karontassa tāvakālikaṃ dassāmīti ābhogaṃ akatvā dentassapi pana antarāpattidukkaṭaṃ vinā micchājīvanaṃ vā kuladūsanaṃ vā na hotiyeva tenāha ti ñātakānañhi santakaṃ yācitvāpi gahetuṃ vaṭṭati tasmā tattha kuladūsanādi na siyā sāratthadīpaniyampi (sārattha ṭī 2185) mayhaṃ dassanti karissantīti paccāsāya karontassapi yācitvā gahetabbaṭṭhānatāya ñātakesu vejjakammaṃ vā kuladūsakāpatti vā na hotīti vadantīti vuttaṃ vajirabuddhiṭīkāyaṃ (vajira ṭī pārājika 186) pana vejjakammaṃ vā kuladūsakāpatti vā na hotīti vacanato yāva sattamo kulaparivaṭṭo tāva bhesajjaṃ kātuṃ vaṭṭatīti vadantīti ettakameva vuttaṃ ti cūḷamātuyātiādīsu sabbapadesu cūḷamātuyā sāmikotiādinā yojetvā heṭṭhā vuttanayeneva vinicchayo veditabbo
ti idaṃ upajjhāyena mama ñātakānaṃ bhesajjaṃ āharathāti āṇattehi kattabbavidhidassanatthaṃ vuttaṃ iminā ca sāmaṇerādīnaṃ apaccāsāyapi parajanassa bhesajjakaraṇaṃ na vaṭṭatīti dasseti ti iminā bhikkhācāravattena vātiādinā ñātisāmaṇerehi vātiādinā ca vuttamatthaṃ atidisati ti (vi vi ṭī 1185) āgantukacorādīnaṃ karontenapi manussā nāma upakārakā hontīti attano tehi lābhaṃ apatthayantena paccāsāya karontassa  pana vejjakammakuladūsanādinā  doso hotīti adhippāyo evañhi upakāre kate sāsanassa guṇaṃ ñatvā pasīdanti saṅghassa vā upakārakā hontīti karaṇe pana doso natthi keci pana apaccāsīsantena āgantukādīnaṃ paṭikkhittapuggalānampi dātuṃ vaṭṭatīti vadanti taṃ na yuttaṃ kattabbākattabbaṭṭhānavibhāgassa niratthakattappasaṅgato apaccāsīsantena sabbesampi dātuṃ kātuñca vaṭṭatīti ettakamattasseva vattabbato apaccāsīsanañca micchājīvakuladūsanādidosanisedhanatthameva vuttaṃ na bhesajjakaraṇasaṅkhātāya imissā antarāpattiyā muccanatthaṃ āgantukacorādīnaṃ anuññātānaṃ dāneneva tāya āpattiyā muccanatoti gahetabbaṃ
 teneva apaccāsīsantenapi akātabbaṭṭhānaṃ dassetuṃ ntiādi vuttaṃ ti vuttepi ti idaṃ pariyāyattā vaṭṭati evaṃ heṭṭhā vuttanayena ti iminā pariyāyena kathentassapi nevatthi dosoti ācariyā ti iminā diṭṭhadiṭṭharogīnaṃ pariyāyenapi vatvā vicaraṇaṃ ayuttanti dasseti pucchitassapi pana paccāsīsantassa pariyāyakathāpi na vaṭṭatīti vadanti ti apaccāsīsanto eva aññamaññaṃ kathaṃ samuṭṭhāpesi ti vinayācāraṃ akopetvā bhesajjācikkhaṇena vejjācariyabhāgo ayanti atthoti vimativinodaniyaṃ (vi vi ṭī 1185) vuttaṃ
sāratthadīpaniyaṃ (sārattha ṭī 2185) pana vinayalakkhaṇaṃ ajānantassa anācariyassa tadanurūpavohārāsambhavato īdisassa lābhassa uppatti nāma natthīti ācariyabhāgo nāma ayanti vuttaṃ vinaye  pakataññunā ācariyena labhitabbabhāgo ayanti vuttaṃ hotīti vuttaṃ pupphapūjanatthāya dinnepi akappiyavohārena vidhānassa ayuttattā kappiyavasenāti vuttaṃ pupphaṃ āharathātiādinā kappiyavohāravasenāti atthoti sāratthadīpaniyaṃ (sārattha ṭī 2185) vuttaṃ vimativinodaniyaṃ (vi vi ṭī 1185) pana pupphapūjanatthāyapi sampaṭicchiyamānaṃ rūpiyaṃ attano santakattabhajanena nissaggiyamevāti āha ti amhākaṃ rūpiyaṃ na vaṭṭati pupphapūjanatthaṃ pupphaṃ vaṭṭatītiādinā paṭikkhipitvā kappiyena kammena gāhāpetvāti atthoti vuttaṃ vajirabuddhiṭīkāyaṃ (vajira ṭī pārājika 186) pana ti amhākaṃ pupphaṃ  ānethātiādinā pūjaṃ akāsīti vuttattā sayaṃ gahetuṃ na vaṭṭatīti vadantīti ettakameva vuttaṃ ayamettha bhesajjakaraṇavinicchayakathālaṅkāro
 evaṃ bhesajjakaraṇavinicchayaṃ kathetvā idāni parittakaraṇavinicchayaṃ kathetumāha tiādi tattha yadi parittaṃ karothāti vutte karonti bhesajjakaraṇaṃ viya gihikammaṃ viya ca hotīti na kātabbanti vuttaṃ parittaṃ bhaṇathāti vutte pana dhammajjhesanattā anajjhiṭṭhenapi bhaṇitabbo dhammo pageva ajjhiṭṭhenāti kātabbanti vuttaṃ ti parittaṃ karontena kātabbavidhiṃ dasseti ti idaṃ vā parittāṇaṃ ettha pavesemīti cittena evaṃ kate parittāṇā ettha pavesitā nāma hotīti vuttaṃ nti idaṃ aññātake gahaṭṭhe sandhāya vuttanti vadanti ti idaṃ tasmiṃ dese cārittavasena vuttaṃ tattha hi pāḷiyā nisinnānaṃ bhikkhūnaṃ pādesu rogavūpasamanādiatthāya udakaṃ siñcitvā parittaṃ kātuṃ suttañca ṭhapetvā parittaṃ bhaṇathāti vatvā gacchanti evañhi kariyamāne yadi pāde  apanenti manussā taṃ avamaṅgalanti maññanti rogo na vūpasamessatīti tenāha ti
matasarīradassane viya kevale susānadassanepi idaṃ jātānaṃ sattānaṃ vayagamanaṭṭhānanti maraṇasaññā uppajjatīti āha ti lesakappaṃ akatvā samuppannasuddhacittena parivāratthāya āgacchantūti vuttepi gantuṃ vaṭṭatīti vimativinodaniyaṃ (vi vi ṭī 1185) vuttaṃ etena asubhadassananti vacanamattena lesakappaṃ katvā evaṃ gate matassa ñātakā pasīdissanti dānaṃ dassanti mayaṃ lābhaṃ labhissāma upaṭṭhākaṃ labhissāmāti asuddhacittena gantuṃ na vaṭṭatīti dasseti kammaṭṭhānasīsena pana maraṇassatiṃ labhissāmātiādinā suddhacittena pakkositepi apakkositepi gantuṃ vaṭṭatīti dīpeti tālapaṇṇassa parittalekhanaṭṭhānattā parittasuttassa parittakaraṇasaññāṇattā tāni disvā amanussā parittasaññāya apakkamantīti āha nti
ettha ca ādito paṭṭhāya yāva āṭānāṭiyaparittaṃ (dī ni 3275 ādayo) vā  bhaṇitabbanti ettakoyeva vinayaṭṭhakathābhato pāḷimuttaparittakaraṇavinicchayo na pana tato paraṃ vutto tasmā idha panātiādiko kathāmaggo samantapāsādikāyaṃ natthi tīsu ṭīkāsupi taṃsaṃvaṇṇanānayo natthi tathāpi so suttaṭṭhakathāyaṃ āgatovāti taṃ dassetuṃ ntiādimāha tattha ti āṭānāṭiyaparittaṃ vā bhaṇitabbanti vacane ti visesatthe nipāto dīghanikāye pāthikavagge āgatassa āṭānāṭiyaparittassa parikammaṃ evaṃ veditabbanti yojanā yadi paṭhamameva na vattabbaṃ atha kiṃ kātabbanti  āha ntiādi evañhi laddhāsevanaṃ hutvā atiojavantaṃ hoti
ti -saddo aniyamattho tena macchakhaṇḍapūvakhajjakādayo saṅgaṇhāti ti attanā piyāyitakhādanīyanibaddhavasanaṭṭhānalābhatāya avatāraṇaṃ labhanti nti allagomayalittaṃ idañhi porāṇakacārittaṃ bhūmivisuddhakaraṇaṃ nti iminā parittakārakassa bhikkhuno mettākaruṇāvasena cittavisuddhipi icchitabbāti dasseti evañhi sati upari vakkhamānaubhayato rakkhāsaṃvidhānena sameti ṭīkāyaṃ (dī ni ṭī 3282) pana sarīrasuddhipi icchitabbāti dassetīti vuttaṃ tadetaṃ vicāretabbaṃ na hi kāyasuddhimattena amanussānaṃ piyo hotīti vuttaṃ mettāvaseneva pana vuttaṃ vuttañhetaṃ bhagavatā mettāya bhikkhave cetovimuttiyā ekādasānisaṃsā pāṭikaṅkhā katame ekādasa sukhaṃ supati sukhaṃ paṭibujjhati na pāpakaṃ supinaṃ passati manussānaṃ piyo hoti amanussānaṃ piyo hotītiādi (a ni 1115 pari 331 mi pa 446)
ti idaṃ parittakaraṇo bāhirato ārakkhāsaṃvidhānaṃ metta vattabbanti abbhantarato ārakkhāsaṃvidhānaṃ evaṃ ubhayato rakkhāsaṃvidhānaṃ hoti evañhi amanussā parittakārakassa antarāyaṃ kātuṃ na visahanti ti amanussānaṃ tosanatthāya paṇṇākāraṃ katvā mahāmaṅgalakathā kathetabbā evaṃ upari vakkhamānena ti vacanena sameti ṭīkāyaṃ pana pubbupacāravasena vattabbāti vuttaṃ ti tasmiṃ vihāre tasmiṃ gāmakkhette sabbesaṃ bhikkhūnaṃ  sannipāto  cetiyaṅgaṇe sabbehi sannipatitabbanti ti amanusso buddhāṇābhayena rājāṇābhayena anāgantuṃ na labhati catunnaṃ mahārājūnaṃ āṇāṭṭhāniyattā gahitakāpadesena amanussova pucchito hotīti ti vuttaṃ ti mālāgandhādipūjāsu ti cetiye buddhāsanapūjāya ti bhikkhusaṅghassa piṇḍapātadāne evaṃ vatthuppadesena cetanā vuttā tasmā pattidānaṃ sambhavati
nti yakkhasenāpatīnaṃ vuttañhi āṭānāṭiyasutte (dī ni 3283 293) imesaṃ yakkhānaṃ mahāyakkhānaṃ senāpatīnaṃ mahāsenāpatīnaṃ ujjhāpetabbantiādi ti dabbimukhasakuṇā te āṭā nadanti etthāti āṭānādaṃ devanagaraṃ āṭānāde kataṃ  suttaṃ ṭīkāyaṃ (dī ni ṭī 3282) nti etthāpi mettacittaṃ purecārikaṃ katvāti ca maṅgalakathā vattabbāti ca vihārassa upavaneti ca evamādi sabbaṃ gihīnaṃ parittakaraṇe vuttaṃ parikammaṃ kātabbamevāti vuttaṃ evaṃ sati aṭṭhakathāyaṃ (dī ni aṭṭha 3282) etaṃ tāva gihīnaṃ parikammanti vatvā sace pana bhikkhūtiādinā visesatthajotakena pana-saddena saha vuccamānaṃ idaṃ bhikkhūnaṃ parikammanti vacanaṃ niratthakaṃ viya hoti avisese hi sati bhedo kātabbo na siyā bhikkhūnañca yathāvuttāva bāhirārakkhā dukkarā hoti tasmā gihīnaṃ parittakaraṇe vuttaparikamme asampajjamānepi aṭṭhakathāyaṃ vuttanayeneva kātuṃ vaṭṭatīti no mati
idaṃ pana idha āgataṃ āṭānāṭiyasuttaparikammaṃ sutvā idaṃ suttaṃ amanussānaṃ amanāpaṃ sajjhāyantassa parittaṃ karontassa  amanussā antarāyaṃ kareyyunti maññamānā porāṇā catūhi mahārājehi ārocitaṃ sabbaññubuddhena desitaṃ mūlabhūtaṃ dīghanikāye āgataṃ āṭānāṭiyasuttaṃ (dī ni 3275 ādayo) pahāya mūlasuttato gāthāchakkameva gahetvā avasesaṃ sabbaṃ suttaṃ ṭhapetvā aññagāthāyo pakkhipitvā āṭānāṭiyaparittanti ṭhapesuṃ tampi parittaṃ amūlabhūtattā ekenākārena dhāretuṃ asakkontā keci saṃkhittena dhārenti keci vitthārena keci ekaccā gāthāyo pakkhipanti keci nikkhipanti keci bhikkhū taṃmissakaparittampi maṅgalakaraṇakālādīsu vattumavisahantā taṃ ṭhapetvā aññasuttāniyeva bhaṇanti sabbametaṃ ayuttaṃ viya dissati kasmā cattāropi mahārājāno imaṃ āṭānāṭiyaṃ rakkhaṃ saṃvidahamānā buddhasāsane amanussānaṃ pasādāya catassannaṃ parisānaṃ aviheṭhanāya eva saṃvidahiṃsu  na aññena kāraṇena vuttañhi tattha tattha santi uḷārā yakkhānivāsino ye imasmiṃ bhagavato pāvacane appasannā tesaṃ pasādāya uggaṇhātu bhante bhagavā āṭānāṭiyaṃ rakkhaṃ bhikkhūnaṃ bhikkhunīnaṃ upāsakānaṃ upāsikānaṃ guttiyā rakkhāya avihiṃsāya phāsuvihārāyāti (dī ni 3276)
sammāsambuddhenapi imassa suttassa nigamane uggaṇhātha bhikkhave āṭānāṭiyaṃ rakkhaṃ pariyāpuṇātha bhikkhave āṭānāṭiyaṃ rakkhaṃ dhāretha bhikkhave āṭānāṭiyaṃ rakkhaṃ atthasaṃhitā bhikkhave āṭānāṭiyā rakkhā bhikkhūnaṃ bhikkhunīnaṃ upāsakānaṃ upāsikānaṃ guttiyā rakkhāya avihiṃsāya phāsuvihārāyāti (dī ni 3295) bhikkhūnaṃ dhāraṇaṃ uyyojitaṃ ānisaṃsañca pakāsitaṃ aṭṭhakathācariyehi ca buddhabhāsite ekakkharampi ekapadampi apanetabbaṃ nāma natthīti vuttaṃ  tasmā catūhi mahārājehi saṃvidahitaṃ sammāsambuddhena āhaccabhāsitaṃ tisso saṅgītiyo āruḷhaṃ pakatiāṭānāṭiyasuttameva dhāretuṃ sajjhāyituñca yuttaṃ na bhagavatā abhāsitaṃ tisso saṅgītiyo anāruḷhaṃ missakasuttanti dīghanikāyaṭṭhakathāyaṃ (dī ni aṭṭha 3282) āgataṃ idaṃ āṭānāṭiyaparittaparikammaṃ pana pakatisajjhāyanavācanādiṃ sandhāya aṭṭhakathācariyehi na vuttaṃ atha kho gahaṭṭhaṃ vā pabbajitaṃ vā amanussehi gahitakāle mocāpanatthāya lokiyehi mantaṃ viya bhaṇanaṃ sandhāya vuttaṃ vuttañhi tattha amanussagahitako tvaṃ ko nāmosīti pucchitabbotiādi (dī ni aṭṭha 3282)
āṭānāṭiyā rakkhā ca nāma na sakalasuttaṃ atha kho vipassissa ca namatthūti padaṃ ādiṃ katvā catunnaṃ mahārājūnaṃ vasena catukkhattuṃ āgataṃ jinaṃ vandāma gotamanti padaṃ pariyosānaṃ katvā vuttasuttekadesoyeva kathaṃ viññāyatīti ce atha kho vessavaṇo mahārājā bhagavato adhivāsanaṃ viditvā imaṃ āṭānāṭiyaṃ rakkhaṃ abhāsīti ārabhitvā yathāvuttasuttekadesassa avasāne ayaṃ kho mārisā āṭānāṭiyā rakkhāti niyyātitattā tasmā yathā nāma byagghādayo attano bhakkhaṃ vilumpantānaṃ balavaduṭṭhacittā bhavanti evaṃ attanā gahitamanussaṃ mocāpentānaṃ amanussā paduṭṭhacittā honti iti tathā mocāpetuṃ āraddhakāle bhikkhūnaṃ parissayavinodanatthaṃ imaṃ āṭānāṭiyaparittaparikammaṃ aṭṭhakathācariyehi vuttanti daṭṭhabbaṃ ayaṃ parittakaraṇavinicchayakathālaṅkāro
ti (vi vi ṭī 1185)  ettha amasiyitthāti āmaṭṭho na āmaṭṭho  piṇḍaṃ piṇḍaṃ hutvā patatīti  anāmaṭṭho ca so piṇḍapāto cāti tathā aggahitaaggo aparibhutto piṇḍapātoti attho sacepi ti iminā dāyakehi bahubyañjanena sampādetvā sakkaccaṃ dinnabhāvaṃ dīpeti tena vuttaṃ ti evaṃ sakkaccaṃ saddhāya dinnaṃ mahagghabhojanampi mātāpitūnaṃ datvā saddhādeyyavinipātanaṃ nāma na hoti pageva appagghabhojaneti adhippāyo mātādipañcakaṃyeva vatvā bhesajjakaraṇe viya aparesampi dasannaṃ dātuṃ vaṭṭatīti avuttattā aññesaṃ ñātakānampi pesetvā dātuṃ na vaṭṭatīti siddhaṃ vihāraṃ sampattassa pana yassa kassaci āgantukassa vāiccādivakkhamānattā vihāraṃ sampattānaṃ ñātakānampi āgantukasāmaññena dātuṃ vaṭṭatīti ca ti saṅghike kaṃsādimaye thālake pattopi ettha saṅgayhati ti iminā dukkaṭanti dasseti ti rajjaṃ patthentassa pākaṭacorassa adīyamānepi na dentīti kujjhantīti sambandho
āmisassa dhammassa ca alābhena attano parassa ca antare sambhavantassa chiddassa vivarassa paṭisantharaṇaṃ pidahanaṃ  so pana dhammāmisavasena duvidho tattha āmisapaṭisanthāraṃ sandhāya ti vuttaṃ ti vuttamatthaṃ pākaṭaṃ kātuṃ tiādimāha nti iminā agatibhāvaṃ karuṇāṭṭhānatañca dasseti tena ca tabbidhurānaṃ samiddhānaṃ āgantukattepi dātuṃ na vaṭṭatīti siddhaṃ hoti ti vatvā paccāsīsanappakāraṃ dassetuṃ tiādi vuttaṃ ananuññātānaṃ pana apaccāsīsantenapi dātuṃ na vaṭṭati saddhādeyyavinipātattā paccāsāya  pana sati kuladūsanampi hoti ti samantato tiyojanaṃ vilumpante manusse palāpetvā nti anekappakāraṃ itthipurisādiuttamarūpavicittaṃ attharaṇaṃ ayaṃ paṭisanthāravinicchayakathālaṅkāro



