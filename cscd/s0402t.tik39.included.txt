

 dutiyassa  paṭhame ti vā puññanadiyo avicchedena niccaṃ pavattiyamānāni hi puññāni abhisandanaṭṭhena puññābhisandāti vuttā nti āḷhakagaṇanāya aparimitaṃ yojanavasena panassa parimāṇaṃ atthi tathā hi heṭṭhā mahāpathaviyā upari ākāsena parato cakkavāḷapabbatena majjhe tattha tattha ṭhitehi dīpapabbatapariyantehi paricchinnattā yojanato sakkā pamāṇaṃ kātuṃ ti saviññāṇakāviññāṇakehi bheravārammaṇehi tathā hi taṃ mahāsarīramacchakumbhīlayakkharakkhasamahānāgadānavādīnaṃ saviññāṇakānaṃ vaḷavāmukhapātālādīnaṃ aviññāṇakānañca bheravārammaṇānaṃ vasena bahubheravanti vuccati sesamettha uttānameva


 dutiye ti sotāpannassa maggenāgatā saddhā adhippetā


 tatiye yathākammaṃ tā tā gatiyo nti upagacchantīti ariyā sattā ime pana kucchitā ariyāti  thaddhamaccharino thaddhena maccharena samannāgatāti attho thaddhamacchariyasadisañhi  kucchitaṃ  sabbadā nihīnaṃ natthi sabbaguṇānaṃ ādibhūtassa bhogasampattiādisabbasampattīnaṃ mūlabhūtassa dānassa nisedhanato tenāha ti ekacco hi attano vasanaṭṭhāne bhikkhū hatthaṃ pasāretvāpi na vandati aññattha gato vihāraṃ pavisitvā sakkaccaṃ vanditvā madhurappaṭisanthāraṃ karoti kiṃ bhante amhākaṃ vasanaṭṭhānaṃ nāgacchatha sampanno padeso paṭibalāhaṃ ayyānaṃ yāgubhattādīhi upaṭṭhānaṃ kātunti bhikkhu saddho ayaṃ upāsakoti yāgubhattādīhi saṅgaṇhāti
atheko thero tassa gāmaṃ gantvā piṇḍāya carati so taṃ disvā aññena vā gacchati gharaṃ vā pavisati sacepi sammukhībhāvaṃ āgacchati hatthena vanditvā ayyassa bhikkhaṃ detha ahaṃ ekena kammena gacchāmīti pakkamati thero sakalagāmaṃ caritvā tucchapattova nikkhamati idaṃ tāva mudumacchariyaṃ nāma yena adāyakopi dāyako viya paññāyati idha pana thaddhamacchariyaṃ adhippetaṃ yena samannāgato bhikkhūsu piṇḍāya paviṭṭhesu therā ṭhitāti vutte kiṃ mayhaṃ pādā rujjantītiādīni vatvā silāthambho viya khāṇuko viya ca thaddho hutvā tiṭṭhati sāmīcimpi na karoti kuto dānaṃ ayamidha adhippeto tena vuttaṃ ti maccharaṃ maccheraṃ macchariyanti atthato ekaṃ
ti bhikkhū gharadvāre ṭhite disvā kiṃ tumhe kasitvā āgatā vapitvā lāyitvā mayaṃ attanopi na labhāma kuto tumhākaṃ sīghaṃ nikkhamathātiādīhi santajjakā ti ettha kiñcāpi bhikkhū gharadvāre ṭhitā tuṇhī honti atthato pana bhikkhaṃ dethāti vadanti nāma ariyāya yācanāya vuttañhetaṃ uddissa ariyā tiṭṭhanti esā ariyāna yācanāti (mi pa 459) tatra ye mayaṃ pacāma ime na pacanti pacamāne patvā alabhantā kuhiṃ labhissatīti deyyadhammaṃ saṃvibhajanti te vadaññū yācakānaṃ vacanassa atthaṃ jānanti nāma ñatvā kattabbakaraṇato catutthaṃ uttānameva


 pañcame nti nakulamātā nakulapitāti imesaṃ dvinnaṃ saṅgahatthāya nakulassa dārakassa pitā ti etthāpi eseva nayo sesamettha uttānameva chaṭṭhe natthi vattabbaṃ


 sattame ti āyukoṭṭhāsassa paṭilābhinī hoti nti sattasaṅkhārabhājanasaṅkhātaṃ tividhaṃ lokaṃ ti vibhūtaṃ katvā nti karaṇatthe sāmivacananti āha ti aṭṭhamanavamadasamāni uttānatthāneva


