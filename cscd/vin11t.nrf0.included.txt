


ganthārambhakathā
(ka)
ādiccavaṃsambarapātubhūtaṃ 
byāmappabhāmaṇḍaladevacāpaṃ
dhammambunijjhāpitapāpaghammaṃ
vandāmahaṃ  mahambuvantaṃ
(kha)
pasannagambhīrapadāḷisotaṃ
nānānayānantataraṅgamālaṃ
sīlādikhandhāmitamacchagumbaṃ 
vandāmahaṃ  mahāsavantiṃ
(ga)
sīloruvelaṃ dhutasaṅkhamālaṃ
santosatoyaṃ samathūmicittaṃ
padhānakiccaṃ adhicittasāraṃ
vandāmahaṃ  mahāsamuddaṃ
(gha)
ye tantidhammaṃ munirājaputtā
yāvajjakālaṃ paripālayantā
saṃvaṇṇanaṃ nimmalamānayiṃsu
te pubbake cācariye namāmi
(ṅa)
yo  dhammasenāpatitulyanāmo
tathūpamo sīhaḷadīpadīpo
mamaṃ mahāsāmimahāyatindo
pāpesi vuḍḍhiṃ jinasāsanamhi
(ca)
 katā aṭṭhakathāya yena
samantapāsādikanāmikāya
aṅguttarāyaṭṭhakathāya ceva
satthantarassāpi ca 
(cha)
nikāyasāmaggividhāyakena
raññā  sammā
laṅkissarenāpi katopahāraṃ
vande  gāravabhājanaṃ taṃ
(ja)
namassamānohamalatthamevaṃ 
vatthuttayaṃ vanditavandaneyyaṃ
yaṃ puññasandohamamandabhūtaṃ
tassānubhāvena hatantarāyo
(jha)
yo cariyāsabhena
viññuppasatthenapi suppasattho
so cariyābhidhāno
mahākavī theriyavaṃsadīpo
(ña)
akāsi yaṃ vhayaṃ
 pakaraṇamuttamaṃ hitaṃ
apekkhataṃ vinayanayesu pāṭavaṃ
purāsi yaṃ vivaraṇamassa sīhaḷaṃ
(ṭa)
yasmā  na dīpantarikānamatthaṃ
sādheti bhikkhūnamasesato taṃ
tasmā hi sabbattha yatīnamatthaṃ
āsīsamānena dayālayena
(ṭha)
ttheravarena yasmā
sakkacca kalyāṇamanorathena
nayaññunāraññanivāsikena
ajjhesito sādhuguṇākarena
(ḍa)
ākaṅkhamānena cirappavattiṃ
dhammassa dhammissaradesitassa
coḷappadīpena  ca -
ttherena saddhādiguṇoditena
(ḍha)
tathā avhayena
therena sikkhāsu sagāravena
kudiṭṭhimattebhavidārakena
sīhena coḷāvanipūjitena
(ṇa)
yo ti pasatthanāmo
tenāpi saddhena upāsakena
sīlādinānāguṇamaṇḍitena
saddhammakāmenidha paṇḍitena
(ta)
saddhena paññāṇavatā vaḷattā-
maṅgalyavaṃsena mahāyasena
āyācito pi
varaññunā sādhuguṇodayena
(tha)
tasmā  tamāropiya pāḷibhāsaṃ
nissāya pubbācariyopadesaṃ
hitvā nikāyantaraladdhidosaṃ
katvātivitthāranayaṃ samāsaṃ
(da)
avuttamatthañca pakāsayanto
pāṭhakkamañcāpi avokkamanto
saṃvaṇṇayissāmi tadatthasāraṃ
ādāya ganthantaratopi sāraṃ
(dha)
ciraṭṭhitiṃ  patthayatā janānaṃ
hitāvahassāmalasāsanassa
mayā samāsena vidhīyamānaṃ
 sādhu suṇantu santoti
ganthārambhakathāvaṇṇanā

 suvipulāmalasaddhāpaññādiguṇasamudayāvahaṃ sakalajanahitekahetujinasāsanaṭṭhitimūlabhūtaṃ vinayappakaraṇamidamārabhantoyamācariyo pakaraṇārambhe ratanattayappaṇāmapakaraṇābhidhānābhidheyyakaraṇappakārapayojananimittakattuparimāṇādīni dassetumāha tiādi tattha  nāma
cittīkataṃ mahagghañca atulaṃ dullabhadassanaṃ
anomasattaparibhogaṃ ratanaṃ tena vuccatīti (dī ni aṭṭha 233 saṃ ni aṭṭha 35223 khu pā aṭṭha 63 su ni aṭṭha 1226 mahāni aṭṭha 50) 
niddiṭṭhasabhāvaṃ
buddho  sabbaññutaññāṇaṃ dhammo lokuttaro nava
saṅgho maggaphalaṭṭho ca iccetaṃ ratanattayanti 
vibhāvitappabhedaṃ sakalabhavadukkhavinivāraṇaṃ tibhavenekapaṭisaraṇaṃ vatthuttayaṃ
tassa  nāma paṇāmakiriyānipphādikā cetanā sā tividhā kāyapaṇāmo vacīpaṇāmo manopaṇāmoti tattha  nāma ratanattayaguṇānussaraṇapubbikā añjalikammādikāyakiriyāvasappavattikā kāyaviññattisamuṭṭhāpikā cetanā  nāma tatheva pavattā nānāvidhaguṇavisesavibhāvanasabhāvathomanākiriyāvasappavattikā vacīviññattisamuṭṭhāpikā  cetanā  nāma ubhayaviññattiyo asamuṭṭhāpetvā kevalaṃ guṇānussaraṇena cittasantānassa tanninnatappoṇatappabbhāratāya gāravabahumānanavasappavattisādhikā cetanā
imassa tāva ratanattayapaṇāmassa dassanaṃ yathādhippetatthasādhanatthaṃ guṇātisayayogena hi paṇāmārahe ratanattaye kato paṇāmo puññavisesabhāvato icchitatthābhinipphattivibandhakena upaghātakena upapīḷakena ca apuññakammena upanīyamānassa upaddavajālassa vinivāraṇena yathāladdhasampattinimittakassa puññakammassa anubalappadānena ca tabbipākasantatiyā āyusukhabalādivaḍḍhanena ca cirakālappavattihetukoti yathādhippetapakaraṇanipphattinibandhanako hoti athāpi sotūnañca vandanīyavandanāpubbakenārambhena anantarāyena uggahaṇadhāraṇādikkamena pakaraṇāvabodhappayojanasādhanatthaṃ apica sotūnameva viññātasatthukānaṃ bhagavato yathābhūtaguṇavisesānussavanena samupajātappasādānaṃ pakaraṇe gāravuppādanatthaṃ aviññātasatthukānaṃ  pana pakaraṇassa svākhyātatāya tappabhave satthari gāravuppādanatthañca sotujanānuggahameva padhānaṃ katvā ācariyehi ganthārambhe thutippaṇāmaparidīpakānaṃ gāthāvākyānaṃ nikkhepo vidhīyati itarathā vināpi tannikkhepaṃ kāyamanopaṇāmenāpi yathādhippetappayojanasiddhito kimetena ganthagāravakarenāti ayamettha saṅkhepo vitthārato pana paṇāmappayojanaṃ dīsu (sārattha ṭī 1ganthārambhakathāvaṇṇanā vi vi ṭī 2ganthārambhakathāvaṇṇanā) dassitanayeneva ñātabbaṃ
kathanaṃ pana vohārasukhatthaṃ  samuditena pakaraṇena paṭipādetabbassa kathanaṃ pakaraṇassa ārabhitabbasabhāvadassanatthaṃ viditāninditasātthakasukarānuṭṭhānābhi dheyyameva hi pakaraṇaṃ parikkhakajanā ārabhitabbaṃ maññantīti sandassanaṃ sotujanasamussāhanatthaṃ anākulamasaṃkiṇṇatādippakārena hi viracitaṃ pakaraṇaṃ sotāro sotumussahantīti kathanaṃ pana pakaraṇajjhāyane sotujanasamuttejanatthaṃ asati hi payojanakathane aviññātappayojanā ajjhāyane byāvaṭā na hontīti kathanaṃ sarikkhakajanānaṃ pakaraṇe gāravuppādanatthaṃ pasatthakāraṇuppanneyeva hi pakaraṇe sarikkhakā gāravaṃ janentīti
kathanaṃ puggalagarukassa pakaraṇe gāravo puggalagāravenapi hotūti kathanaṃ asajjhāyanādipasutānaṃ  sampahaṃsanatthaṃ pakaraṇaparimāṇassavanena hi te sampahaṭṭhā kittakamidamappakaṃ na cireneva parisamāpessāmāti sajjhāyanādīsu vattantīti -saddena sakkaccasavananiyojanaṃ saṅgahitaṃ taṃ sabbasampattinidānasutamayañāṇanipphādanatthaṃ asakkaccaṃ suṇamānassa ca savanābhāvato taṃhetukassa  sutamayañāṇassāpi abhāvoti tathā hi vikkhittacitto puggalo sabbasampattiyā vuccamānopi na mayā sutaṃ puna bhaṇitabbanti bhaṇati
tattha paṭhamagāthāyaṃ tāva ti iminā tividhopi paṇāmo avisesato dassito visesato pana nti imehi catūhi padehi vacīpaṇāmo ti iminā kāyappaṇāmo ti imehi pana tīhi padehi paṇāmakiriyāya kammabhūtaṃ ratanattayaṃ dassitanti daṭṭhabbaṃ
nti iminā abhidhānaṃ dassitaṃ aluttasamāsena vinayavinicchayanāmassa dassanato tassa anvatthabhāvena saddappavattinimittabhūtaṃ sakalenānena pakaraṇena paṭipādetabbamabhidheyyampi teneva dassitaṃ ti ca nti ca etehi karaṇappakāro dassito ti ca ti ca ntiādinā ca payojanaṃ nti iminā bāhiranimittaṃ dassitaṃ abbhantaranimittaṃ pana bāhiranimittabhūtabhikkhubhikkhunivisayā karuṇā sā ācariyassa pakaraṇārambheneva viññāyatīti visuṃ na vuttā ti iminā samānādhikaraṇabhāvena labbhamāno ahanti suddhakattā sāmaññena dassito visesato pana pakaraṇāvasāne 
racito  suddhacittena dhīmatā
suciraṭṭhitikāmena sāsanassa mahesinoti (u vi 961) 
imāya  gāthāya ceva iti tambapaṇṇiyena paramaveyyākaraṇena tipiṭakanayavidhikusalena paramakavivarajana hadayapadumavanavikasanakarena kavivarāsabhena paramaratikaravaramadhuravacanuggārena uragapurena  racitoyaṃ vinayavinicchayoti (vi vi 3183) iminā vākyena ca  dassito  mādisāpi kavī honti buddhadatte divaṅgatetiādinā pacchimakehi ca pasatthatarehi kavivarehi abhitthutaguṇo  veditabbo hetukattā ca tattheva vakkhamāno pakaraṇajjhesane katādhīno thero so 
vuttassa buddhasīhena
vinayassa vinicchayo
buddhasīhaṃ samuddissa
mama saddhivihārikaṃ
katoyaṃ pana bhikkhūnaṃ
hitatthāya samāsatoti (vi vi 3177-3178) 
evaṃ dassito
ppakaraṇassa hetukattā pana mahāthero sopi 
khantisoraccasosilya-buddhisaddhādayādayo
patiṭṭhitā guṇā yasmiṃ ratanānīva sāgare
vinayācārayuttena tena sakkacca sādaraṃ
yācito  therena thiracetasā
suciraṭṭhitikāmena  vinayassa mahesino
bhikkhūnaṃ pāṭavatthāya vinayassavinicchaye
akāsiṃ paramaṃ etaṃ  nāma nāmatoti (u vi 965-968) 
evaṃ dassito na kevalamete dveyeva mahātherā hetukattāro atha kho dīsu 
buddhassa  viya gambhīra-
ghosattā taṃ viyākaruṃ
ti yo so hi
buddho viya mahītaleti 
ādinā nayena abhitthutaguṇo tipiṭakapariyattiyā aṭṭhakathākāro cariyo ca anussutivasena hetukattāti veditabbo
kathaṃ ayaṃ kira cariyo laṅkādīpato sajātibhūmiṃ jambudīpamāgacchanto riyaṃ jambudīpavāsikehi paṭipattiparāyanehi yuttabyattaguṇopetehi mahātheravarehi katārādhanaṃ sīhaḷaṭṭhakathaṃ parivattetvā sakalajanasādhāraṇāya mūlabhāsāya tipiṭakapariyattiyā aṭṭhakathaṃ likhituṃ laṅkādīpaṃ gacchantaṃ antarāmagge disvā sākacchāya samupaparikkhitvā sabbalokātītena asadisena paṇḍiccaguṇena ratananidhidassane paramadaliddo viya balavaparitosaṃ patvā aṭṭhakathamassa kātukāmataṃ ñatvā tumhe yathādhippetapariyantalikhitamaṭṭhakathaṃ amhākaṃ pesetha mayamassā pakaraṇaṃ likhāmāti tassa sammukhā paṭijānitvā tena ca sādhu tathā kātabbanti ajjhesito abhidhammaṭṭhakathāya  vinayaṭṭhakathāya  akāsīti anussuyyateti
ti  iminā ca parimāṇampi sāmaññena dassitaṃ vitthāraparimāṇe tassa parimāṇasāmaññassa viññāyamānattā visesato pana paricchedaparimāṇaṃ ganthaparimāṇanti duvidhaṃ tattha paricchedaparimāṇaṃ imasmiṃ pakaraṇe kathāvohārena vuccati
seyyathidaṃ  pārājikakathā saṅghādisesakathā aniyatakathā nissaggiyakathā pācittiyakathā pāṭidesanīyakathā sekhiyakathāti bhikkhuvibhaṅgakathā sattavidhā tato aniyatakathaṃ vajjetvā tatheva bhikkhunivibhaṅgakathā chabbidhā mahākhandhakakathādikā bhikkhunikkhandhakakathāvasānā vīsatividhā khandhakakathā kammakathā kammavipattikathā pakiṇṇakavinicchayo kammaṭṭhānabhāvanāvidhānanti 
 ca vuttanayena bhikkhuvibhaṅge sattavidhā kathā bhikkhunivibhaṅge chabbidhā tadanantarā vipattikathā adhikaraṇapaccayakathā khandhakapañhākathā samuṭṭhānasīsakathā āpattisamuṭṭhānakathā ekuttaranayakathā sedamocanakathā vibhaṅgadvayanidānādikathā sabbaṅgalakkhaṇakathā parivārasaṅkalanakathāti 
 pana aṭṭhatiṃsa kathāparicchedāti vuttaṃ taṃ ekuttaranaye adassitehipi dvādasakapannarasakanayehi saha soḷasaparicchede gahetvā appakaṃ ūnamadhikaṃ gaṇanūpagaṃ na hotīti katvā vuttanti daṭṭhabbaṃ ubhayattha kathāparicchedaparimāṇaṃ  hoti  pañcasattatividhāti vacane parihāro vuttanayova ganthaparimāṇaṃ pana vinayavinicchaye  uttare  honti tena vuttaṃ  
gāthā catusahassāni satañca ūnavīsati
parimāṇatoti viññeyyo vinayassavinicchayo
paññāsādhikasaṅkhāni nava gāthāsatāni hi
gaṇanā uttarassāyaṃ chandasānuṭṭhubhena tūti (u vi 969-970)
iccevaṃ vinayavinicchayo uttaro cāti dve pakaraṇāni tiṃsādhikāni pañcagāthāsahassāni ettha ca  nāma ubhatovibhaṅgakhandhakāgatavinicchayasaṅgāhakapakaraṇaṃ tato paraṃ parivāratthasaṅgāhakapakaraṇaṃ  nāma teneva vakkhati 
yo mayā racito sāro vinayassavinicchayo
tassa dāni karissāmi sabbānuttaramuttaranti (u vi 2)
taṃ kasmā uttaranāmena vohariyatīti pañhuttaravasena ṭhite parivāre tatheva saṅgahetabbepi tena pakārena pārājikakathāmattaṃ dassetvā 
ito  paṭṭhāya muñcitvā pañhāpucchanamattakaṃ
vissajjanavaseneva hoti atthavinicchayoti (u vi 14) 
vatvā pañhaṃ pahāya tato paṭṭhāya uttaramattasseva dassitattā tathā voharīyanti
ntiādinā pana sotujanaṃ sakkaccasavane niyojeti sakkaccasavanapaṭibaddhā hi sabbāpi lokiyalokuttarasampattīti ayamettha samudāyattho ayaṃ pana avayavattho  so yasmā atthayojanakkamena padayojanaṃ  katvā vaṇṇite suviññeyyo hoti tasmā tathā padayojanaṃ katvā atthavaṇṇanaṃ karissāma 
seṭṭhaṃ appaṭipuggalaṃ buddhañceva bhavābhāvakaraṃ dhammañceva niraṅgaṇaṃ gaṇañceva sirasā vanditvā bhikkhūnaṃ bhikkhunīnañca hitatthāya samāsena samāhito vinayassavinicchayaṃ vakkhāmīti yojanā
tattha nti sabbe ime pasatthā ayametesaṃ atisayena pasatthoti seṭṭho tathā hi so bhagavā ahañhi brāhmaṇa jeṭṭho seṭṭho lokassāti (pārā 11) verañjabrāhmaṇassa attano jeṭṭhaseṭṭhabhāvassa parijānanavinicchayahetubhūtāhi jhānādīhi niratisayaguṇasampattīhi samannāgatattā 
tvameva asi sambuddho tuvaṃ satthā anuttaro
sadevakasmiṃ lokasmiṃ natthi te paṭipuggalo (dī ni 2370)
tuvaṃ buddho tuvaṃ satthā tuvaṃ mārābhibhū muni
tuvaṃ anusaye chetvā tiṇṇo tāresimaṃ pajaṃ
upadhī te samatikkantā āsavā te padālitā
sīhosi anupādāno pahīnabhayabheravo (ma ni 2400 su ni 550-551 theragā 839-940)
mahāvīra  mahāpañña iddhiyā yasasā jala
sabbaverabhayātīta pāde vandāmi cakkhumāti (saṃ ni 1159 dha pa aṭṭha 156) 
ādīhī nānānayehi sadevakena lokena abhitthaviyatāya pasatthatamo tameva seṭṭhaṃ pasatthatamanti attho
nti  natthi etassa paṭipuggalo adhiko sadiso vāti appaṭipuggalo tathā hi guṇavasena anantāparimāṇāsu lokadhātūsu attanā adhikassa sadisassa vā puggalassa abhāvato 
na me ācariyo atthi sadiso me na vijjati
sadevakasmiṃ lokasmiṃ natthi me paṭipuggaloti (mahāva 11) 
attanāva attano aviparīto appaṭipuggalabhāvo paṭiññāto tasmā taṃ appaṭipuggalaṃ sabbalokuttamanti attho
nti anantamaparimeyyaṃ ñeyyamaṇḍalamanavasesaṃ buddhavāti buddho etena anekakappakoṭisatasahassaṃ sambhatapuññañāṇasambhārānubhāvasiddhidhammarūpakāyasirivilāsapaṭimaṇḍito saddhammavaracakkavattī sammāsambuddho dassito atha vā cattāri saccāni sayaṃ vicitopacitapāramitāparipācitena savāsanānavasesakilesappahāyakena sayambhuñāṇena bujjhīti  yathāha 
abhiññeyyaṃ abhiññātaṃ bhāvetabbañca bhāvitaṃ
pahātabbaṃ pahīnaṃ me tasmā buddhosmi brāhmaṇāti (ma ni 2392 399 su ni 563 theragā 828)
vitthāro panassa bujjhitā saccānīti buddho bodhetā pajāyāti buddhotiādinā (mahāni 192 cūḷani pārāyanatthutigāthāniddesa 97 paṭi ma 1162) dīsu  vuttanayena veditabbo saddasiddhi sāsanikānaṃ avagamanatthe vattamānā budha-dhātuto bhāvakammesu ta iti ito tātivattamāne budhagamāditthe kattarīti iminā suttena kattari tappaccayavidhānato veditabbā lokiyānaṃ pana bodhanatthadhātūnampi gamanatthatāya vuttattā gatyatthākammakādi  suttato kattari ta-ppaccayakaraṇena veditabbā
atha vā dhātūnaṃ anekatthatāya budha-iccayaṃ dhātu jāgaraṇavikasanatthesu vattamāno akammakoti pabuddho puriso pabuddhaṃ padumantiādīsu viya buddhavā aññāṇaniddāvigamena ñāṇacakkhūni ummīlanto pabuddho guṇehi vā vikasitoti kattari siddhena buddha-saddena buddhoti tibhavanekacūḷāmaṇipādapaṅkajarāgaratano bhagavā lokanātho vuccati imasmiṃ pakkhepi gatyatthādisutte akammakaggahaṇena paccayavidhānaṃ daṭṭhabbaṃ
atha vā sakammakānaṃ dhātūnaṃ kammavacanicchāya abhāve akammakabhāvato phalaṃ sayameva pakkantiādīsu viya bodhanattheyeva budha-dhātuto kattari vidhānaṃ sijjhati atha vā nīlaguṇayogena paṭādīsu nīlavohāro viya bhāvasādhanaṃ buddha-saddaṃ gahetvā buddhaguṇayogato buddhoti voharīyati evamanekadhā siddhena buddha-saddena vuccamānaṃ taṃ bhagavantaṃ taṃ dhammarājanti attho
nti padadvayaṃ buddhanti etassa visesanaṃ ettha ca buddhaṃ seṭṭhaṃ appaṭipuggalanti imehi tīhi padehi nayato itipi so bhagavā arahaṃ sammāsambuddhotiādinā (dī ni 1157 36 ma ni 1147 144 3434 saṃ ni 1249 5479 a ni 514 30 625 26 netti 93) yo vadataṃ pavaro manujesu sakyamunī bhagavā katakiccotiādīhi (vi va 886) ca anekehi suttapadehi dassitadūrāvidūrasantikanidānahetuphalasattopakārāvatthādhammattha- lokuddhārattikattayasaṅgahitaṃ suparisuddhaṃ buddhaguṇasamudayaṃ  niravasesaṃ dasseti ayameva hi buddhaguṇānaṃ niravasesato dassanūpāyo yadidaṃ nayadassanaṃ itarathā paṭipadavaṇṇanāya aparimitānaṃ buddhaguṇānaṃ ko hi nāma samattho pariyantaṃ gantuṃ yathāha 
buddhopi  buddhassa bhaṇeyya vaṇṇaṃ
kappampi ce aññamabhāsamāno
khīyetha kappo ciradīghamantare
vaṇṇo na khīyetha tathāgatassāti (dī ni aṭṭha 3141 ma ni aṭṭha 2425 udā aṭṭha 53 apa aṭṭha 2720 bu vaṃ aṭṭha 44 cariyā aṭṭha nidānakathā pakiṇṇakakathā dī ni ṭī 1ganthārambhakathāvaṇṇanā ma ni ṭī 1ganthārambhakathāvaṇṇanā saṃ ni ṭī 11ganthārambhakathāvaṇṇanā a ni ṭī 11ganthārambhakathāvaṇṇanā vajira ṭī ganthārambhakathāvaṇṇanā sārattha ṭī 1ganthārambhakathāvaṇṇanā netti ṭī ganthārambhakathāvaṇṇanā)
evametehi tīhi padehi niravasesaguṇasaṃkittanathutiyā vasena vanditvāti iminā paṇāmassa ca vuttattā imāya aḍḍhagāthāya buddharatanasaṅkhātapaṭhamavandanīyavatthuvisayā thutipaṇāmasabhāvā vandanā dassitāti daṭṭhabbaṃ
tadanantaraṃ dhammaratanassa paṇāmaṃ dassetumāha nti ettha -saddena dve bhavā vuttā kammabhavo upapattibhavoti tattha kammabhavo bhavati etasmā phalanti ti vuccati vipākakkhandhakaṭattārūpasaṅkhāto pana upapattibhavo avijjātaṇhupādānasaṅkhārādisahakārikāraṇayuttena kusalākusalacetanāsaṅkhātakammabhavapaccayena yathārahaṃ bhavatīti ti vuccati so pana kāmabhavarūpabhavaarūpabhavasaññībhavaasaññībhavanevasaññīnāsaññībhava- ekavokārabhavacatuvokārabhavapañcavokārabhavavasena navavidho evametesu navasu bhavesu dasavidhopi dhammo attānaṃ dhārentassa puggalasantānassa anupādisesanibbānadhātuyā paraṃ appaṭisandhikatāsādhanena bhavesu  bhavassa vā abhāvaṃ karotīti  taṃ aparāparajātippabandhassa hetusamugghātena appavattidhammatāpādakanti attho
nti attānaṃ dhārente catūsu apāyesu saṃsāre ca apatamāne dhāretīti dhammo so catumaggaphalanibbānasaṅkhātanavalokuttaradhammo ca tappaṭipādako navaṅgasāsanāparanāmadheyyacaturāsītisahassadhammakkhandhappabhedabhinno pariyattidhammo cāti dasavidho sopi nippariyāyadhammo pariyāyadhammo  cāti duvidho tattha nippariyāyadhammo nāma apāye saṃsāre vā padhānahetubhūtānaṃ uddhambhāgiyānaṃ orambhāgiyānañca dasannaṃ saṃyojanānaṃ samucchindanena maggadhammo tassa taṃkiccanipphattinimittabhāvena nibbānadhammo cāti pañcavidhopi nippariyāyena puggalasantānaṃ dhāretīti katvā nippariyāyadhammoti vuccati cattāri pana sāmaññaphalāni paṭippassaddhipahānena maggānuguṇappavattiyā pariyatti ca magganibbānādhigamassa mūlakāraṇabhāvatoti pañcavidhopi  nāma
ettāvatā svākkhāto bhagavatā dhammotiādinā (saṃ ni 1249 a ni 376 dī ni 36 a ni 610 25 26) rāgavirāgamanejamasokantiādīhi (vi va 887) ca suttantehi vuttassa  ca vaṇṇitassa saraṇānussaraṇavasenāpi saggamokkhasampattipaṭilābhakāraṇassa anavasesassa dhammaratanaguṇassa nayato uddiṭṭhattā ca vanditvāti iminā paṇāmassa dassitattā ca dhammaratanasaṅkhātassa dutiyassa vandanīyassa thutipaṇāmasabhāvā vandanā dassitāti daṭṭhabbaṃ
tadanantaraṃ  saṅgharatanassa vandanāsandassanatthaṃ vuttaṃ nti ettha rāgo aṅgaṇaṃ doso aṅgaṇaṃ moho aṅgaṇanti (vibha 924) vuttehi rāgādiaṅgaṇehi tadaṅgavikkhambhanasamucchedapaṭippassaddhinissaraṇavimuttivasena niggato vimuttoti  taṃ niraṅgaṇaṃ ariyavaṃse sīlasamādhipaññāvimuttivimuttiñāṇadassanasaṅkhātehi guṇagaṇehi gaṇīyatīti  taṃ
ettāvatā suppaṭipanno bhagavato sāvakasaṅghotiādinā (saṃ ni 1249 a ni 376 dī ni 36 a ni 610 25 26) yattha ca dinnaṃ mahapphalamāhu catūsu sucīsu purisayugesūtiādīhi (vi va 888) ca tehi tehi suttapadehi vuttānaṃ dīsu ca vaṇṇitānaṃ vimalātulanikhilavisālapesalasīlādinānappakārānagghasaṅgharatanaguṇānaṃ saṃkittanasabhāvāya thutiyā ca vanditvāti etena yathāvuttasarūpapabhedapaṇāmassa vuttattā ca saṅgharatanasaṅkhātatatiyavandanīyavatthuvisayā thutippaṇāmasaṅkhātā vandanā dassitāti veditabbā ti attappasādagāravāvahantena muddhanā ti paṇamitvā thomitvā vā
evaṃ  paṭhamagāthāya vandanīyassa ratanattayassa thutippaṇāmasaṅkhātaṃ vandanaṃ dassetvā tadanantarāya sandassetabbapayojanādipaṭipādikāya gāthāya bhikkhūnanti iminā kiñcāpi saṃsāre bhayaṃ ikkhatīti bhikkhūti kalyāṇaputhujjanena saddhiṃ aṭṭha ariyapuggalā vuccanti  (pārā 44-45 vibha 510) pana bhinnapaṭaṃ dhāretīti bhikkhu bhikkhanasīloti bhikkhūtiādinā bhikkhusaddassa atthuddhāravasena nibbacanantarāni dassetvā  pātimokkhasaṃvarasaṃvaraṇārahasseva adhippetabhāvaṃ dassetuṃ samaggena saṅghena ñatticatutthena kammena akuppena ṭhānārahena upasampanno ayaṃ imasmiṃ atthe adhippeto bhikkhūti dassitā sikkhākāmā sāsanāvacārā kulaputtā idhādhippetā tesaṃ bhikkhūnañca ti aṭṭhavācikaupasampadākammena ubhatosaṅghe upasampannātādisāyeva kuladhītaro dassitā ekatopasampannāpi sāmaññena gayhanti ti ca bhikkhunisaṅghe upasampajjitvā yāva bhikkhusaṅghe na upasampajjanti tāva bhikkhunī ca liṅgaparivattanena bhikkhunibhāvappattā adhippetā tāsaṃ bhikkhunīnañca
ti sabbasampattinipphādakaraṇatthāya hinoti gacchati yathādhippetaphalasādhane pavattatīti hitanti arogatādikāraṇaṃ amatosadhādi vuccati idha pana saggamokkhasampattisiddhikāraṇaṃ pātimokkhasaṃvarasīlarakkhanaṃ vuccati tadatthāya
 sammā āhito pavattito vinicchayamaggo etenāti samāhitoti pakaraṇakārako dassito atha vā sammā āhitaṃ vinayavinicchaye ṭhapitaṃ pavattitaṃ cittametassāti samāhitacittoti vattabbe uttarapadalopena ti vutto paramagambhīrasuduttaravinayapiṭakatthavinicchaye pavattanārahassa iminā visesanena attani samāhitacittappavattinimittabhūto attano ñāṇassa padaṭṭhānabhūto samādhi dassito tena samādhinā samāhito hutvāti attho
ti pakārena vakkhāmi yena pakārena vinayavinicchaye vutte ajjatanā mandasatimativīriyā paṭipajjanakā gambhīrataraṃ  vinayapiṭakatthavinicchayaṃ sukhena uggaṇhituṃ dhāretuñca sakkonti tādisena pakāravisesena vakkhāmīti attho ti samasanaṃ saṃkhipanaṃ samāso tena saṃkhittarucikānamugghāṭitaññūnaṃ katādhikārānaṃ ñāṇuttarānaṃ puggalānañca  papañcabhīrukānaṃ gahaṇadhāraṇe mandayantānaṃ mandabuddhīnañca upakārakena nātivitthārakkamenāti attho ti vinayapiṭakassa tañhi 
vividhavisesanayattā
vinayanato ceva kāyavācānaṃ
vinayatthavidūhi ayaṃ
vinayo vinayoti akkhātoti (dī ni aṭṭha 1paṭhamasaṅgītikathā pārā aṭṭha 1paṭhamamahāsaṅgītikathā dha sa aṭṭha nidānakathā) 
vuttehi atthavisesehi vinayoti vuccati tassa evaṃ sandassitasabhāvassa vinayo nāma sāsanassa āyūti (dī ni aṭṭha 1paṭhamasaṅgītikathā pārā aṭṭha 1paṭhamasaṅgītikathā khu pā aṭṭha 5paṭhamamahāsaṅgītikathā) saṅgītikārakehi mahākassapādīhi abhitthutaguṇassa vinayapiṭakuttamassa nti visesena vividhena vā ākārena vippaṭipattinīharaṇavasena cīyati vibhajīyatīti vinicchayoti laddhanāmaṃ vibhajanaṃ vinayavinicchayaṃ nāma pakaraṇanti vuttaṃ hoti nti ca aluttasamāsoyaṃ devānaṃpiyatisso kaṇṭhekāḷotiādīsu viya
evaṃ dutiyagāthāya kattunimittapayojanābhidhānābhidheyyapakaraṇappakārekadesaṃ dassetvā sakkaccasavanakāraṇanidassanamukhenāpi pakaraṇappakārādiṃ dassetumāha miccādi tattha nti natthi ettha saddato atthato vinicchayato vā ākulaṃ pubbāparavirodho missatā  vāti anākulo vinayavinicchayo taṃ vadato me nibodhathāti sambandho nti nikāyantaraladdhīhi asammissaṃ
nti padānaṃ kamo padakkamo padagati saddānamuccāraṇanti attho madhuro attho ca padakkamo ca yassa so madhuratthapadakkamo taṃ 
padāsattaṃ  padatthānaṃ madhuratthamudīritaṃ
yena majjanti dhīmanto madhuneva madhubbatāti 
iminā lakkhaṇena saddānamatthānañca vasena padāsattāparanāmadheyyamādhuriyālaṅkārena samalaṅkatattā madhuratthapadakkamaṃ
nti paṭati gacchati pajānātīti paṭu paññavā paṭuno bhāvo saddappavattinimittabhūtā paññā taṃ paṭubhāvaṃ paññāvisesaṃ karoti janetīti paṭubhāvakaro taṃ paññāvisesajanakanti attho etaṃ vinayassa vinicchayanti yojanā nti uttamaṃ ti vinayapiṭake tadatthe ca pavattikkame paṭubhāvakaranti attho
evaṃ tatiyagāthāya pakaraṇaguṇāpadesena sotujanaṃ samussāhetvā idāni ntiādicatutthagāthāya pakaraṇañca tannissayaṃ vinayapiṭakañca nāvāsāgarabhāvena dassetvā tirobhūtopameyyopamānabhedena rūpakālaṅkārena pakaraṇaguṇaṃ pakāsento sotujanaṃ samuttejeti tattha nti natthi pāraṃ etassāti apāro vinayasāgaro so hi purimabuddhuppādesu sāsanaṃ pasīditvā vinayapiṭake uggahaṇadhāraṇapaṭipādanapaṭipattivasena akatādhikārehi puggalehi duradhigamanīyadhammatthaniruttipaṭibhānapariyantatāya apāroti vuccati
nti  sajjhāyanasavanadhāraṇādivasena ajjhogāhantānaṃ nti nibbānasampāpakabhāvena sārabhūtāya ariyamaggasambhārāya pubbabhāgapaṭipattiyā mūlabhūtapātimokkhasaṃvarasaṅkhātasīlasārappakāsakatāya sāraṃ nti vinayapiṭakasaṅkhātaṃ sāgaraṃ vinayo hi sikkhāpadapaññattiyā kālappattajānanassāpi dhammasenāpatiādīnampi avisayattā atigambhīrātivitthiṇṇabhāvena sāgaro viyāti sāgaro vinayo ca so sāgaro cāti vinayasāgaro taṃ agādhāpāraguṇayogato sāgaropamaṃ vinayapiṭakanti attho
dutiyagāthāya bhikkhūnaṃ bhikkhunīnanti vatvāpi hitatthāyāti iminā sambandhattā ca vākyantarehi antaritabhāvena dūrattā ca taṃ anādiyitvā ettha vinayasāgarajjhogāhanatadatthapaṭipajjanārahakattuvisesasandassanatthāya nti puna vuttanti daṭṭhabbaṃ nāvā viya bhūto  taṃ nāvāṭṭhāniyaṃ mahānāvāsadisanti attho nti mano ramati ettha etenāti vā manoramo taṃ ajjhāyanavohārapasutānaṃ paṭipattiparāyanānañca sādhūnaṃ manoramanti attho
ettāvatā pakaraṇaguṇasaṃkittanena sotujanaṃ samuttejetvā idāni sakkaccasavane niyojento ntiādimāha tattha ti yasmā yathāvuttaṃ anākulatādivividhānagghaguṇālaṅkārapaṭimaṇḍitaṃ tena hetunāti attho nti vividhākārena visesanayato vā kāyavācānaṃ nayanaṃ damanaṃ akattabbato nivattetvā kattabbesu niyojanaṃ vinayanaṃ upecca taṃ phalaṃ āyati uppajjatīti upāyo hetu vinayanassa upāyo vinayanūpāyo taṃ kāyajīvitānapekkhānaṃ sikkhākāmānaṃ pesalānaṃ bhikkhūnaṃ bhikkhunīnaṃ kāyavācānaṃ ananulomikavipphanditāpanayanasaṅkhātadamanassa  kāraṇabhūtanti vuttaṃ hoti
ettāvatā attanā kattumicchite pakaraṇe paṇḍitānaṃ pavattihetubhūtānaṃ anākulatādiguṇānaṃ vibhāvanavasena anākulantiādivisesanāni vatvā idāni sakkaccasavanāvabodhe visayaṃ visesitabbaṃ dassetumāha nti ettha ca dutiyagāthāya vinayassavinicchayanti pavakkhāmīti kiriyāya kammadassanavasena vuttaṃ taṃ idha ānetvā sambandhiyamānampi dūrasambandhaṃ hotīti tamanānetvā nibodhathāti imissā kiriyāya kammasandassanatthaṃ vinayassavinicchayanti vuttattā punaruttidosābhāvoti daṭṭhabbaṃ
ti ettha vividhe ārammaṇe khittaṃ pesitaṃ vikkhittaṃ uddhaccavicikicchādiparetaṃ asamāhitaṃ cittaṃ na vikkhittaṃ avikkhittaṃ tappaṭipakkhaṃ samāhitaṃ kusalacittaṃ tena etassa pakaraṇuttamassa savanādibyāpāraṃ vinā nānārammaṇesu pavattivasena vikkhepamanāpannena samāhitena cittenāti attho avikkhittena nibodhathāti vadantena ca avikkhittassāyaṃ dhammo nāyaṃ dhammo vikkhittassāti vacanato vikkhittassa dhammesu dāyādābhāvato attano pakaraṇatthabhūtāya adhisīlasikkhāya sammāpaṭipajjanāpadeso kato hoti
ti ettha gāravena cāti pāṭhaseso tatthāyamattho  bhāsamāne mayi gāravena yathāvuttena kāraṇena cāti sāmibhummānamavisesatāya meti sāmivacanassa mayīti atthasambhavato ayamattho vutto pakaraṇassa anākulatādiguṇasamannāgatattā ca vattari mayi gāravena ca samāhitena cetasāti adhippāyo ti vākyatthapadatthaṃ sandhāyabhāsitatthabhāvatthādivasena  nisesato bodhatha sakkaccaṃ sutvā vinayavinicchayaṃ bujjhatha vijānāthāti attho cintābhāvanāmayañāṇānaṃ mūlabhūtapakaraṇavisayaṃ sutamayañāṇaṃ nipphādethāti adhippāyo

