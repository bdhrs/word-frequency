

sattakanipāte tiādikā āyasmato sundarasamuddattherassa gāthā kā uppatti ayampi purimabuddhesu katādhikāro tattha tattha bhave puññāni upacinitvā imasmiṃ buddhuppāde rājagahe aññatarassa mahāvibhavassa seṭṭhino putto hutvā nibbatti tissa nāmaṃ ahosi rūpasampattiyā pana ti paññāyittha so paṭhamavaye ṭhito bhagavato rājagahappavese buddhānubhāvaṃ disvā paṭiladdhasaddho nissaraṇajjhāsayatāya pabbajitvā laddhūpasampado samādinnadhutadhammo rājagahato sāvatthiṃ gantvā kalyāṇamittassa santike vipassanācāraṃ uggahetvā kammaṭṭhānaṃ anuyuñjanto viharati tassa mātā rājagahe ussavadivase aññe seṭṭhiputte sapajāpatike alaṅkatapaṭiyatte ussavakīḷaṃ kīḷante disvā puttaṃ anussaritvā rodati taṃ disvā aññatarā gaṇikā rodanakāraṇaṃ pucchi sā tassā taṃ kāraṇaṃ kathesi taṃ sutvā gaṇikā ahaṃ taṃ ānessāmi passa tāva mama itthibhāvanti vatvā yadi evaṃ taṃyeva tassa pajāpatiṃ katvā imassa kulassa sāminiṃ karissāmīti tāya bahuṃ dhanaṃ datvā  vissajjitā mahatā parivārena sāvatthiṃ gantvā therassa piṇḍāya vicaraṇaṭṭhāne ekasmiṃ gehe vasamānā divase divase aññehi therassa sakkaccaṃ piṇḍapātaṃ dāpesi alaṅkatapaṭiyattā ca hutvā suvaṇṇapādukā āruyha attānaṃ dassesi athekadivasaṃ gehadvārena gacchantaṃ theraṃ disvā suvaṇṇapādukā omuñcitvā añjaliṃ paggayha purato gacchantī nānappakāraṃ theraṃ kāmanimantanāya nimantesi taṃ sutvā thero puthujjanacittaṃ nāma cañcalaṃ yaṃnūna mayā idāneva ussāho karaṇīyoti tattheva ṭhito bhāvanaṃ ussukkāpetvā chaḷabhiñño ahosi taṃ sandhāya vuttaṃ 

 alaṅkatā suvasanā māladhārī vibhūsitā
alattakakatāpādā pādukāruyha vesikā

 pādukā  oruhitvāna purato pañjalīkatā
sā maṃ saṇhena mudunā mhitapubbaṃ abhāsatha

 yuvāsi tvaṃ pabbajito tiṭṭhāhi mama sāsane
bhuñja mānusake kāme ahaṃ vittaṃ dadāmi te
saccaṃ te paṭijānāmi aggiṃ vā te harāmahaṃ

 yadā jiṇṇā bhavissāma ubho daṇḍaparāyanā
ubhopi pabbajissāma ubhayattha kaṭaggaho

 tañca disvāna yācantiṃ vesikaṃ pañjalīkataṃ
alaṅkataṃ suvasanaṃ maccupāsaṃva oḍḍitaṃ

 tato me manasīkāro yoniso udapajjatha
ādīnavo pāturahu nibbidā samatiṭṭhatha

 tato cittaṃ vimucci me passa dhammasudhammataṃ
tisso vijjā anuppattā kataṃ buddhassa sāsananti
tattha ti mālādhārinī piḷandhapupphadāmā ti ūnaṭṭhānassa pūraṇavasena pupphehi ceva gandhavilepanādīhi ca vibhūsitagattā ti iminā hatthūpagagīvūpagādīhi ābharaṇehi alaṅkaraṇaṃ adhippetaṃ ti pariṇatajayasumanapupphavaṇṇena lākhārasena rañjitacaraṇayugaḷā samāsapadañhetaṃ alattakakatapādāti vattabbe gāthāsukhatthaṃ dīghaṃ katvā vuttaṃ asamāsabhāve pana tassāti vacanaseso veditabbo ti ekā rūpūpajīvikā itthī yathāvuttavesā suvaṇṇapādukā paṭimuñcitvā ṭhitāti vacanaseso
ti pādukāhi otaritvā suvaṇṇapādukāyo omuñcitvāti attho ti paggahitaañjalikā  vesī maṃ sāmaṃ vā vacanaparamparaṃ  vinā sayameva abhāsatha ti maṭṭhena ti madhurena vacanenāti avuttampi vuttameva hoti abhāsathāti vuttattā
ti tvaṃ pabbajanto yuvā daharoyeva hutvā pabbajitosi nanu pabbajantena sattame dasake sampatteva pabbajitabbanti dasseti ti mama vacane tiṭṭha
kiṃ  pana tanti āha ti kāme paribhuñjitukāmassa rūpasampatti vayasampatti parivārasampatti bhogasampatti ca icchitabbā tattha kuto me bhogasampattīti vadeyyāti āha ti tayidaṃ vacanaṃ kathaṃ saddahātabbanti maññeyyāti taṃ saddahāpentī āha nti bhuñja mānusake kāme ahaṃ vittaṃ dadāmi teti yadidaṃ mayā paṭiññātaṃ taṃ ekaṃsena saccameva paṭijānāmi sace me na pattiyāyasi aggiṃ vā te harāmahaṃ aggiṃ haritvā aggipaccayaṃ sapathaṃ karomīti attho ti amhākaṃ ubhinnaṃ jiṇṇakāle pabbajjanaṃ ubhayattha jayaggāho yaṃ mayaṃ yāva daṇḍaparāyanakālā bhoge bhuñjāma evaṃ idhalokepi bhogehi na jīyāma mayaṃ pacchā pabbajissāma evaṃ paralokepi bhogehi na jīyāmāti adhippāyo ti taṃ nimittaṃ kāmehi nimantentiyā yuvāsi tvantiādinā yadā jiṇṇā bhavissāmātiādinā ca tassā vesiyā vuttavacanahetu tañhi vacanaṃ aṅkusaṃ katvā thero samaṇadhammaṃ karonto sadatthaṃ paripūresi sesaṃ heṭṭhā vuttanayameva


tiādikā āyasmato lakuṇḍakabhaddiyattherassa gāthā kā uppatti ayaṃ kira padumuttarassa bhagavato kāle haṃsavatīnagare mahābhoge kule nibbattitvā vayappatto satthu santike dhammaṃ suṇanto nisinno tasmiṃ khaṇe satthāraṃ ekaṃ bhikkhuṃ mañjussarānaṃ aggaṭṭhāne ṭhapentaṃ disvā sayampi taṃ ṭhānaṃ patthento buddhappamukhassa bhikkhusaṅghassa mahādānaṃ datvā aho vatāhampi anāgate ayaṃ bhikkhu  viya ekassa buddhassa sāsane mañjussarānaṃ aggo bhaveyyanti paṇidhānaṃ akāsi bhagavā ca tassa anantarāyataṃ disvā byākaritvā pakkāmi
so  tattha yāvajīvaṃ puññāni katvā devamanussesu saṃsaranto phussassa bhagavato kāle cittapattakokilo hutvā rājuyyānato madhuraṃ ambaphalaṃ tuṇḍenādāya gacchanto satthāraṃ disvā pasannamānaso dassāmīti cittaṃ uppādesi satthā tassa cittaṃ ñatvā pattaṃ gahetvā nisīdi kokilo dasabalassa patte ambapakkaṃ patiṭṭhāpesi satthā taṃ paribhuñji so kokilo  pasannamānaso teneva pītisukhena sattāhaṃ vītināmesi tena ca puññakammena mañjussaro ahosi kassapasammāsambuddhakāle pana cetiye āraddhe kiṃ pamāṇaṃ karoma sattayojanappamāṇaṃ atimahantametaṃ chayojanappamāṇaṃ etampi atimahantaṃ pañcayojanaṃ catuyojanaṃ tiyojanaṃ dviyojananti vutte ayaṃ tadā jeṭṭhavaḍḍhakī hutvā etha bho anāgate sukhapaṭijaggiyaṃ kātuṃ vaṭṭatīti vatvā rajjuyā parikkhipanto gāvutamattake ṭhatvā ekekaṃ mukhaṃ gāvutaṃ gāvutaṃ hotu cetiyaṃ ekayojanāvaṭṭaṃ yojanubbedhaṃ bhavissatīti āha te tassa vacane aṭṭhaṃsu iti appamāṇassa buddhassa pamāṇaṃ akāsīti tena pana kammena nibbattanibbattaṭṭhāne aññehi nīcatarappamāṇo hoti
so amhākaṃ satthu kāle sāvatthiyaṃ mahābhogakule nibbatti tissa nāmaṃ ahosi atirassatāya pana ti paññāyittha so satthu santike dhammaṃ sutvā paṭiladdhasaddho pabbajitvā bahussuto dhammakathiko hutvā madhurena sarena paresaṃ dhammaṃ kathesi athekasmiṃ ussavadivase ekena brāhmaṇena saddhiṃ rathena gacchantī aññatarā gaṇikā theraṃ disvā dantavidaṃsakaṃ hasi thero tassā dantaṭṭhike nimittaṃ gahetvā jhānaṃ uppādetvā taṃ pādakaṃ katvā vipassanaṃ paṭṭhapetvā anāgāmī ahosi so abhiṇhaṃ kāyagatāya satiyā viharanto ekadivasaṃ āyasmatā dhammasenāpatinā ovadiyamāno arahatte patiṭṭhahi tena vuttaṃ   
padumuttaro  nāma jino sabbadhammesu cakkhumā
ito satasahassamhi kappe uppajji nāyako
tadāhaṃ haṃsavatiyaṃ seṭṭhiputto mahaddhano
jaṅghāvihāraṃ vicaraṃ saṅghārāmaṃ agacchahaṃ
tadā so lokapajjoto dhammaṃ desesi nāyako
mañjussarānaṃ pavaraṃ sāvakaṃ abhikittayi
taṃ sutvā mudito hutvā kāraṃ katvā mahesino
vanditvā satthuno pāde taṃ ṭhānamabhipatthayiṃ
tadā buddho viyākāsi saṅghamajjhe vināyako
anāgatamhi addhāne lacchase taṃ manorathaṃ
satasahassito kappe okkākakulasambhavo
gotamo nāma gottena satthā loke bhavissati
tassa dhammesu dāyādo oraso dhammanimmito
bhaddiyo nāma nāmena hessati satthu sāvako
tena  kammena sukatena cetanāpaṇidhīhi ca
jahitvā mānusaṃ dehaṃ tāvatiṃsamagacchahaṃ
dvenavute ito kappe phusso uppajji nāyako
durāsado duppasaho sabbalokuttamo jino
caraṇena ca sampanno brahā uju patāpavā
hitesī sabbasattānaṃ bahuṃ mocesi bandhanā
nandārāmavane tassa ahosiṃ phussakokilo
gandhakuṭisamāsanne ambarukkhe vasāmahaṃ
tadā piṇḍāya gacchantaṃ dakkhiṇeyyaṃ jinuttamaṃ
disvā cittaṃ pasādetvā mañjunābhinikūjahaṃ
rājuyyānaṃ tadā gantvā supakkaṃ kanakattacaṃ
ambapiṇḍaṃ gahetvāna sambuddhassopanāmayiṃ
tadā  me cittamaññāya mahākāruṇiko jino
upaṭṭhākassa hatthato pattaṃ paggaṇhi nāyako
adāsiṃ haṭṭhacittohaṃ ambapiṇḍaṃ mahāmune
patte pakkhippa pakkhehi pañjaliṃ katvāna mañjunā
sarena rajanīyena savanīyena vaggunā
vassanto buddhapūjatthaṃ nīḷaṃ gantvā nipajjahaṃ
tadā muditacittaṃ maṃ buddhapemagatāsayaṃ
sakuṇagghi upāgantvā ghātayī duṭṭhamānaso
tato cutohaṃ tusite anubhotvā mahāsukhaṃ
manussayonimāgacchiṃ tassa kammassa vāhasā
imamhi bhaddake kappe brahmabandhu mahāyaso
kassapo nāma gottena uppajji vadataṃ varo
sāsanaṃ jotayitvā so abhibhuyya kutitthiye
vinayitvāna veneyye nibbuto so sasāvako
nibbute tamhi lokagge pasannā janatā bahū
pūjanatthāya buddhassa thūpaṃ kubbanti satthuno
sattayojanikaṃ thūpaṃ sattaratanabhūsitaṃ
karissāma mahesissa iccevaṃ mantayanti te
kikino kāsirājassa tadā senāya nāyako
hutvāhaṃ appamāṇassa pamāṇaṃ cetiye vadiṃ
tadā  te mama vākyena cetiyaṃ yojanuggataṃ
akaṃsu naravīrassa nānāratanabhūsitaṃ
tena kammena sukatena cetanāpaṇidhīhi ca
jahitvā mānusaṃ dehaṃ tāvatiṃsamagacchahaṃ
pacchime ca bhave dāni jāto seṭṭhikule ahaṃ
sāvatthiyaṃ puravare iddhe phīte mahaddhane
purappavese  sugataṃ disvā vimhitamānaso
pabbajitvāna na ciraṃ arahattamapāpuṇiṃ
cetiyassa pamāṇaṃ yaṃ akariṃ tena kammunā
lakuṇḍakasarīrohaṃ jāto paribhavāraho
sarena madhurenāhaṃ pūjitvā isisattamaṃ
mañjussarānaṃ bhikkhūnaṃ aggattamanupāpuṇiṃ
phaladānena buddhassa guṇānussaraṇena ca
sāmaññaphalasampanno viharāmi anāsavo
kilesā jhāpitā mayhaṃ kataṃ buddhassa sāsananti
aparabhāge aññaṃ byākaronto 

 pare ambāṭakārāme vanasaṇḍamhi bhaddiyo
samūlaṃ taṇhamabbuyha tattha bhaddova jhāyati

 ramanteke  mudiṅgehi vīṇāhi paṇavehi ca
ahañca rukkhamūlasmiṃ rato buddhassa sāsane

 buddho ce me varaṃ dajjā so ca labbhetha me varo
gaṇhehaṃ sabbalokassa niccaṃ kāyagataṃ satinti 
imā tisso gāthā abhāsi
tattha ti seṭṭhe adhike visiṭṭheti attho adhikavācī hi ayaṃ parasaddo paraṃ viya mattāyātiādīsu viya ti evaṃnāmake ārāme so kira chāyūdakasampanno vanasaṇḍamaṇḍito ramaṇīyo hoti tena pareti visesetvā vutto ambāṭakavane ambāṭakehi abhilakkhitavaneti ca vadanti ti vanagahane ghananicitarukkhagacchalatāsamūhe vaneti attho ti evaṃnāmako attānameva thero aññaṃ viya vadati ti taṇhāya  mūlaṃ nāma avijjā tasmā sāvijjaṃ taṇhaṃ aggamaggena  samugghāṭetvāti attho ti lokuttarehi sīlādīhi bhaddo sundaro tasmiṃyeva vanasaṇḍe katakiccatāya diṭṭhadhammasukhavihāravasena aggaphalajhānena jhāyati
phalasukhena ca jhānasamāpattīhi ca vītināmetīti attano vivekaratiṃ dassetvā ti gāthāyapi byatirekamukhena tamevatthaṃ dasseti tattha ti aṅgikādīhi murajehi ti nandinīādīhi vīṇāhi ti turiyehi ramanti eke kāmabhogino sā pana tesaṃ rati anariyā anatthasaṃhitā  ti ahaṃ pana ekako  bhagavato sāsane rato tato eva rukkhamūlasmiṃ  abhirato viharāmīti attho
evaṃ attano vivekābhiratiṃ kittetvā idāni yaṃ kāyagatāsatikammaṭṭhānaṃ bhāvetvā arahattaṃ patto tassa pasaṃsanatthaṃ ti gāthamāha tassattho  sace  bhagavā ekāhaṃ bhante bhagavantaṃ varaṃ yācāmīti mayā yācito atikkantavarā kho bhikkhu tathāgatāti apaṭikkhipitvā mayhaṃ yathāyācitaṃ varaṃ dadeyya so ca varo mamādhippāyapūrako  mayhaṃ manorathaṃ matthakaṃ pāpeyyāti thero parikappavasena vadati bhante sabbo loko sabbakālaṃ kāyagatāsatikammaṭṭhānaṃ bhāvetūti sabbalokassa niccaṃ kāyagatāsati bhāvetabbāti katvā varaṃ gaṇhe ahanti dassento āha nti idāni aparikkhaṇagarahāmukhena parikkhaṇaṃ pasaṃsanto 

 ye  maṃ rūpena pāmiṃsu ye ca ghosena anvagū
chandarāgavasūpetā na maṃ jānanti te janā

 ajjhattañca na jānāti bahiddhā ca na passati
samantāvaraṇo bālo sa ve ghosena vuyhati

 ajjhattañca na jānāti bahiddhā ca vipassati
bahiddhā phaladassāvī sopi ghosena vuyhati

 ajjhattañca  pajānāti bahiddhā ca vipassati
anāvaraṇadassāvī na so ghosena vuyhatīti 
imā catasso gāthā abhāsi
tattha ti ye janā aviddasū mama rūpena apasādikena nihīnena ākārasadisī paññāti dhammasarīrena ca maṃ nihīnaṃ pāmiṃsu orako ayanti hīḷentā paricchindanavasena  maññiṃsūti attho ti ye ca sattā ghosena mañjunā maṃ sambhāvanāvasena anugatā bahu maññiṃsu taṃ tesaṃ micchā na hi ahaṃ rūpamattena avamantabbo ghosamattena vā na bahuṃ mantabbo tasmā ti te duvidhāpi janā chandarāgassa vasaṃ upetā appahīnachandarāgā sabbaso pahīnachandarāgaṃ maṃ na jānanti
avisayo tesaṃ mādiso ajjhattaṃ bahiddhā ca apariññātavatthutāyāti dassetuṃ ntiādi vuttaṃ nti attano santāne khandhāyatanādidhammaṃ ti parasantāne atha vā ajjhattanti mama abbhantare asekkhasīlakkhandhādiṃ bahiddhāti mameva ākappasampattiyādiyuttaṃ bahiddhā rūpadhammappavattiṃ cakkhuviññāṇādippavattiñca ti evaṃ ajjhattañca bahiddhā ca ajānanena samantato āvaraṇayutto āvaṭañāṇagatiko ti so paraneyyabuddhiko bālo ghosena paresaṃ vacanena vuyhati niyyati ākaḍḍhīyati
ti yo ca vuttanayena ajjhattaṃ na jānāti bahiddhā pana sutānusārena ākappasampattiādiupadhāraṇena vā visesato passati guṇavisesayutto siyāti maññati sopi  nayaggāhena phalamattaṃ gaṇhanto vuttanayena ghosena vuyhati sopi mādise na jānātīti attho
yo pana  khīṇāsavassa abbhantare asekkhasīlakkhandhādiguṇaṃ jānāti bahiddhā cassa paṭipattisallakkhaṇena visesato guṇavisesayogaṃ passati  kenaci anāvaṭo hutvā ariyānaṃ guṇe  daṭṭhuṃ ñātuṃ samattho na so ghosamattena vuyhati yāthāvato dassanatoti


tiādikā  āyasmato bhaddattherassa gāthā kā uppatti ayaṃ kira padumuttaraṃ bhagavantaṃ bhikkhusaṅghañca satasahassaparimāṇaṃ cīvarādīhi catūhi paccayehi pūjesi so tena puññakammena devamanussesu saṃsaranto imasmiṃ buddhuppāde sāvatthiyaṃ seṭṭhikule nibbatti nibbattamāno  ca aputtakesu mātāpitūsu devatāyācanādīni katvāpi alabhantesu satthāraṃ upasaṅkamitvā sace bhante mayaṃ ekaṃ puttaṃ lacchāma taṃ tumhākaṃ dāsatthāya dassāmāti vatvā āyācitvā gatesu satthu adhippāyaṃ ñatvā aññataro devaputto khīṇāyuko hutvā ṭhito sakkena devaraññā amukasmiṃ kule nibbattāhīti āṇatto tattha nibbatti tissa nāmaṃ akaṃsu taṃ sattavassuddesikaṃ jātaṃ mātāpitaro alaṅkaritvā bhagavato santikaṃ netvā ayaṃ so bhante tumhe āyācitvā laddhadārako imaṃ tumhākaṃ niyyātemāti āhaṃsu satthā ānandattheraṃ āṇāpesi  imaṃ pabbājehīti āṇāpetvā ca gandhakuṭiṃ pāvisi thero taṃ pabbājetvā saṅkhepena vipassanāmukhaṃ ācikkhi so upanissayasampannattā vipassanāya kammaṃ karonto sūriye anoggateyeva bhāvanaṃ ussukkāpetvā chaḷabhiñño ahosi tena vuttaṃ   
padumuttarasambuddhaṃ mettacittaṃ mahāmuniṃ
upeti janatā sabbā sabbalokagganāyakaṃ
sattukañca baddhakañca āmisaṃ pānabhojanaṃ
dadanti satthuno sabbe puññakkhette anuttare
ahampi dānaṃ dassāmi devadevassa tādino
buddhaseṭṭhaṃ nimantetvā saṅghampi ca anuttaraṃ
uyyojitā  mayā cete nimantesuṃ tathāgataṃ
kevalaṃ bhikkhusaṅghañca puññakkhettaṃ anuttaraṃ
satasahassapallaṅkaṃ sovaṇṇaṃ gonakatthataṃ
tūlikāpaṭalikāya khomakappāsikehi ca
mahārahaṃ paññāpayiṃ āsanaṃ buddhayuttakaṃ
padumuttaro lokavidū devadevo narāsabho
bhikkhusaṅghaparibyūḷho mama dvāramupāgami
paccuggantvāna sambuddhaṃ lokanāthaṃ yasassinaṃ
pasannacitto sumano abhināmayiṃ saṅgharaṃ
bhikkhūnaṃ satasahassaṃ buddhañca lokanāyakaṃ
pasannacitto sumano paramannena tappayiṃ
padumuttaro lokavidū āhutīnaṃ paṭiggaho
bhikkhusaṅghe nisīditvā imā gāthā abhāsatha
yenidaṃ āsanaṃ dinnaṃ sovaṇṇaṃ gonakatthataṃ
tamahaṃ kittayissāmi suṇātha mama bhāsato
catusattatikkhattuṃ  so devarajjaṃ karissati
anubhossati sampattiṃ accharāhi purakkhato
padesarajjaṃ sahassaṃ vasudhaṃ āvasissati
ekapaññāsakkhattuñca cakkavattī bhavissati
sabbāsu bhavayonīsu uccākulī bhavissati
so ca pacchā pabbajitvā sukkamūlena codito
bhaddiyo nāma nāmena hessati satthu sāvako
vivekamanuyuttomhi pantasenanivāsahaṃ
phalañcādhigataṃ sabbaṃ cattaklesomhi ajjahaṃ
mama sabbaṃ abhiññāya sabbaññū lokanāyako
bhikkhusaṅghe nisīditvā etadagge ṭhapesi maṃ
paṭisambhidā catasso vimokkhāpi ca aṭṭhime
chaḷabhiññā sacchikatā kataṃ buddhassa sāsananti
tassa  bhagavā chaḷabhiññuppattiṃ ñatvā ehi bhaddāti āha so tāvadeva satthāraṃ upasaṅkamitvā vanditvā pañjaliko satthu samīpe aṭṭhāsi sā eva cassa upasampadā ahosi buddhūpasampadā nāma kiresā thero jātito paṭṭhāya attano pavattiyā kathanamukhena aññaṃ byākaronto 

 ekaputto ahaṃ āsiṃ piyo mātu piyo pitu
bahūhi vatacariyāhi laddho āyācanāhi ca

 te ca maṃ anukampāya atthakāmā hitesino
ubho pitā ca mātā ca buddhassa upanāmayuṃ

 kicchā laddho ayaṃ putto sukhumālo sukhedhito
imaṃ dadāma te nātha jinassa paricārakaṃ

 satthā ca maṃ paṭiggayha ānandaṃ etadabravi
pabbājehi imaṃ khippaṃ hessatyājāniyo ayaṃ

 pabbājetvāna  maṃ satthā vihāraṃ pāvisī jino
anoggatasmiṃ sūriyasmiṃ tato cittaṃ vimucci me

 tato  satthā nirākatvā paṭisallānavuṭṭhito
ehi bhaddāti maṃ āha sā me āsūpasampadā

 jātiyā sattavassena laddhā me upasampadā
tisso vijjā anuppattā aho dhammasudhammatāti 
imā gāthā abhāsi
tattha ti evaṃ katvā puttaṃ labhissathāti vuttaṃ samaṇabrāhmaṇānaṃ vacanaṃ sutvā khīraṃ pāyitvā anasanādivatacaraṇehi ti devatāyācanāhi satthuāyācanāya ca idameva cettha kāraṇaṃ itaraṃ thero mātāpitūnaṃ paṭipattidassanatthañceva kicchaladdhabhāvadassanatthañca vadati
ti  mātāpitaro nti upanāmesuṃ
ti sukhasaṃvaḍḍhito ti tuyhaṃ nti kiṃkāraṃ
nti ayaṃ dārako mama sāsane ājānīyo bhavissati tasmā khippaṃ ajjeva pabbājehīti etaṃ  āha
ti ānandattherena pabbājetvā nti gandhakuṭiṃ nti sūriye anatthaṅgateyeva ti tato vipassanārambhato paraṃ na cireneva khaṇena sabbāsavehi me cittaṃ vimucci khīṇāsavo ahosiṃ
ti mama āsavakkhayato pacchā ti attanā samāpannaṃ phalasamāpattiṃ appetvā tato vuṭṭhāya tenāha ti ti yā maṃ uddissa ehi bhaddāti satthu vācā pavattā sā eva me mayhaṃ upasampadā āsi evaṃ ti sātisayaṃ satthārā attano kataṃ anuggahaṃ sāsanassa ca niyyānikataṃ dasseti tenāha ti
ettha ca cittaṃ vimucci meti khīṇāsavabhāvaṃ pakāsetvāpi puna ti lokiyābhiññekadesadassanaṃ chaḷabhiññabhāvavibhāvanatthaṃ tenāha apadāne chaḷabhiññā sacchikatāti


ntiādikā āyasmato sopākattherassa gāthā kā uppatti ayampi purimabuddhesu katādhikāro tattha tattha bhave puññāni upacinanto siddhatthassa bhagavato kāle brāhmaṇakule nibbattitvā viññutaṃ patto brāhmaṇānaṃ vijjāsippesu nipphattiṃ gato kāmesu ādīnavaṃ disvā gharāvāsaṃ pahāya tāpasapabbajjaṃ pabbajitvā ekasmiṃ  pabbate viharati satthā āsannamaraṇaṃ taṃ ñatvā tassa santikaṃ agamāsi so bhagavantaṃ disvā pasannacitto uḷāraṃ pītisomanassaṃ pavedento pupphamayaṃ āsanaṃ paññapetvā adāsi satthā tattha nisīditvā aniccatāpaṭisaṃyuttaṃ dhammiṃ kathaṃ kathetvā tassa passantasseva ākāsena agamāsi so pubbe gahitaṃ niccaggāhaṃ pahāya aniccasaññaṃ hadaye ṭhapetvā kālaṅkatvā devaloke uppajitvā aparāparaṃ devamanussesu saṃsaranto imasmiṃ buddhuppāde rājagahe sopākayoniyaṃ nibbatti so jātiāgatena ti nāmena paññāyi keci pana vāṇijakule nibbatto sopākoti pana nāmamattanti vadanti taṃ apadānapāḷiyā virujjhati pacchime bhave sampatte sopākayonupāgaminti vacanato
tassa catumāsajātassa pitā kālamakāsi cūḷapitā posesi anukkamena sattavassiko jāto ekadivasaṃ cūḷapitā attano puttena kalahaṃ karotīti kujjhitvā taṃ susānaṃ netvā dve hatthe rajjuyā ekato bandhitvā tāya eva rajjuyā matamanussassa sarīre gāḷhaṃ bandhitvā gato siṅgālādayo khādantūti pacchimabhavikatāya dārakassa puññaphalena sayaṃ māretuṃ na visahi siṅgālādayopi na abhibhaviṃsu dārako aḍḍharattasamaye evaṃ vippalapati 
kā gati me agatissa ko vā bandhu abandhuno
susānamajjhe bandhassa ko me abhayadāyakoti
satthā tāya velāya veneyyabandhave olokento dārakassa hadayabbhantare pajjalantaṃ arahattūpanissayaṃ disvā obhāsaṃ pharitvā satiṃ janetvā evamāha 
ehi  sopāka mā bhāyi olokassu tathāgataṃ
ahaṃ taṃ tārayissāmi rāhumukheva candimanti
dārako buddhānubhāvena chinnabandhano gāthāpariyosāne sotāpanno hutvā gandhakuṭisammukhe aṭṭhāsi tassa mātā puttaṃ apassantī cūḷapitaraṃ pucchitvā tenassa pavattiyā akathitāya tattha tattha  gantvā vicinantī  buddhā kira atītānāgatapaccuppannaṃ jānanti yaṃnūnāhaṃ bhagavantaṃ upasaṅkamitvā mama puttassa pavattiṃ jāneyyanti satthu santikaṃ agamāsi satthā iddhiyā taṃ paṭicchādetvā bhante mama puttaṃ na passāmi apica bhagavā tassa pavattiṃ jānātīti tāya puṭṭho 
na santi puttā tāṇāya na pitā nāpi bandhavā
antakenādhipannassa natthi ñātīsu tāṇatāti  
dhammaṃ kathesi taṃ sutvā sā sotāpannā ahosi dārako arahattaṃ pāpuṇi tena vuttaṃ   
pabbhāraṃ sodhayantassa vipine pabbatuttame
siddhattho nāma bhagavā āgacchi mama santikaṃ
buddhaṃ upagataṃ disvā lokajeṭṭhassa tādino
santharaṃ santharitvāna pupphāsanamadāsahaṃ
pupphāsane nisīditvā siddhattho lokanāyako
mamañca gatimaññāya aniccatamudāhari
aniccā vata saṅkhārā uppādavayadhammino
uppajjitvā nirujjhanti tesaṃ vūpasamo sukho
idaṃ vatvāna sabbaññū lokajeṭṭho narāsabho
nabhaṃ abbhuggamī vīro haṃsarājāva ambare
sakaṃ diṭṭhiṃ jahitvāna bhāvayāniccasaññahaṃ
ekāhaṃ bhāvayitvāna tattha kālaṃ kato ahaṃ
dve sampattī anubhotvā sukkamūlena codito
pacchime bhave sampatte sapākayonupāgamiṃ
agārā abhinikkhamma pabbajiṃ anagāriyaṃ
jātiyā sattavassohaṃ arahattamapāpuṇiṃ
āraddhavīriyo  pahitatto sīlesu susamāhito
tosetvāna mahānāgaṃ alatthaṃ upasampadaṃ
catunnavutito  kappe yaṃ kammamakariṃ tadā
duggatiṃ nābhijānāmi pupphadānassidaṃ phalaṃ
catunnavutito kappe yaṃ saññaṃ bhāvayiṃ tadā
taṃ saññaṃ bhāvayantassa patto me āsavakkhayo
paṭisambhidā catasso kataṃ buddhassa sāsananti
atha bhagavā iddhiṃ paṭisaṃhari sāpi puttaṃ disvā haṭṭhatuṭṭho tassa khīṇāsavabhāvaṃ sutvā pabbājetvā gatā so satthāraṃ gandhakuṭicchāyāyaṃ caṅkamantaṃ upasaṅkamitvā vanditvā anucaṅkami tassa bhagavā upasampadaṃ anujānitukāmo ekaṃ nāma kintiādinā dasa pañhe pucchi sopi satthu adhippāyaṃ gaṇhanto sabbaññutaññāṇena saṃsandento sabbe sattā āhāraṭṭhitikātiādinā  te pañhe vissajjesi teneva te kumārapañhā nāma jātā satthā tassa pañhabyākaraṇena ārādhitacitto upasampadaṃ anujāni tena sā pañhabyākaraṇūpasampadā nāma jātā tassimaṃ attano pavattiṃ pakāsetvā thero aññaṃ byākaronto 

 disvā pāsādachāyāyaṃ caṅkamantaṃ naruttamaṃ
tattha naṃ upasaṅkamma vandissaṃ purisuttamaṃ

 ekaṃsaṃ cīvaraṃ katvā saṃharitvāna pāṇayo
anucaṅkamissaṃ virajaṃ sabbasattānamuttamaṃ

 tato pañhe apucchi maṃ pañhānaṃ kovido vidū
acchambhī ca abhīto ca byākāsiṃ satthuno ahaṃ

 vissajjitesu pañhesu anumodi tathāgato
bhikkhusaṅghaṃ viloketvā imamatthaṃ abhāsatha

 lābhā aṅgānaṃ magadhānaṃ yesāyaṃ paribhuñjati
cīvaraṃ piṇḍapātañca paccayaṃ sayanāsanaṃ
paccuṭṭhānañca sāmīciṃ tesaṃ lābhāti cābravi

 ajjadagge  maṃ sopāka dassanāyopasaṅkama
esā ceva te sopāka bhavatu upasampadā

 jātiyā sattavassena laddhāna upasampadaṃ
dhāremi antimaṃ dehaṃ aho dhammasudhammatāti  imā gāthā abhāsi
tattha nti gandhakuṭicchāyāyaṃ nti abhivandiṃ
ti ubho hatthe kamalamakuḷākārena saṅgate katvā añjaliṃ paggahetvāti attho nti caṅkamantassa satthuno anupacchato anugamanavasena caṅkamiṃ nti vigatarāgādirajaṃ
ti kumārapañhe ti veditabbaṃ viditavā sabbaññūti attho satthā maṃ pucchatīti uppajjanakassa chambhitattassa bhayassa ca setughātena pahīnattā  ca  ca byākāsi
nti yesaṃ aṅgamagadhānaṃ ayaṃ sopāko nti gilānapaccayaṃ nti maggadānabījanādisāmīcikiriyaṃ
ti da-kāro padasandhikaro ajja agge ādiṃ katvā ajja paṭṭhāya ajjataggetipi pāḷi ajjataṃ ādiṃ katvāti attho ti hīnajacco vayasā taruṇataroti vā acintetvā dassanāya maṃ upasaṅkama ti yā tassa mama sabbaññutaññāṇena saddhiṃ saṃsandetvā katā pañhavissajjanā esāyeva te bhavatu upasampadā iti ca abravīti yojanā laddhā me upasampadātipi pāḷi ye pana laddhāna upasampadantipi paṭhanti tesaṃ ti sattamena vassenāti attho sattavassena vā hutvāti vacanaseso yaṃ panettha avuttaṃ taṃ suviññeyyameva


tiādikā āyasmato sarabhaṅgattherassa gāthā kā uppatti ayampi purimabuddhesu katādhikāro tattha tattha bhave vivaṭṭūpanissayaṃ kusalaṃ upacinitvā imasmiṃ buddhuppāde rājagahe aññatarassa brāhmaṇassa putto hutvā nibbatti tissa kulavaṃsāgataṃ nāmaṃ ahosi so vayappatto kāme pahāya tāpasapabbajjaṃ pabbajitvā saratiṇāni  sayameva bhañjitvā paṇṇasālaṃ katvā vasati tato paṭṭhāya tissa samaññā ahosi atha bhagavā buddhacakkhunā lokaṃ volokento tassa arahattūpanissayaṃ disvā tattha gantvā dhammaṃ desesi so paṭiladdhasaddho pabbajitvā vipassanāya kammaṃ karonto nacirasseva arahattaṃ patvā tattheva vasati athassa tāpasakāle katā paṇṇasālā jiṇṇā paluggā ahosi taṃ disvā  manussā kissa bhante imaṃ kuṭikaṃ na paṭisaṅkharothāti āhaṃsu thero kuṭikā yathā tāpasakāle katā idāni tathā kātuṃ na sakkāti taṃ sabbaṃ pakāsento 

 sare hatthehi bhañjitvā katvāna kuṭimacchisaṃ
tena me sarabhaṅgoti nāmaṃ sammutiyā ahu

 na mayhaṃ kappate ajja sare hatthehi bhañjituṃ
sikkhāpadā no paññattā gotamena yasassināti  dve gāthā abhāsi
tattha ti pubbe tāpasakāle saratiṇāni mama hatthehi chinditvā tiṇakuṭiṃ katvā  vasiṃ nisīdiñceva nipajjiñca ti kuṭikaraṇatthaṃ sarānaṃ bhañjanena ti anvatthasammutiyā sarabhaṅgoti nāmaṃ ahu ahosi
ti ajja idāni upasampannassa mayhaṃ  saratiṇe hatthehi bhañjituṃ na kappate na vaṭṭati kasmā ti tena yaṃ amhākaṃ satthārā sikkhāpadaṃ paññattaṃ taṃ mayaṃ jīvitahetunāpi nātikkamāmāti dasseti
evaṃ  ekena pakārena tiṇakuṭikāya apaṭisaṅkharaṇe kāraṇaṃ dassetvā idāni aparenapi pariyāyena naṃ dassento 

 sakalaṃ samattaṃ rogaṃ sarabhaṅgo nāddasaṃ pubbe
soyaṃ rogo diṭṭho vacanakarenātidevassāti  imaṃ gāthamāha
tattha nti sabbaṃ nti sampuṇṇaṃ sabbabhāgato anavasesanti attho nti dukkhadukkhatādivasena rujanaṭṭhena rogabhūtaṃ upādānakkhandhapañcakaṃ sandhāya vadati ti  satthu ovādapaṭilābhato pubbe na addakkhiṃ ti sammutidevā upapattidevā visuddhidevāti sabbepi deve attano sīlādiguṇehi atikkamitvā ṭhitattā atidevassa sammāsambuddhassa ovādapaṭikarena sarabhaṅgena so ayaṃ khandhapañcakasaṅkhāto rogo vipassanāpaññāsahitāya maggapaññāya pañcakkhandhato diṭṭho pariññātoti attho etena evaṃ attabhāvakuṭikāyampi anapekkho bāhiraṃ tiṇakuṭikaṃ kathaṃ paṭisaṅkharissatīti dasseti
idāni yaṃ maggaṃ paṭipajjantena mayā ayaṃ attabhāvarogo yāthāvato diṭṭho svāyaṃ maggo sabbabuddhasādhāraṇo yena nesaṃ ovādadhammopi majjhe bhinnasuvaṇṇasadiso yatthāhaṃ patiṭṭhāya dukkhakkhayaṃ pattoti  evaṃ attano arahattapaṭipattiṃ byākaronto 

 yeneva maggena gato vipassī yeneva maggena sikhī ca vessabhū
kakusandhakoṇāgamano ca kassapo tenañjasena agamāsi gotamo

 vītataṇhā anādānā satta buddhā khayogadhā
yehāyaṃ desito dhammo dhammabhūtehi tādibhi

 cattāri ariyasaccāni anukampāya pāṇinaṃ
dukkhaṃ samudayo maggo nirodho dukkhasaṅkhayo

 yasmiṃ  nivattate dukkhaṃ saṃsārasmiṃ anantakaṃ
bhedā imassa kāyassa jīvitassa ca saṅkhayā
añño punabbhavo natthi suvimuttomhi sabbadhīti 
imā gāthā abhāsi 
tattha ti yeneva sapubbabhāgena ariyena aṭṭhaṅgikena maggena ti paṭipanno nibbānaṃ adhigato ti vipassī sammāsambuddho ti avibhattiko niddeso kakusandhakoṇāgamanātipi pāṭho ti teneva añjasena ariyamaggena
ti anupādānā appaṭisandhikā vā ti nibbānogadhā nibbānapatiṭṭhā ti yehi sattahi sammāsambuddhehi ayaṃ sāsanadhammo desito pavedito ti dhammakāyatāya dhammasabhāvehi navalokuttaradhammato vā bhūtehi jātehi dhammaṃ vā pattehi ti iṭṭhādīsu tādibhāvappattehi
tiādinā tehi desitaṃ dhammaṃ dasseti tattha ti gaṇanaparicchedo ti paricchinnadhammadassanaṃ vacanatthato pana ariyāni ca avitathaṭṭhena saccāni cāti ariyasaccāni ariyassa vā bhagavato saccāni tena desitattā ariyabhāvakarāni vā saccānīti ariyasaccāni kucchitabhāvato tucchabhāvato ca  upādānakkhandhapañcakaṃ taṃ dukkhaṃ samudeti etasmāti  taṇhā kilese mārento gacchati nibbānatthikehi maggīyatīti vā  sammādiṭṭhiādayo aṭṭha dhammā saṃsāracārakasaṅkhāto natthi ettha rodho etasmiṃ vā adhigate puggalassa rodhābhāvo hoti nirujjhati dukkhametthāti vā  nibbānaṃ tenāha dukkhasaṅkhayoti ayamettha  saṅkhepo vitthāro pana  vuttanayeneva veditabbo
nti yasmiṃ nirodhe nibbāne adhigate ti ariyamaggabhāvanāya sati  apariyantaṃ imasmiṃ saṃsāre jātiādidukkhaṃ na pavattati ucchijjati so nirodhoti ayaṃ dhammabhūtehi sammāsambuddhehi desito  dhammoti yojanā tiādinā rogo diṭṭhoti dukkhapariññāya sūcitaṃ attano arahattappattiṃ sarūpato dasseti yasmiṃ nibbattate dukkhanti pana pāṭhe sakalagāthāya tatthāyaṃ yojanā   khandhādipaṭipāṭisaññite saṃsāre idaṃ anantakaṃ jātiādidukkhaṃ nibbattaṃ so ito dukkhappattito añño punappunaṃ bhavanabhāvato punabbhavo imassa jīvitindriyassa saṅkhayā kāyasaṅkhātassa khandhapañcakassa bhedā vināsā uddhaṃ natthi tasmā sabbadhi sabbehi kilesehi sabbehi bhavehi suṭṭhu vimutto visaṃyutto amhīti


