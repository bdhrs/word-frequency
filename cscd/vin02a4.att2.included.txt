

 idāni  āpattiādikoṭṭhāsesu kosallajananatthaṃ kati āpattiyotiādinā nayena mātikaṃ ṭhapetvā niddesappaṭiniddesavasena vibhaṅgo vutto
tattha ti mātikāya ca vibhaṅge ca āgatāpattipucchā esa nayo dutiyapadepi kevalañhettha āpattiyo eva rāsivasena ti vuttā ti tāsaṃ āpattīnaṃ  vinītaṃ vinayo vūpasamoti idañhi atthato ekaṃ vinītāniyeva ti ayamettha padattho idāni yesu sati āpattiyo honti asati na honti te dassetuṃ ti pucchādvayaṃ vinītavatthūnīti ayaṃ pana tesaṃ agāravānaṃ vinayapucchā yasmā pana tā āpattiyo vipattiṃ āpattā nāma natthi tasmā kati vipattiyoti ayaṃ āpattīnaṃ vipattibhāvapucchā ti tāsaṃyeva āpattīnaṃ samuṭṭhānapucchā ti imā vivādādhikaraṇaṃ anuvādādhikaraṇanti āgatānaṃ vivādānuvādānaṃ mūlapucchā ti vivādānuvādamūlānaṃ abhāvakaradhammapucchā ti ayaṃ bhedanasaṃvattanikaṃ vā adhikaraṇantiādīsu vuttabhedakaraṇapucchā ti bhedakaravatthūsu sati uppajjanadhammapucchā ti tesaṃyeva vūpasamanadhammapucchā ti mātikāya āgatavasena vuttā ti vibhaṅge āgatavasena
ārakā etehi ramatīti  bhusā vā rati  vinā etehi ramatīti  paccekaṃ paccekaṃ viramatīti  veraṃ maṇati vināsetīti  na etāya ete āpattikkhandhā  karīyantīti  yaṃ etāya asati āpattikkhandhakaraṇaṃ uppajjeyya tassa paṭipakkhato  āpattikkhandhaajjhāpattiyā paṭipakkhato  velanato  calayanato vināsanatoti attho  niyyānaṃ sinoti bandhati nivāretīti  āpattikkhandhānametaṃ adhivacanaṃ so setu etāya paññattiyā haññatīti  sesavinītavatthuniddesesupi eseva nayo
 yo buddhe dharamāne upaṭṭhānaṃ na gacchati parinibbute cetiyaṭṭhānaṃ bodhiṭṭhānaṃ na gacchati cetiyaṃ vā bodhiṃ vā na vandati cetiyaṅgaṇe sachatto saupāhano carati natthetassa buddhe gāravoti veditabbo yo pana sakkontoyeva dhammassavanaṃ na gacchati sarabhaññaṃ na bhaṇati dhammakathaṃ na katheti dhammassavanaggaṃ bhinditvā gacchati vikkhitto vā anādaro vā nisīdati natthetassa dhamme gāravo yo theranavamajjhimesu cittīkāraṃ na paccupaṭṭhāpeti uposathāgāravitakkamāḷakādīsu kāyappāgabbhiyaṃ dasseti yathāvuḍḍhaṃ na vandati natthetassa saṅghe gāravo tisso sikkhā samādāya asikkhamānoyeva pana sikkhāya agāravoti veditabbo pamāde ca sativippavāse tiṭṭhamānoyeva appamādalakkhaṇaṃ abrūhayamāno appamāde agāravoti veditabbo tathā āmisappaṭisanthāraṃ dhammappaṭisanthāranti imaṃ duvidhaṃ paṭisanthāraṃ akarontoyeva ti veditabbo gāravaniddese vuttavipariyāyena attho veditabbo
 vivādamūlaniddese tiādīnaṃ buddhe agāravādīsu vuttanayeneva attho veditabbo ti anīcavutti na satthāraṃ jeṭṭhakaṃ katvā viharati ti attano santāne vā attano pakkhe vā sakāya parisāyāti attho ti parasantāne vā parapakkhe vā ti tasmiṃ ajjhattabahiddhābhede saparasantāne vā saparaparisāya vā ti mettābhāvanādīhi nayehi pahānatthaṃ vāyameyyātha mettābhāvanādinayena hi taṃ ajjhattampi bahiddhāpi pahīyati ti appavattibhāvāya
ti  sakameva diṭṭhiṃ parāmasati yaṃ attanā diṭṭhigataṃ gahitaṃ idameva saccanti gaṇhāti  ti daḷhaggāhī
 anuvādamūlaniddeso  kiñcāpi vivādamūlaniddeseneva samāno atha kho aṭṭhārasa bhedakaravatthūni nissāya vivadantānaṃ kodhūpanāhādayo vivādamūlāni tathā vivadantā pana sīlavipattiādīsu aññataravipattiṃ āpajjitvā asuko bhikkhu asukaṃ nāma vipattiṃ āpannoti vā pārājikaṃ āpannosi saṅghādisesaṃ āpannosīti vā anuvadanti evaṃ anuvadantānaṃ kodhūpanāhādayo anuvādamūlānīti ayamettha viseso
 sāraṇīyadhammaniddese mettacittena kataṃ kāyakammaṃ mettaṃ kāyakammaṃ nāma ti sammukhā ca parammukhā ca tattha navakānaṃ cīvarakammādīsu sahāyabhāvagamanaṃ sammukhā mettaṃ kāyakammaṃ nāma therānaṃ pana pādadhovanabījanavātadānādibhedampi sabbaṃ sāmīcikammaṃ sammukhā mettaṃ kāyakammaṃ nāma ubhayehipi dunnikkhittānaṃ dārubhaṇḍādīnaṃ tesu avamaññaṃ akatvā attanā dunnikkhittānaṃ viya paṭisāmanaṃ parammukhā mettaṃ kāyakammaṃ nāma ti ayaṃ mettākāyakammasaṅkhāto dhammo saritabbo satijanako yo naṃ karoti taṃ puggalaṃ yesaṃ kato hoti te pasannacittā aho sappurisoti anussarantīti adhippāyo ti taṃ puggalaṃ sabrahmacārīnaṃ piyaṃ karoti ti taṃ puggalaṃ sabrahmacārīnaṃ garuṃ karoti tiādīsu sabrahmacārīhi saṅgahetabbabhāvāya tehi saddhiṃ avivādāya samaggabhāvāya ekībhāvāya ca saṃvattati
ntiādīsu devatthero tissattheroti evaṃ paggayha vacanaṃ sammukhā mettaṃ vacīkammaṃ nāma vihāre asante pana taṃ paṭipucchantassa kuhiṃ amhākaṃ devatthero kuhiṃ amhākaṃ tissatthero kadā nu kho āgamissatīti evaṃ mamāyanavacanaṃ parammukhā mettaṃ vacīkammaṃ nāma mettāsinehasiniddhāni pana nayanāni ummīletvā pasannena mukhena olokanaṃ sammukhā mettaṃ manokammaṃ nāma devatthero tissatthero arogo hotu appābādhoti samannāharaṇaṃ parammukhā mettaṃ manokammaṃ nāma
ti neva āmisaṃ paṭivibhajitvā bhuñjati na puggalaṃ yo hi ettakaṃ  paresaṃ dassāmi ettakaṃ attanā  bhuñjissāmi ettakaṃ vā asukassa  ca asukassa ca dassāmi ettakaṃ attanā bhuñjissāmīti vibhajitvā bhuñjati ayaṃ paṭivibhattabhogī nāma ayaṃ pana evaṃ akatvā ābhataṃ piṇḍapātaṃ therāsanato paṭṭhāya datvā gahitāvasesaṃ bhuñjati sīlavantehīti vacanato dussīlassa adātumpi vaṭṭati sāraṇīyadhammapūrakena pana sabbesaṃ dātabbamevāti vuttaṃ gilānagilānupaṭṭhākaāgantukagamikacīvarakammādipasutānaṃ viceyya dātumpi vaṭṭati na hi ete vicinitvā dentena puggalavibhāgo kato hoti īdisānañhi kicchalābhattā viseso kātabboyevāti ayaṃ karoti
tiādīsu yassa sattasu āpattikkhandhesu ādimhi vā ante vā sikkhāpadaṃ bhinnaṃ hoti tassa sīlaṃ pariyante chinnasāṭako viya khaṇḍaṃ nāma yassa pana vemajjhe bhinnaṃ tassa majjhe chiddasāṭako viya chiddaṃ nāma hoti yassa paṭipāṭiyā dve tīṇi bhinnāni tassa piṭṭhiyaṃ vā kucchiyaṃ vā uṭṭhitena visabhāgavaṇṇena kāḷarattādīnaṃ aññatarasarīravaṇṇā gāvī viya sabalaṃ nāma hoti yassa antarantarā bhinnāni tassa antarantarā visabhāgavaṇṇabinduvicitrā gāvī viya kammāsaṃ nāma hoti yassa pana sabbena sabbaṃ abhinnāni sīlāni tassa tāni sīlāni akhaṇḍāni acchiddāni asabalāni akammāsāni nāma honti tāni panetāni bhujissabhāvakaraṇato  viññūhi pasatthattā  taṇhādiṭṭhīhi aparāmaṭṭhattā  upacārasamādhiṃ appanāsamādhiṃ vā saṃvattayantīti ti vuccanti ti tesu tesu disābhāgesu viharantehi kalyāṇasīlehi bhikkhūhi saddhiṃ samānabhāvūpagatasīlo viharati
ti maggasampayuttā sammādiṭṭhi ti niddosā niyyātīti  ti yo tathākārī hoti tassa ti sabbadukkhassa khayatthaṃ sesaṃ yāva samathabhedapariyosānā uttānatthameva

