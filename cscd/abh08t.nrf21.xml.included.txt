

 āvajjanassa hitaṃ āvajjaniyaṃ taṃ ṭhānaṃ etassāti āvajjaniyaṭhānaṃ gotrabhūti attho taṃ gotrabhucittaṃ  maggacittassa āvajjaniyaṭhānattā paṭipadāñāṇadassanaṃ kudācanaṃ na ca bhajati tatheva ñāṇadassanavisuddhiṃ kudācanaṃ na bhajateva ubhinnaṃ ñāṇānaṃ antarā ekaṃ abbohārikaṃ vohāre niyuttanti vohārikaṃ na vohārikaṃ abbohārikaṃ vipassanāya sotasmiṃ vipassanāya sote patitattā vipassanā nāma voharitabbā tato nibbānato
sūraṃ tikkhaṃ vipassananti gotrabhucittaṃ sandhāyāha
visaṅkhāranti saṅkhārehi vigataṃ paṭhamāvajjanañcevāti paṭhamāvajjanaṃ viya paṭhamābhogatāpi cāti paṭhamamanasikārā viya maggassa anantarādīhi paccayehi tassāti maggassa sikhāpattāya tāya vipassanāya muddhamhi matthake anāvattanti anivattaṃ
 ekena  āvajjanena ekissāyeva vīthiyā anulomagotrabhucetasanti anulomagotrabhucittānaṃ nānārammaṇatā vuttā taṃ gotrabhucittaṃ anāvajjanampi maggassa āvajjanaṭṭhāne ṭhatvā saññaṃ datvā viyāti ahaṃ nibbānaṃ ārammaṇaṃ karomi tvampi tamevārammaṇaṃ karohi iti saññaṃ datvā viyāti adhippāyo saññitanti saññaṃ kadācipi anibbiddhapubbaṃ maggo esa eso maggo pubbe anibbiddhapubbo
ujjhatīti chindati
 anekesaṃ ānisaṃsānaṃ dāyakena ādimaggena saṃyuttaṃ paṭhamamaggañāṇaṃ
ekassāsevanaṃnatthi ekassa cittuppādassa āsevanapaccayo natthi tasmā kāraṇā dve cittuppādā anulomakā tehīti cittuppādehi āsevanapaccayaṃ laddhā labhitvā tatiyaṃ cittaṃ gotrabhu hoti
 maggapekkhanahetu yassa āvajjanamanaso taṃ maggapekkhanahetukaṃ tasmiṃ niruddheti tasmiṃ āvajjanacitte niruddhe maggassa paccavekkhaṇasaññitāni satta javanāni paṭipāṭiyā jāyante paccavekkhaṇañāṇāni ekūnavīsati honti
tato tadā vipassanāvīthiṃ otarati dutiyamaggañāṇaṃ
mūlaghātanti mūlaghātanaṃ tatiyamaggañāṇaṃ
anāvattisabhāvatoti anivattato catutthamaggañāṇaṃ
iti abhidhammāvatāraṭīkāya
ñāṇadassanavisuddhiniddesavaṇṇanā niṭṭhitā
dvāvīsatimo paricchedo
