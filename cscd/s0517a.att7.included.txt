

 idāni  tassā vimokkhuppattiyā hetubhūtaṃ hetusampattiṃ dassentena kathitāya gatikathāya apubbatthānuvaṇṇanā duhetukapaṭisandhikassāpi hi natthi jhānaṃ apaññassāti  vacanato jhānampi na uppajjati kiṃ  pana vimokkho tattha ti nirayatiracchānayonipettivisayamanussadevasaṅkhātāsu pañcasu gatīsu manussadevasaṅkhātāya gatisampattiyā etena purimā tisso gativipattiyo paṭikkhipati gatiyā sampatti gatisampatti sugatīti vuttaṃ hoti ti ca sahokāsā khandhā pañcasu ca gatīsu pettivisayaggahaṇeneva asurakāyopi gahito ti cha kāmāvacaradevā brahmāno ca devaggahaṇena asurāpi saṅgahitā ti ñāṇasampayuttapaṭisandhikkhaṇe khaṇopi hi ñāṇasampayuttayogena teneva vohārena vuttoti veditabbo nti alobhādosāmohahetūsu katinaṃ hetūnaṃ ti upapajjanaṃ nibbattīti attho
yasmā pana suddakulajātāpi tihetukā honti tasmā te sandhāya paṭhamapucchā yasmā ca yebhuyyena mahāpuññā tīsu mahāsālakulesu jāyanti tasmā tesaṃ tiṇṇaṃ kulānaṃ vasena tisso pucchā pāṭho pana saṅkhitto mahatī sālā etesanti mahāsālā mahāgharā mahāvibhavāti attho atha vā mahā sāro etesanti mahāsārāti vattabbe ra-kārassa la-kāraṃ katvā mahāsālāti vuttaṃ khattiyā mahāsālā khattiyesu vā mahāsālāti  sesesupi eseva nayo tattha yassa khattiyassa gehe pacchimantena koṭisataṃ dhanaṃ nidhānagataṃ hoti kahāpaṇānañca vīsati ambaṇāni divasaṃ valañje nikkhamanti ayaṃ  nāma yassa brāhmaṇassa gehe pacchimantena asītikoṭidhanaṃ nidhānagataṃ hoti kahāpaṇānañca dasa ambaṇāni divasaṃ valañje nikkhamanti ayaṃ  nāma yassa gahapatissa gehe pacchimantena cattālīsakoṭidhanaṃ nidhānagataṃ hoti kahāpaṇānañca pañca ambaṇāni divasaṃ valañje nikkhamanti ayaṃ  nāma
rūpāvacarānaṃ  arūpāvacarānañca ekantatihetukattā ñāṇasampayutteti na vuttaṃ manussesu pana duhetukāhetukānañca sabbhāvato kāmāvacaresu devesu duhetukānañca sabbhāvato sesesu ñāṇasampayutteti vuttaṃ ettha ca kāmāvacaradevā pañcakāmaguṇaratiyā  kīḷanti sarīrajutiyā ca jotantīti  rūpāvacarabrahmāno jhānaratiyā kīḷanti  sarīrajutiyā ca jotantīti devā arūpāvacarabrahmāno jhānaratiyā kīḷanti ñāṇajutiyā ca jotantīti devā
ti atītajātiyā idha tihetukapaṭisandhijanakassa tihetukakāmāvacarakusalakammassa ca javanavīthiyaṃ punappunaṃ uppattivasena sattavāraṃ javanakkhaṇe pavattanakāleti attho ti alobho kusalahetu adoso kusalahetu amoho kusalahetu ti tasmiṃ vuttakkhaṇeyeva jātāya kusalacetanāya ti uppajjamānā ca sahauppādanabhāvena upakārakā honti ti tena sahajātapaccayabhāveneva vuccati ti ekacittakkhaṇikapaccayākāranayena vuttaṃ saṅkhārāti ca bahuvacanena tattha saṅkhārakkhandhasaṅgahitā sabbe cetasikā gahitāti veditabbaṃ apisaddena saṅkhārapaccayāpi kusalamūlānītipi vuttaṃ hoti
ti attano vipākaṃ dātuṃ paccupaṭṭhitakamme vā tathā paccupaṭṭhitakammena upaṭṭhāpite kammanimitte vā gatinimitte vā uppajjamānānaṃ nikantikkhaṇe ti nikāmanā patthanā āsannamaraṇassa hi mohena ākulacittattā avīcijālāyapi nikanti uppajjati kiṃ pana sesesu nimittesu ti lobho akusalahetu moho akusalahetu bhavanikanti pana paṭisandhianantaraṃ pavattabhavaṅgavīthito vuṭṭhitamattasseva attano khandhasantānaṃ ārabbha sabbesampi uppajjati yassa vā pana yattha akusalā dhammā na uppajjittha tassa tattha kusalā dhammā na uppajjitthāti āmantāti evamādi idameva sandhāya vuttaṃ ti akusalacetanāya
ti tena kammena gahitapaṭisandhikkhaṇe ti alobho abyākatahetu adoso abyākatahetu amoho abyākatahetu ti vipākābyākatacetanāya nti ettha tasmiṃ paṭisandhikkhaṇe tayo vipākahetū sesacetasikā ca nāmaṃ hadayavatthu rūpaṃ tato  nāmarūpapaccayatopi paṭisandhiviññāṇaṃ pavattati nti etthāpi nāmaṃ vuttappakārameva rūpaṃ pana idha sahetukamanussapaṭisandhiyā adhippetattā gabbhaseyyakānaṃ vatthudasakaṃ kāyadasakaṃ bhāvadasakanti  samatiṃsa rūpāni saṃsedajānaṃ opapātikānañca paripuṇṇāyatanānaṃ cakkhudasakaṃ sotadasakaṃ ghānadasakaṃ jivhādasakañcāti samasattati rūpāni taṃ vuttappakāraṃ nāmarūpaṃ paṭisandhikkhaṇe paṭisandhiviññāṇapaccayā pavattati
ti  ettha paṭisandhicittena paṭisandhikkhaṇe labbhamānāni rūpāni rūpakkhandho sahajātā vedanā vedanākkhandho saññā saññākkhandho sesacetasikā saṅkhārakkhandho paṭisandhicittaṃ viññāṇakkhandho ti cattāro arūpino khandhā aññamaññaṃ sahajātapaccayā honti rūpakkhandhe cattāro mahābhūtā aññamaññaṃ sahajātapaccayā honti arūpino khandhā ca hadayarūpañca aññamaññaṃ sahajātapaccayā honti mahābhūtāpi upādārūpānaṃ sahajātapaccayā honti ti aññamaññaṃ uppādanupatthambhanabhāvena upakārakā honti cattāro arūpino khandhā ca aññamaññapaccayā honti cattāro mahābhūtā aññamaññapaccayā honti ti adhiṭṭhānākārena nissayākārena ca upakārakā honti cattāro arūpino khandhā ca aññamaññaṃ nissayapaccayā hontīti sahajātā viya vitthāretabbā ti ekavatthukādibhāvānupagamanena vippayuttabhāvena upakārakā honti arūpino khandhā paṭisandhirūpānaṃ vippayuttapaccayā honti hadayarūpaṃ arūpīnaṃ khandhānaṃ vippayuttapaccayo hoti pañcakkhandhāti hettha evaṃ yathālābhavasena vuttaṃ
ti ettha tayo paccayā paṭhamaṃ vuttāyeva ti āyu ca usmā ca viññāṇañca ti rūpajīvitindriyaṃ arūpajīvitindriyañca ti tejodhātu nti paṭisandhiviññāṇaṃ etāni hi uparūpari jīvitasaṅkhāraṃ saṅkharonti pavattentīti jīvitasaṅkhārā ti arūpajīvitindriyaṃ paṭisandhiviññāṇañca sampayuttakānaṃ khandhānañca hadayarūpassa ca aññamaññasahajātapaccayā honti tejodhātu tiṇṇaṃ mahābhūtānaṃ aññamaññasahajātapaccayo hoti upādārūpānaṃ sahajātapaccayova rūpajīvitindriyaṃ  sahajātarūpānaṃ pariyāyena sahajātapaccayo hotīti veditabbaṃ ti dvayaṃ arūpajīvitindriyaṃ paṭisandhiviññāṇañca sampayuttakhandhānaṃ aññamaññapaccayā honti aññamaññanissayapaccayā hontīti vuttanayeneva yojetvā veditabbaṃ ti arūpajīvitindriyaṃ paṭisandhiviññāṇañca paṭisandhirūpānaṃ vippayuttapaccayā honti rūpajīvitindriyaṃ pana aññamaññanissayavippayuttapaccayatte na yujjati tasmā tayo jīvitasaṅkhārāti yathālābhavasena  vuttaṃ nāmañca rūpañca vuttanayeneva catupaccayatte yojetabbaṃ ti pañcakkhandhā cattāro mahābhūtā tayo jīvitasaṅkhārā nāmañca rūpañcāti evaṃ gaṇanāvasena cuddasa dhammā tesañca upari aññesañca sahajātādipaccayabhāvo vuttanayo eva ti puna ekavatthukaekārammaṇaekuppādaekanirodhasaṅkhātena sampayuttabhāvena upakārakā honti
ti saddhindriyādīni ti idha vedanādayo tayo khandhā ti paṭisandhiviññāṇaṃ puna ti cattāro khandhā pañcindriyāni tayo hetū nāmañca viññāṇañcāti evaṃ gaṇanāvasena cuddasa dhammā ti purimā ca cuddasa ime ca cuddasāti aṭṭhavīsati idha rūpassāpi paviṭṭhattā sampayuttapaccayaṃ apanetvā vippayuttapaccayo vutto
evaṃ paṭisandhikkhaṇe vijjamānassa tassa tassa paccayuppannassa dhammassa taṃ taṃ paccayabhedaṃ dassetvā paṭhamaṃ niddiṭṭhe hetū nigametvā dassento ti āha kammāyūhanakkhaṇe tayo kusalahetū nikantikkhaṇe dve akusalahetū paṭisandhikkhaṇe tayo abyākatahetūti evaṃ aṭṭha hetū tattha tayo kusalahetū dve akusalahetū ca idha paṭisandhikkhaṇe pavattiyā upanissayapaccayā honti tayo abyākatahetū yathāyogaṃ hetupaccayasahajātapaccayavasena paccayā honti sesavāresupi eseva nayo
arūpāvacarānaṃ pana rūpābhāvā nti vuttaṃ rūpamissakacuddasakopi ca parihīno tassa parihīnattā aṭṭhavīsati dhammāti vāro ca na labbhati
 idāni  vimokkhassa paccayabhūtaṃ tihetukapaṭisandhiṃ dassetvā teneva sambandhena duhetukapaṭisandhivisesañca dassetukāmo tiādimāha ti atītajātiyā idha paṭisandhijanakassa duhetukakusalakammassa vuttanayeneva javanakkhaṇe ti ñāṇavippayuttattā alobho kusalahetu adoso kusalahetu dve abyākatahetūpi alobhādosāyeva
ti paññindriyavajjāni saddhindriyādīni cattāri ti  paññindriyassa  amohahetussa ca parihīnattā dvādasa tesaṃ dvinnaṃyeva parihīnattā chabbīsati nti dvinnaṃ kusalahetūnaṃ dvinnaṃ akusalahetūnaṃ dvinnaṃ vipākahetūnanti evaṃ channaṃ hetūnaṃ rūpārūpāvacarā panettha ekantatihetukattā na gahitā sesaṃ paṭhamavāre vuttanayeneva veditabbaṃ imasmiṃ vāre duhetukapaṭisandhiyā duhetukakammasseva vuttattā tihetukakammena duhetukapaṭisandhi na hotīti vuttaṃ hoti tasmā yaṃ dhammasaṅgahaṭṭhakathāyaṃ  tipiṭakamahādhammarakkhitattheravāde tihetukakammena paṭisandhi tihetukāva hoti duhetukāhetukā na hoti duhetukakammena duhetukāhetukā hoti tihetukā na hotīti vuttaṃ taṃ imāya pāḷiyā sameti yaṃ pana tipiṭakacūḷanāgattherassa ca moravāpivāsimahādattattherassa ca vādesu tihetukakammena paṭisandhi tihetukāpi hoti duhetukāpi ahetukā na hoti duhetukakammena duhetukāpi hoti ahetukāpi tihetukā na hotīti vuttaṃ taṃ imāya pāḷiyā viruddhaṃ viya dissati imissā kathāya hetuadhikārattā ahetukapaṭisandhi na vuttāti

