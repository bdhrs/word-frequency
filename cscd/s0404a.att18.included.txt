

 catutthassa  paṭhame tiādīsu saṅghasuṭṭhutā nāma saṅghassa suṭṭhubhāvo suṭṭhu devāti āgataṭṭhāne viya suṭṭhu bhanteti  vacanasampaṭicchanabhāvo yo ca tathāgatassa vacanaṃ sampaṭicchati tassa taṃ dīgharattaṃ hitāya sukhāya saṃvattati tasmā saṅghassa suṭṭhu bhanteti vacanasampaṭicchanatthaṃ paññattaṃ asampaṭicchane ādīnavaṃ sampaṭicchane ānisaṃsaṃ dassetvā na balakkārena abhibhavitvāti etamatthaṃ āvikaronto āha  ti ti saṅghassa phāsubhāvāya sahajīvitāya sukhavihāratthāyāti attho
ti dummaṅkūnāma dussīlapuggalā ye maṅkutaṃ āpādiyamānāpi dukkhena āpajjanti vītikkamaṃ karontā vā katvā vā na lajjanti tesaṃ niggahatthāya te hi sikkhāpade asati kiṃ tumhehi diṭṭhaṃ kiṃ sutaṃ kiṃ amhehi kataṃ katamasmiṃ vatthusmiṃ katamaṃ āpattiṃ ropetvā amhe niggaṇhathāti saṅghaṃ viheṭheyyuṃ sikkhāpade pana sati te saṅgho sikkhāpadaṃ dassetvā saha dhammena niggahessati tena vuttaṃ  dummaṅkūnaṃ puggalānaṃ niggahāyāti
nti piyasīlānaṃ bhikkhūnaṃ phāsuvihāratthāya piyasīlā hi bhikkhū kattabbākattabbaṃ sāvajjānavajjaṃ velaṃ mariyādañca ajānantā sikkhāttayapāripūriyā ghaṭamānā kilamanti te pana sāvajjānavajjaṃ velaṃ mariyādañca  ñatvā sikkhāpāripūriyā ghaṭamānā na kilamanti tena tesaṃ sikkhāpadapaññāpanaṃ phāsuvihārāya saṃvattatiyeva yo vā dummaṅkūnaṃ puggalānaṃ niggaho sveva tesaṃ phāsuvihāro dussīlapuggale nissāya hi uposathappavāraṇā na tiṭṭhanti saṅghakammāni nappavattanti sāmaggī na hoti bhikkhū anekaggā uddesādīsu anuyuñjituṃ na sakkonti dussīlesu pana niggahitesu sabbopi ayaṃ upaddavo na hoti tato pesalā bhikkhū phāsu viharanti evaṃ pesalānaṃ bhikkhūnaṃ phāsuvihārāyāti ettha dvidhā attho veditabbo
ti diṭṭhadhammikā āsavā nāma asaṃvare ṭhitena tasmiṃyeva attabhāve pattabbā pāṇippahāradaṇḍappahārasatthappahārahatthacchedapādacchedaakittiayasavippaṭisārādayo dukkhaviseso tesaṃ saṃvarāya pidahanāya āgamanamaggathakanāyāti attho nti samparāyikā āsavā nāma asaṃvare ṭhitena katapāpakammamūlakā  samparāye narakādīsu pattabbā dukkhavisesā tesaṃ paṭighātatthāya vūpasamatthāya
nti sikkhāpadapaññattiyā hi sati sikkhāpadapaññattiṃ ñatvā vā yathāpaññattaṃ paṭipajjamāne bhikkhū disvā vā yepi appasannā paṇḍitamanussā te yāni vata loke  mahājanassa rajjanadussanamuyhanaṭṭhānāni tehi ime samaṇā ārakā viratā viharanti dukkaraṃ vata karontīti pasādaṃ āpajjanti vinayapiṭakapotthakaṃ disvā micchādiṭṭhikatavedibrāhmaṇā viya tena vuttaṃ  appasannānaṃ pasādāyāti
nti  yepi sāsane pasannā kulaputtā tepi sikkhāpadapaññattiṃ vā ñatvā yathāpaññattaṃ paṭipajjamāne bhikkhū vā disvā aho ayyā dukkaraṃ karonti ye yāvajīvaṃ ekabhattā vinayasaṃvaraṃ pālentīti bhiyyo bhiyyo pasīdanti tena vuttaṃ  pasannānaṃ bhiyyobhāvāyāti
ti tividho saddhammo pariyattisaddhammo paṭipattisaddhammo adhigamasaddhammoti tattha sakalampi buddhavacanaṃ pariyattisaddhammo nāma terasa dhutaguṇā cārittavārittasīlasamādhivipassanāti ayaṃ paṭipattisaddhammo nāma navalokuttaradhammo adhigamasaddhammo nāma so sabbopi yasmā sikkhāpadapaññattiyā sati bhikkhū sikkhāpadañca tassa vibhaṅgañca tadatthajotanatthaṃ aññañca buddhavacanaṃ pariyāpuṇanti yathāpaññattañca paṭipajjamānā paṭipattiṃ pūretvā paṭipattiyā adhigantabbaṃ lokuttaradhammaṃ adhigacchanti tasmā sikkhāpadapaññattiyā saddhammo ciraṭṭhitiko hoti tena vuttaṃ  saddhammaṭṭhitiyāti
ti sikkhāpadapaññattiyā sati saṃvaravinayo pahānavinayo samathavinayo paññattivinayoti catubbidho vinayo anuggahito hoti sūpatthambhito tena vuttaṃ  vinayānuggahāyāti

 dutiye ti pārājikāpattiṃ āpanno ti asukapuggalo pārājikaṃ āpanno nu kho noti  evaṃ kathā ārabhitvā aniṭṭhāpitā hoti esa nayo sabbattha

 tatiye ti sampattaadhikaraṇaṃ vūpasametuṃ saṅghato ubbāhitvā uddharitvā gahaṇatthāya ti vinayalakkhaṇe patiṭṭhito hoti ti na aññassa  vacanamatteneva attano laddhiṃ vissajjeti ti kāyabalenapi ñāṇabalenapi samannāgato nti jānāpetuṃ nti sampajānāpetuṃ nti olokāpetuṃ nti passāpetuṃ nti sañjātapasādaṃ kātuṃ nti vivādādhikaraṇādicatubbidhaṃ nti vivādamūlādikaṃ adhikaraṇakārakaṃ nti adhikaraṇānaṃ vūpasamaṃ nti sattavidhaadhikaraṇasamathaṃ

 catutthe nti ukkaṇṭhitabhāvaṃ nti vinetuṃ ti uttamasīle supi eseva nayo

 sattame ti kāraṇehi ti  parisaṃ ākaḍḍhanti vijaṭenti ekamantaṃ ussārenti ti ativiya ākaḍḍhanti yathā visaṃsaṭṭhā honti evaṃ karonti ti visuṃ saṅghakammāni karonti

 navame nti āyukappaṃ nirayamhi ṭhitikāraṇaṃ ti pāpaṃ paṭilabhati ti apāyagamanīyo ti niraye nibbattanako ti bhedarato ti yogehi khemato arahattato dhaṃsati vigacchati dasame ti aññamaññassa saṅgahānuggaho sesaṃ sabbattha uttānatthamevāti

