


 
 evaṃ  saddālaṅkāre paricchijja sampatyatthālaṅkāraṃ bodhayitumāha iccādi  yathāvuttehi pasādādīhi saddaguṇehi sahitā  kabbaracanaṃ alaṅkarīyati kantiṃ nīyati bandho etehi sarīramiva hārādīhīti alaṅkārā tehi atthālaṅkārehi jātyādilakkhaṇehi  saṃyuttā satī  patibbatādiguṇopetā  dhanena  ābharaṇena  yuttā  aṅganā viya yato  atisayaramaṇīyā siyā  tena kāraṇena ye atthālaṅkārā avasaraṃ pattā te  idāni  kathīyanti
 evaṃ saddālaṅkāravibhāgaṃ dassetvā idāni tannissayaṃyeva atthālaṅkārabandhamārabhanto ccādimāha  yathāvuttapasādādisaddaguṇayuttā  pajjagajjādipabhedā racanāvali  sabhāvavuttivaṅkavuttisaṅkhātena atthālaṅkārena saṃyuttā  patibbatādīhi guṇehi yuttā suvaṇṇarajatamaṇimuttādidhanehi gīveyyakaṭakanūpurādīhi ābharaṇehi ca yuttā aṅganāva  yato atisayena ramaṇīyā  tasmā  atthālaṅkārā  dāni vuccante alaṅkaronti bandhaṃ sarīraṃ vā etehīti ca atthassa alaṅkārāti ca tehi sahitāti ca guṇehi saha vattatīti ca bandhassa paddhatīti ca accantaṃ atisayena kantāti ca viggaho



 katippabhedā te iccāha sabhāvaiccādi sabhāvavutti vaṅkavuttīti imesaṃ  pabhedena  atthālaṅkārādvidvippakārā  tesu sabhāvavutti kīdisīti āha tiādi  tāsu  sabhāvavutti  padatthānaṃ jātiguṇakriyādabbasabhāvānaṃ  vicittā na dvekāva  avasarā vibhāvinī pakāsikā viññeyyā jātyādīnaṃ padatthānaṃ yathāsabhāvamanekappakāraṃ sammadeva vivarantī sabhāvaṃ padatthānaṃ vicittaṃ vadatīti sabhāvavutti nāmāti adhippāyo sāva jātiyā padatthasarūpassa tathātathāpaṭipādakattena vuttiyā  jātipi vuccati
 pasatthālaṅkārā  pabhedato ettakāti dassento ccādimāha  atthālaṅkārā sabhāvavaṅkavuttīnaṃ  pabhedato  dvippakārā honti  tāsudvīsu  sabhāvavutti  jātiguṇakriyādabbalakkhaṇānaṃ padatthānaṃ  anekappakārassa pakāsinī hoti ettha jātyādīnaṃ padatthānaṃ anekappakārasabhāvapakāsinī sabhāvavutti nāma esāva jāti guṇādicatubbidhapadatthānaṃ sarūpasaṅkhātajātiyā tehi ākārehi paṭipādanato upacārato jāti nāma hoti jātyādipadatthānaṃyeva yathāsabhāvaṃ hitvā vatthuparikappitaatisayopamārūpakādisarūpasaṅkhātaṃ vaṅkasabhāvaṃ pakāsentī vaṅkavutti nāma yabhāvo ca vaṅko cāti ca tesaṃ vuttīti ca alaṃkaronti etāhīti ca nānā anekā ca sā avatthā cāti ca vākyaṃ
yathā 





ti taṃ udāharati  vilāsena vihitāya  gamanena sattapadavītihārasaṅkhātena  sundaro  dasasu macalaṃ vilokanaṃ yassa so  tadahujāto mahābodhisatto  aggohamasmītiādikamuttamaṃ nibbhayavacanaṃ  vadanto  visesena ramaṇīyattaṃ patto ayaṃ sabhāvavutti evaṃ jātisabhāvavutyādayopi parikappanīyā
 idāni sabhāvavuttiyā udāharaṇaṃ āha ccādi  vilāsagamanena sattapadavītihārena sundaro  dasadisāsu acalaolokano  mahābodhisattaṅkuro  aggohamasmītiādinā abhītavacanaṃ  vadanto  asobhīti iha bodhisattasaṅkhātassa dabbassa līlāvikantidisāthiravilokanavaconicchāraṇasaṅkhatānaṃ avatthānaṃ pakāsitattā dabbasabhāvavuttīti ñātabbā esāyeva dabbagatagatyādivicitrasarūpaṃ alaṅkaraṇato alaṅkāro nāma dabbagatagatyādayo pana alaṃkiriyamānattā alaṃkiriyā nāma jātiguṇakriyāsabhāvavuttiyopi evameva daṭṭhabbā līlāya yuttā vikantīti ca tāya subhagoti ca disāsu thiraṃ vilokanaṃ yasseti ca bodhiyā paññāya sattoti ca soyeva aṅkuroti ca usabhassa bhāvoti ca vākyaṃ usabhassa bhāvasaṅkhātā akampanīyā ṭhiti āsabhaṃ nāma akampabhāvato tena samāpi vācā upacārato āsabhī nāma hoti



 dutiyamāha ccādinā  jātyādirūpassa padatthassa  yassaṃ avatthāyaṃ yādisaṃ rūpaṃ tassa aññathābhāvena tassa rūpassa tathetaṃ dabbāpanena  vacanaṃ  aññā vaṅkavutti nāma siyā kiṃ sā sākallena vattuṃ sakkāti āha iccādi  vaṅkavuttiyā  aparimitabhedakattā  kāraṇattā sakalabyattibyāpisāmaññarūpassa yato pare vicittālaṅkārā pasavanti  kathanaṃ hoti niravasesābhidhānassa kenāpyasakkuṇeyyattā
 idāni vaṅkavuttiṃ dasseti ccādinā  jātyādipadatthasambandhino tāsu tāsu avatthāsu yo sabhāvo vijjati tassa sabhāvassa  vijjamānākāraṃ hitvā vattuparikappitena atisayaupamārūpakādiaññapakārena  yaṃ kathanaṃ atthi  sabhāvavuttito aññā vaṅkavutti nāma siyā  vaṅkavuttiyā  appamāṇapakkhattā kathanena parisamāpetuṃ asakkuṇeyyattā nayato tassa anantapakkhassa pariggahaṇatthaṃ  kāraṇamattassa nidassanaṃ hoti vakkhamānabhedato ekamekampi attanā sadisaṃ anantabhedapariggahajānanatthaṃ pahotīti adhippāyo vatthūnaṃ sabhāvoti ca anantā vikappā yassa sabhāvasseti ca tassa bhāvoti ca bījassa upadassananti ca viggaho




















 yathoddesaṃ niddisitukāmo uddisati ccādi ti tassaṃ vaṅkavuttiyaṃ ete bhedā samuddiṭṭhāti iminā sambandho ti saṅkhepanayena vuttā atisayo upamā rūpakaṃ āvutti dīpakañca  samāsavutti parikappanā ca viseso ruḷhāhaṅkāro ca ti tadabhāve bandhassa chavasseva heyyattā vuttaṃ sileso tu  sabhāvavuttiṃ hitvā vatthusabhāvato aññathā yathā tathā parikappanarūpāsu atisayādīsu vuttīsu  kantiṃ poseti taṃ pūreti āvahatīti
 bhedavantānaṃ padatthānaṃ sabhāvakathanaṃ uddesakkamena pākaṭaṃ hotīti vattamānehi alaṅkārehi uddisanto ti gāthācatukkamāha tattha ti tissaṃ vaṅkavuttiyaṃ  evaṃ  pañcatiṃsa  saṅkhepena vuttāti etesaṃ pana padānaṃ attho niddese āvibhavissati iminā bhāvo ca sileso ca atippasatthoti dīpeti  bhāvālaṅkāro  bandhassa pāṇabhūtoti vuccate  bhāvarahitassa bandhassa chavasarīrassa viya anupādeyyattā  silesālaṅkāro pana  atisayopamādivaṅkavuttīsu mukkaṃsabhūtaṃ  sobhaṃ  pūreti






 tatthātisayavuttīnaṃ tāva niddisanto āha iccādi  vatthugatassātimattassa pakāsikāyāti anuvaditvā sā atisayavutti siyāti vidhīyate atisayassa vatthuno ukkaṃsassa paṭipādikā vutti  sā ca duvidhāti āha iccādi lokaṃ lokappatītiṃ atikkanto visayo gocaro yassā sā  ca loke bhavā lokaṭhitimanatikkantattāti  cāti atisayavutti  dvippakārā bhavati
 idāni uddesakkamena atisayavuttiṃ dasseti ccādinā  jātyādipadatthagataadhikavisesassa  vutti pakāsikā sā atisayavutti nāma siyā  atisayavutti  ca jātyādipadatthānaṃ yathāsabhāvasaṅkhatalokaṭhityātikkantavisayattā lokātikkanta visayāti ca  ca yathāvuttalokamanatikkamma pavattanato lokiyāti cevaṃ  dvippakārā honti vadatīti vutti atisayassa vuttīti ca lokaṃ atikkanto visayo etissāti ca loke bhavāti ca viggaho visesassa pakāsikāti pasiddhaguṇānuvādena  sā atisayavutti siyāti apasiddhaṃ atisayavuttividhānaṃ karoti yathā yo kuṇḍalī so devadattoti anuvādakaanuvādanīyabhedo uparipyevameva daṭṭhabbo





 ayaṃ dvippakārā atisayavutti sabhāvavutyādīhi bhinnāti ce āha iccādi  yato padatthassa vicittaṃ sarūpaṃ vadatīti vicittasarūpapaṭipādikā sabhāvavuttipi alaṅkāro alaṅkāriyaṃ tu vatthumattaṃ tato sabhāvavutyādayo  visesā  lokiyātisayassa bhedā yathā sarīre yaṃ sahajaṃ sundarattaṃ tassa posakāpi muttāvalippabhuti alaṅkāroti vuccati evaṃ bandhepyalaṅkāriyavatthunimittaṃ dhammattaṃ yāya ukkaṃsīyati sā ukkaṃsoti vuccati sā ca vutti saddena vuccate sā pana atisayavuttiyeva tenevāha ti yato evaṃ tato lokātikkantavisayā ca visuṃ dassanīyāti āha tiādi saddo bhede  idāni pana lokātikkantagocarā paṭipādīyateti sambandho
 idāni esā dvippakārāpi atisayavuttisabhāvavutyādīhi anaññāti dassetuṃ ccādimāha  jātiguṇādipadatthagatavicittasarūpassa pakāsanato nissayavohārena jātyādayoti niddiṭṭhā jātisabhāvavuttiguṇasabhāvavutyādayo  visesā  lokiyātisayavuttiyāyeva  avayavā tattha lokiyātisayavutti nāma jātisabhāvavuttiguṇasabhāvavutyādayoyevāti esāyeva vicitrarūpapaṭipādikā ukkaṃsāti ca vuccati evaṃ lokiyātisayavuttiyā līlāvikantisubhagoti udāharaṇassa gamyamānattā vakkhamānaṃ paṭijānāti ccādinā  idāni pana  atisayavutti  udāharaṇato nipphādīyati loke bhavoti ca tassa atisayo ādhikkamiti ca vākyaṃ





 tamudāharati ccādinā jina te  sarīrasobhāyo  janā  attano nayanadvandasaṅkhātena añjalipuṭena pivanti  janānaṃ  pipāsaṃ lobhameva vā harati anupatati   samāno tvaṃ  nivattituṃ  kasmā asamatthosi taṇhāharā nāma taṇhameva nudanti atra hanantāmapiha sampanudati lokaṭhitiṃ atikkamma dehakantiyā bahuttanadhammo vutto
 idāni paṭiññātānusārena paṭipādeti ccādinā bho  tuyhaṃ  sarīrasobhāyo  janā  nettasaṅkhātena hatthapuṭena pivanti  sādhujanānaṃ  pipāsaṃ lobhameva  vā  tvaṃ sabbesaṃ taṇhāvināsakopi  nivāretuṃ  kasmā asamatthosīti ettha pivanaṃ nāma pipāsaṃ vinetīti lokasabhāvo taṇhaṃ hantuṃ nālamiti lokasabhāvamatikkantattho kantīnaṃ adhikapiyatā atisayadhammo tassa vutti pana taṇhaṃ hantuṃ nālamiti lokātikkantaatthaṃ visayaṃ katvā pavatto hoti sā pana kathetumicchitaṃ kantīnaṃ adhikapiyataṃ taṇhāhanane asamatthaṃ vatvā dīpetīti vaṅkavutti nāma vuccamānānaṃ upamārūpakādīnampi vaṅkavuttitā icchitatthassa pakārantarena pakāsanatoyeva yathā nāma sarīrasahajaṃ pīnattādisundarattaṃ uddīpanākārena ṭhitā kaṭakauṇhīsahārādayo alaṅkārā nāma bhavanti evaṃ bandhasarīrasaṅkhāte alaṅkaraṇīyavatthumhi vijjamānaatipiyatādimeva uddīpetvā alaṅkurumānā taṇhāharosi tvaṃ esaṃ kantī pivantānaṃ taṇhaṃ hantuṃ nālamiti vācābhaṅgī alaṅkāro nāma alaṅkāriyaṃ nāma alaṅkātabbakantipiyatāya bahuttanti uttaripi alaṅkāraalaṅkāriyavibhāgo ca anurūpato yojanakkamo ca evameva daṭṭhabbo dehe kantīti ca añjalīyeva puṭoti ca nettāniyeva añjalipuṭoti ca taṇhaṃ haratīti ca viggaho



 upamaṃ niddisati ccādinā upamīyate anenāti upamānaṃ padumādikavatthu padumādiko tu saddo upamānavācako upamīyatīti upameyyaṃ mukhādikavatthu mukhādiko saddo tu upameyyavācako tesaṃ upamānopameyyānaṃ padumādimukhādivatthūnañca nti samāno dhammo kantimantatā yassa so sadhammo tassa bhāvo sadhammasaddassa pavattinimittasamānena dhammena saha sambandho  upamānopameyyapatiṭṭhitaṃ upamā siyā upamīyati yathāvutto sambandhoti katvā sā panālaṅkāriyassa dhammassātisayapaṭipādanappakāro katividhā sāti āha iccādi saddo ca attho ca tehi gammā patīyamānā  padasamudāyo tassa attho visayo gocaro yassā ti ca  upamā  saddagammaatthagammavākyatthavisayāti tidhā hoti
 idāni upamālaṅkāraṃ niddisati ccādinā  candanīluppaladalābhādīnaṃ ānananayanādīnañca padatthānaṃ  kantimantatāpīnatāditulyadhammasambandho upamā nāma siyā  alaṅkaraṇīyavatthuno ādhikkapaṭipādanappakārā upamā  saddagammā ca atthagammā ca vākyatthavisayā ca  evaṃ  tippakārā hoti ettha upamānopameyyabhūtānaṃ candānanādipadatthānaṃ sadhammasaṅkhato aññamaññatulyakantimantatāpīnatādidhammayogo padatthānaṃ upamatthassa patiṭṭhitattā upaṭṭhānatāya upamā nāma hoti tannissayacandādayo pana nissitavohārena upamā nāma hoti upamānabhūtacandādiatthapaṭipādako disaddopi tadatthena upamā nāma hoti upameyyupameyyanissayatappaṭipādakānampi upameyyabhāvo evameva daṭṭhabbo upamīyate anenāti upamānanti katvā candādi upamānaṃ vuccati upamīyatīti upameyyaṃ ānanādi upamānañca upameyyañcāti ca samāno ca so dhammo ceti ca tassa bhāvoti ca saddo ca attho cāti ca tehi gammāti ca vākyassa atthoti ca so visayo yassā upamāyāti ca vākyaṃ



 tattha  saddagammāpi tidhā siyāti dassetumāha iccādi samāso ca paccayo ca ivādi ca te saddā nāma saddena samāsādayo vattumadhippetāti attho  samāsādīnaṃ vasā saddagammā tidhā hoti samāsasaddagammā paccayasaddagammā ivādisaddagammāti  samāsasaddena gammā upamā vuccatīti seso udāharati ti candimā viya ruciramānanaṃ mukhaṃ yassa so  ettha ca candimaṃ upamānaṃ ānanaṃ upameyyaṃ rucirattaṃ dhammo candimānanānaṃ samānadhammasambandhijotako saddo tesu sādhāraṇadhammavācakassa saddassa copamājotakassāppayogo samāseneva vuttattā ettha pana saddo saddena upamānavācakena sambandhamupagato candagatameva sadisattaṃ vadati mukhagataṃ pana sāmatthiyā padīyate evamīdisaṃ daṭṭhabbaṃ
 tesu yathāvuttesu saddagammassa tividhattaṃ dassetuṃ āha ccādi  samāso āyādipaccayā ivādayo ca saddā nāma  samāsādīnaṃ  bhedena  samāsasaddagammā paccayasaddagammā ivādisaddagammāti tividhā hoti  samāsasaddena gammopamā vuccati ti  sammāsambuddho  candasamānamanoharamukhamaṇḍalena yutto hoti samāso ca paccayo ca ivaiti idaṃ ādi yesaṃ vādīnanti ca saddena gammāti ca munīnaṃ indoti ca candimā viya ruciraṃ ānanaṃ mukhaṃ yasseti ca viggaho ettha candimāti upamānaṃ ānananti upameyyaṃ rucirattaṃ upamānopameyyānaṃ sādhāraṇadhammo viyāti saddo candānanānaṃ dvinnaṃ ānanagatarucirattaṃ cande ca candagatarucirattaṃ ānane ca atthīti samānadhammasambandhaṃ  joteti iha sādhāraṇadhammavācakassa saddassa tulyadhammasaṅkhātopamājotakassa saddassa ca appayogo tesaṃ atthānaṃ samāsena vuttattā ettha upamānavācakena saddena yutto  saddo candagatasadisattaṃ joteti mukhagatasadisattaṃ pana sāmatthiyā patīyate tathā hi mukhaṃ candasamānamāgacchantaṃ candassa mukhasadisattaṃ vinā na bhavatīti aññathānupapatti sāmatthiyanti



 idāni paccayasaddagammaṃ dasseti ccādinā ti paccayādayo  paccayasaddā nāma  paccayasaddehi gammā upamā vuccati udāharati miccādi paṅkajamiva ruciramācarati  etthāpi paṅkajamupamānaṃ ācaraṇakriyāya kattubhūtaṃ ānanamupameyyaṃ rucirattaṃ sadhammo paṅkajānanānaṃ samānadhammasambandhajotako saddo tattha saddānaṃ pubbe viyāppayogo paccayena vuttattāti sabbattha viññeyyaṃ evamuparipi
 idāni paccayasaddagammopamaṃ nidasseti ccādinā  āya īya kaitiādayo  paccayasaddā nāma  paccayasaddehi gammopamā vuccati ti  mukhaṃ  padumamiva ruciraṃ ācarati  sabbaññuno nettayugaḷaṃ  nīluppalapattamiva ruciramācarati āyo ādi yesaṃ īyādīnanti ca paṅkajamiva ruciramācarati pavattatīti ca munindassa nayanadvandamiti ca nīluppalassa dalamiti ca tamiva ruciramācaratīti ca vākyaṃ ettha paṅkajamiti ca nīluppalamiti ca upamānaṃ ācaraṇakriyāya kattubhūtaṃ vadanaṃ  nayanadvandañca upameyyaṃ rucirattaṃ upamānopameyyānaṃ sadhammo upamānopameyyānaṃ samānadhammajotako saddo tesaṃ atthānaṃ paccayena vuttattā tesamappayogo evarūpesu aññesupi evameva veditabbo


















 ivādayo nāma imeti sambandho ivo ca vā ca tulyo ca samāno ca nibho ca sannibho cāti dvande  saddamapekkhiya pulliṅgatā evamuparipi yathāyogaṃ sadhammādīti saddena sādhāraṇasacchāyādīnaṃ pariggaho jayaticcādīsu kammaṃ
 184 ivādisaddagammopamādhikāre paṭhamaṃ tāva ivādayo nāma eteti dasseti ccādinā ti padassa chaṭṭhamagāthāya ti iminā sambandho ti saddaṃ yujjanaṭṭhāne yojetvā tiādayo yojetabbā sadhammādītisaddena sādhāraṇasacchāyādayo gahitā ti padacchedo  dvepaññāsa ivādayo nāma jayati akkosati hasatiiccādikaṃ taṃtaṃkriyāpadasaṅkhataanukāriyānaṃ anukaraṇanti katvā dvandoyeva sandhisamāsā addhassāti  vuttattā sandhisamāsānaṃ gāthaddhassa vinā ubhayaddhamajjhe alabbhanato padato pubbeyeva samāso kātabbo no ce asamāsoti gahetabbo miccādikampi vākyānukaraṇanti katvā tattha samāso vākye kevalapadānīti vā gahetabbo imesaṃ sabbesampi  saddapariyāyattā sadisatthāti sabbattha bhāvattho avayavattho pana pākaṭoyeva



 ivādīnaṃ viniyogavisayaṃ dassetvā upamābhedaṃ dassetuṃ paṭijānāti iccādi ti iminā apariyantattamesaṃ  dasseti tathā ca vakkhati pariyanto vikappānantiādi  udāharīyanti
 idāni ivādisaddagammopamaṃ dassetuṃ paṭijānāti ccādinā upamānopameyyānaṃ  samānadhammasambandho  pakāsakehi  ivādīhi saddehi jānitabbā keci upamābhedā apariyantattā  dāni laddhāvasare  udāharaṇamattena paṭipādīyanti



ccādi  munindassa vadanaṃ  accantaramaṇīyaṃ kimiva  pabujjhamānapadumaṃviya  ayamevaṃvidhā dhammopamā nāma hoti kasmā  ānanapadumānaṃ samānassa dhammassa guṇassa sundarassa lakkhaṇassa nidassanā sundarattanti paṭipādanato
 udāharaṇamāha ccādinā  bhagavato mukhaṃ  bujjhamānapaṅkajamiva atisundaraṃ hoti  īdisā upamā  atisundaramiti samānaguṇadassanena  nāma hoti padumānanānaṃ sādhāraṇaguṇassa pakāsanato atisundaramiti tulyadhammo nāma hoti ettha padumagatatulyadhammasambandhasaṅkhātāya upamāya saddena jotiyamānattepi atisundaranti vuttattā yathāvuttopamāya dhammena yuttattā dhammopamā nāma hotīti adhippāyo



iccādi  sammāsambuddhassa mukhaṃ  padumena  samānaṃ  ayaṃ dhammahīnopamā nāma sundarasaṅkhātassa guṇassa aniddiṭṭhattā sā tu atthavasā gamyate kathamaññathā yujjatīti ettha pana saddo upameyyassa mukhassa visesananti mukhagatameva sadisattaṃ vadati ambhojagataṃ tu sāmatthiyā gamyate evamīdisaṃ ñeyyaṃ ccādi munīti gamyate sutattā bho muni tava  mukhena ambujaṃ tulyanti ayaṃ viparītopamā dhammahīnattepi pasiddhivipariyayenābhihitattā tannāmeneva vuttā evamuparipi
ccādi mukhambhojasadisaṃ muninotyayaṃ upamā  tulyadhammapakāsakadisaddahīnattā dhammahīnā nāma vācakābhāve tulyadhammo kathaṃ patīyatīti ce munino  vadanaṃ  padumasadisamiti ettha mukhassa ambhojasamānattaṃ mukhambhojānaṃ sādhāraṇadhamme asati  kathaṃ bhavatīti aññathānupapattilakkhaṇasāmatthiyāti pariyāyo saddo mukhassa visesanaṃ yasmā hoti tasmā mukhagatasadisattaṃ vadati ambhojagatasadisattaṃ pana sāmatthiyā eva viññāyate he muni  tuyhaṃ ānanena ambhojaṃ  samānanti ayaṃ viparītopamā ambujena ānanaṃ tulyanti lokappasiddhiyā vipariyayena ānanena ambujaṃ tulyanti vuttattā dhammahīnatte satipi viparītopamā nāma hoti sutānumitesu sutasambandho balavāti  vuttattā ettha munīti avijjamānepi pubbaddhe muninoti sutattā labbhamāno tavāti saddasannidhānena āmantanattho viññāyati ettha pariyāyo saddo ambujavisesanabhūto ambujagatasadisattaṃ vadati ānanagatasadisattañca ambujānanānaṃ sādhāraṇadhammo ca sāmatthiyā ñāyaticcādikaṃ vuttanayena ñātabbaṃ uparipi pākaṭaṭṭhānaṃ yathārahaṃ yojetabbaṃ



iccādi ti aññamaññassa mukhassa ambhojassa ca aññamaññena taṃdvayena upamānato
ccādi ambhojaṃ tavānanamiva te mukhaṃ ambhojamivāti ayamupamā  aññamaññassa upamānattā aññamaññopamā nāma hoti aññamaññassa upamāti ca aññamaññassa upamānanti ca viggaho viggahadvayepi pubbavibhattilopo sabbādīnaṃ byatihāralakkhaṇena uttaravibhattilopo samāsalakkhaṇena aññatthassa apekkhāsiddhattā  mukhāpekkhāya aññaṃ ambhojañca ambhojāpekkhāya aññaṃ mukhañca kamena upameyyā nāma ambhojāpekkhāya aññaṃ mukhañca mukhāpekkhāya aññaṃ ambhojañca upamānaṃ nāma





ccādi locanāni ca bhamuyo ca tāsaṃ vibbhamo yasmiṃ taṃ tādisamambhojaṃ  kimapi yadi bhave mīdisamambhojaṃ tava  vadanakantiṃ dhāretuṃ nisijjhate kiṃ nvacchariyamīdisanti abbhutatthavibhāvanena vadanamambujenopamīyatīti ayamabbhutopamā ñātabbāti
ccādi  locanabhamūnaṃ līlāvantaṃ  kiñci acchariyaṃ padumaṃ  ce siyā mambhojaṃ tava  vadanakantiṃ dhāretuṃ samattho hoti  īdisī upamā  abbhutadhammapakāsakattā abbhutopamā nāma ettha avijjamānopi vijjamānattena parikappito padumagato locanabbhamuvibbhamasambandho ambhojavisesanena locanabbhamuvibbhamanti iminā jotito tasmā ambhojaṃ locanabbhamuvibbhamasambandhasaṅkhataupamāya jotakattā nissitavohārena upamā mukhaṃ upameyyanti mukhagato locanabbhamuvibbhamasambandho yadi mukhe na bhaveyya tādisaṃ mukhasobhaṃ dhāretuṃ kathaṃ samatthoti sāmatthiyā ñāyati locanabbhamuvibbhamasaṅkhātasādhāraṇadhammo pana locanāni ca bhamuyo ceti ca tāsaṃ vibbhamo yasminti ca viggahe nipphannena  bhinnādhikaraṇaaññapadatthasamāsena guṇībhūtassapi gahitattā viññāyati 



ccādi tava mukhaṃ ambhojamiva candassa  paccanīkaṃ mukhaṃ taṃsamānakantittā ambujañca tadudaye saṅkocabhajanato  kantiyuttaṃ mukhamambujañca sugandho assa atthīti  ca dvayamapīti evaṃ silesapariggahena mukhambujānaṃ upamāyogato  yathāvuttā silesopamā matā
ccādi tava mukhaṃ ambhojamiva  candassa viruddhaṃ hoti tulyattā padumaṃ pana candodayena attano saṅkocanattā tassa viruddhaṃ hoti  ca anaññasādhāraṇamukhagatakantisambandhayuttañca hoti padumaṃ pana padumagatakantisambandhinā yuttaṃ hoti  ca catujjātisugandhavahanato  sugandhi ca hoti ambujaṃ pana padumasugandheneva yuttaṃ hoti  īdisī upamā  ekapadātihitaubhayatthalakkhaṇena silesavasena vuttattā silesopamā nāma hoti sisirā sītalā aṃsu kanti asseti ca tassa virujjhati sīleneti ca paccayasāmatthiyavasena dvinnaṃ dvinnaṃ atthānaṃ labbhanato silissati aparopi attho ettha alaṅkāreti ca silesavasena vuttā upamāti ca viggaho ettha sugandho ca sotasambandho ca sisiraṃsuvirodhittañceti ime upamānopameyyānamambujamukhānaṃ tulyadhammo tesu ambujagatatulyadhammasambandho sadhammattā upamā nāma hoti sā ambujasambandhinā saddena jotitā  mukhagatatulyadhammo pana assatthitassīlatthe katapaccaye satipi sāmatthiyāyeva gamyate



iccādi ayamuyyānamālā  itthī viya kathaṃ  bālā tāva sahālakena kesasannivesavisesena vattate sālakamānanaṃ tena sobhate  uyyānamālāpi sālānaṃ rukkhavisesānaṃ kānanena gahanena sobhate evarūpā  tādisī santānopamā ākhyāyate kasmā silesopamattasabhāvepi  sadisena  sālakānanasobhinītvevaṃvidhena saddasantānena visesabhūtena  pakāsiyattā tassāiti gamyate ti nidassane
ccādi  tulyasutiyā acchinnasambandhavacanamālāya vuccamānattā  upamā santānopamā nāma hoti silesatte satipi katasamāsehi padasantānehi vuccamānattā santānopamā nāma hotīti adhippāyo ti udāharati  esā uyyānapanti  alakasaṅkhātakesasannivesasahitena mukhena sobhamānā  aṅganā iva  sālavanehi sobhamānā hoti upamānopameyyānaṃ samānaṃ rūpaṃ yesanti ca sarūpā ca te saddā ceti ca tehi vāccā upamāti ca tassā bhāvoti ca santānena yuttā upamāti ca uyyānānaṃ mālāti ca saha alakena vattamānanti ca tañca taṃ ānanañcāti ca tena sobhati sīlenāti ca sālānaṃ kānananti ca tena sobhati sīlenāti ca vākyaṃ



iccādi cando  khayo accayo yasseti padumaṃ  bahūni rajāni parāgāvayavā yasminti  evaṃbhūtehi candapadumehi kantiādinā  sadisampi santaṃ tava mukhaṃ  paramukkaṃsavantaṃ saddassa ca rajassa ca dosepi vattanato saddacchalena khayassa dosarūpassa bahurajattassa ca tatthābhāvatoti  evarūpā ayaṃ nindopamā matā ninditena candādinā khayassopamitattā
ccādi  pāṭipadato paṭṭhāya dine dine ekamekāya kalāya sūriyassa āsannahetu khīyanasabhāvayutto hoti  bahureṇusamannāgataṃ hoti  candapadumehi  kantisugandhādīhi sadisampi  tavānanaṃ saddehi dosassāpi vāccattā saddacchalehi gamyamānassa tādisassa dosassa mukhe avijjamānattā adhikukkaṃsaguṇavantaṃ hoti  īdisī  upamā nindopamā ninditā candapadumānaṃ mukhassa upamitāti nindopamā nāma hoti mukhavisesanena saddapariyāyena saddena mukhagatasadhammo jotito hoti upamāsaṅkhatacandapadumagatasadhammopi dvīsu tulyadhammopi sāmatthiyā gamyate saddo cettha vattabbantarasamuccaye samukkaṃsoti vattabbantaro



iccādi jina te mukhena  sīto akusalo ca kalaṅko migalañchanalakkhaṇo doso  assa atthīti  saddacchalena dosakathanaṃ tādiso  cando  vivadituṃ asamattho mukhantu visadaṃ alaṅkatañceti kathamanenāyaṃ sadisoti nisedhadvārena sadhammatāva gammate ayaṃ paṭisedhopamā siyā
ccādi he  tuyhaṃ mukhena  vivadituṃ  sītalo avisado  sasalakkhaṇo vā sadoso vā  cando asamattho hotīti  edisī upamā paṭisedhopamā nāma kalaṅko assa atthīti vākyaṃ ettha visadena kalaṅkarahitena mukhena sītalo avisado sadoso cando samāno bhavitumasamatthoti evaṃ paṭisedhadvayena indamukhasaṅkhātānaṃ upamānopameyyānaṃ tulyadhammasambandhassa pakāsitattā satipi nindopamābhāve paṭisedhopamā nāma hotīti adhippāyo paṭigajjitunti idaṃ candassa visesanattā candagatasadhammaṃ joteti



miccādi candassa aravindassa ca  padaviṃ atikkamma avatthariya tesamavakaṃsato  tava mukhaṃ attano sarūpeneva samaṃ jātamiti evarūpā asādhāraṇatābhidhānena sadisattapatītiyā asādhāraṇopameti nigadyate
miccādi he muni tava mukhaṃ  lokapūjitānaṃ sasiambujānaṃ  padaviṃ avatthaṃ vā atikkamma attano atulyattena attanā eva samānattavatthuno abhāvā samaṃ jātaṃ  īdisā upamā  atulyadhammabhāvassa pakāsanato asādhāraṇopamā nāma hoti iha upamābhūtānaṃ candāravindānaṃ mukhassa hīnabhāvapaṭipādanadvārena candāravindehi mukhaṃ tulyanti paññāpanato candāravindā asādhāraṇopamā nāma hoti saddo mukhagatassa sādhāraṇadhammaṃ joteti sesaṃ suviññeyyaṃ



iccādi  ekaṭṭhāne rāsibhūto sabbesamambhojānaṃ pabhāsārova tavānanaṃ vibhātīti evaṃbhūtā ayaṃ abhūtopamā hoti
miccādi  ṭhāne rāsibhūto  sakalapadumānaṃ uttamakantipuñjo viya tavānanaṃ  visesena pabhāti  īdisī upamā  avijjamānavatthuno upamitattā abhūtopamā nāma hoti arāsi rāsibhūtoti viggaho ettha yojanāvibhūto tādisapabhāsārābhāvato avijjamānatthena parikappito



 atthagammopamaṃ dasseti iccādi  tupamā  kismiñci ṭhāne samāsādisaddānaṃ yogaṃ vinā api saddānaṃ payogavisesādigāḷhena aññathānupapattilakkhaṇena sāmatthiyena patīyate
 tividhaṃ saddagammopamaṃ dassetvā idāni atthagammopamaṃ dasseti tyādinā  atthagammopamā  pana  ṭhāne samāsapaccayevādisaddayogaṃ  tesaṃ saddānaṃ sambandhaṃ hitvāpi  sambandhe payuttāvasesasaddānaṃ atthasattiyā patīyate saddānaṃ sāmatthiyanti viggaho



 udāharati ccādinā na bhiṅgā ete kiñcarahi cakkhūnimāni nambujametaṃ kintu mukhamevidanti evarūpā sā sarūpopamā matā bhiṅgādīnamaviparītasarūpassa dīpanato tenāha tyādi  bhiṅgacakkhūnaṃ ambujamukhānañca pariphuṭena  cañcalattakantyādilakkhaṇena tenevābhedasaṅkāpubbameva vivecitaṃ aññatra cakkhādīsu yaṃ bhiṅgādiññāṇamuppannaṃ tassa paccakkhānato upamājotakānamivādīnamabhāvepi bhiṅgalocanādīnaṃ sadisattaṃ patīyate sāmatthiyato evamuparipi yathāyogaṃ
 idāni udāharaṇamāharati ccādinā imāni  bhamarā na bhavanti kiñcarahi cakkhūni ambujaṃ na idaṃ padumaṃ na hoti kintu mukhamevāti īdisī sā upamā  supākaṭena bhiṅgalocanānaṃ ambujamukhānañca tulyabhāvena sarūpopamā nāma hoti ettha samāsapaccayaivādisaddapayogābhāvepi bhiṅgānemāni cakkhūniccādinā cakkhumukhesu bhiṅgaambujanti viparītapavattabuddhiṃ paṭisedhetvā cakkhumukhavidhānato cañcalattakantimattādīsu subyattaṃ tulyattaṃ vinā cakkhumukhesu bhiṅgambujabuddhiṃ kīdisamuppajjatīti aññathānupapattilakkhaṇasāmatthiyā upamānabhūtānaṃ bhiṅgambujānaṃ upameyyabhūtānaṃ cakkhumukhānañca sadisattaṃ ñāyati suṭṭhu byattaṃ pākaṭanti ca tañca taṃ sadisattañcāti ca samānaṃ rūpaṃ sabhāvo yassā upamāyāti ca sā ca sā upamā cāti ca vākyaṃ



ccādi  canda  munino  vadanajuti  nāññatrāti evarūpā  atthapasaṃsanena miti paṭisedho kimiti  yasmā kāraṇā sā mukhasobhā ambujepi na kevalamindumhi  no natthīti asatopi tathā vikatthanassa parikappanato vadanamindunopamīyatīti evarūpā ayaṃ parikappopamā
ccādi he indu  imassa lokasāmino  vadanakanti ekake mayi eva īdisī vikatthanā attasilāghena  nippayojanaṃ kasmāti ce yato  mukhasobhā ambujepi atthi tasmāti  īdisā ayaṃ upamā parikappopamā nāma hoti ti aniyamaniddiṭṭhakāraṇaṃ pana ambujepi sā atthīti dassiyamānaṃ padumepi tassa atthittameva parikappanāya vuttā upamāti viggaho idha candassa avijjamānavikatthanassa vijjamānattena parikappanato sadhammajotakasaddantare asatipi upamānabhūtainduno ca upameyyabhūtamukhassa ca sadisattaṃ imesaṃ dvinnaṃ sadisattaṃ vinā vattuno tādisakappanā kathaṃ hotīti imāya atthasattiyā gamyate





iccādi anto bhantā alī bhamarā yasmiṃ tamīdisamambujaṃ kiṃ vā lolāni capalāni nayanāni yasmiṃ tādisaṃ vā jina tavedaṃ mukhaṃ kinti mama cittaṃ  dolevācarati evaṃ pakkhadvayapariggahena saṃsayatīti attho mīdisī saṃsayavesena ambujamukhānamopamāvagamā saṃsayopamā
ccādi  abbhantare bhamamānabhamaravantaṃ ambujaṃ kiṃ vā tuyhaṃ  cañcalanettaṃ mukhaṃ kiṃ vāti mama cittaṃ  ubhayasambhamajananato dolā viya hoti  evarūpā upamā  dvinnaṃ sadisattassa saṃsayena pakāsitattā saṃsayopamā nāma hoti anto bhantā alī yasminti ca lolāni nayanāni yasminti ca dolā viya ācaratīti ca saṃsayena vuttā upamāti ca viggaho ihāpi sadhammapakāsake saddantare asatipi yathāvuttavisesanadvayena visiṭṭhānaṃ dvinnaṃ ambujamukhānaṃ saṃsayanimitte tulyatte asati kathaṃ saṃsayo uppajjatīti iminā sāmatthiyeneva tulyadhammasambandho gamyate





iccādi micchitaṃ sambuddhādikaṃ upadassetvā  tena vatthunā kenaci ākārena sadisassa aññassa vatthuno abhidhānato  tesaṃ dvinnaṃ sadisattassa  avasāyassa  vijjamānattena pativatthūpamā vuccate pativatthunā tathāvidhenādhigatassa vatthuno tulyatā paṭipāditā tyudāharati
ccādi micchitaṃ jinādikiñcipadatthaṃ  paṭhamaṃ nidassetvā  paṭipādanīyaatthena saha  kiñci ākārena sadisabhāvassa kassaci vatthuno  kathanato  sadisatāsambandhino parijānanassa vijjamānattā  vatthuno upaṭṭhitassa jinādipadatthassa tulyatthapakāsanato nāmena pativatthūpamā nāma samāno dhammo yassa vā pārijātādino iti ca samānānaṃ tulyānaṃ upamānopameyyānaṃ bhāvoti ca sāmyassa patīti ca sāmyappatītiyā sabbhāvoti ca pativatthunā vuttā upamāti ca vākyaṃ ti udāharati





ccādi jāyamānesu janesu majjhe ekopi jano guṇavā  sammāsambuddhasamāno na vijjatītyekaṃ tāva vatthu upadassitaṃ  iccādi pativatthūpamadassanaṃ tyanumatiyaṃ  dibbarukkhavisesassa  samāno pādapo nattheva pārijātoyeva rukkhajātīsu uttamo tathā jino janesūti
ccādi jāyamānesu janesu ekopi  sambuddhasadiso natthi  rukkhassa  tena samo dutiyo  rukkho natthi eva nanu ti anuññāyaṃ tena sabbaññuno aññena atulyabhāvaṃ anujānāti iha pārijātarukkhassa aññehi rukkhehi uttamattañca buddhassa aññesu sattesu uttamattañcāti idaṃ dvayaṃ upamānopameyyabhūtānaṃ dvinnaṃ vatthūnaṃ sāmyaṃ nāma etaṃ sāmyaṃ vuttatthassa samatthanavasena pativatthubhūtapārijātassa rukkhehi asamānattakathaneneva jotitaṃ hoti





 vākyatthavisayopamaṃ dasseti ccādinā  kriyākārakasambandhaviseso teneva na padatthamattena  vuttalakkhaṇo  vattumicchito koci yadi  sadiso kathyate sā vākyatthopamā dvidhā bhijjate kathaṃ yuttā ca viyuttā ca  atthaniddesoyaṃ yuttaviyuttā upamā tassā bhāvā kāraṇā dvidhāti adhikataṃ
 idāni vākyatthavisayopamaṃ dasseti ccādinā  kriyākārakasambandhavisesasaṅkhatasamudāyabhūtena vākyatthena  vattumicchito yo koci  vuttalakkhaṇo yadi  sadisabhāvena kathīyate  upamā  nāma hoti yuttaviyuttavasena  dvippakārā ettha ivāti dīnamatthassa gahitattā saddopi tappariyāyasaddāpi gayhante






 udāharati iccādi saṃklesehi dasavidhehi  santāpaṃ anuppattānaṃ janānaṃ ayaṃ  sammāsambuddho  katakiccattā sammāsambodhādhigamena loke pātubhūto ekaṃ tāva vākyamupameyyabhūtaṃ kimivetyāha ccādi ghammasantāpena tattānaṃ janānaṃ  gimhānasamaye  megho viyāti dutiyavākyamupamānabhūtamityayamivayuttā vākyatthopamā ettha pubbuttaravākyatthānaṃ visesyavisesanabhāvo ekavākyatthattāva veditabbo evamuparipi
 udāharati ccādinā  eso jitapañcamāro satthā  anekappakāra kilesasantāpatattānaṃ janānaṃ  katakicco hutvā sabbaññutaññāṇādhigamena loke upaṭṭhito kena santattassa kassaci kimiveti ce ghammasantāpatattānaṃ janānaṃ  gimhasamaye  megho iva iha uttaravākyattho bhedakattā visesanaṃ hoti pubbavākyattho pana bhedyattā visesyo hoti evaṃ vākyabhede satipi vākyattho ekoveti daṭṭhabbo evamuttaratrāpi uttaravākye ivasaddo tasmiṃyeva guṇaguṇīpadatthānaṃ sadisattaṃ dīpeti pubbavākye guṇaguṇīnaṃ sadisattaṃ pana uttaravākyatthassa pubbavākyena samānattaṃ vinā aññathānupapattiyā ñāyati saṃklesehi tattāti ca ghammo eva santāpoti ca tena tattāti ca ghammo eva kāloti ca vākyaṃ




 dutiyamāha iccādinā vilāsena matulyaṃ manoharaṃ dutiyassa tādisassābhāvato munindānanaṃ  atisayena sobhateti ekaṃ tāva vākyamupameyyabhūtaṃ bho  gaganatalaṃ  abbhuṭṭhitassāpi  tava  sāhaṃkāraparibbhamanena  na kiṃpi taṃsadisasobhāsampattiyābhāvato asadisattaṃ munindānanassa tassa tatopi uddhamuggacchato vilāsamattameva  phalasambhavatoti dutiyavākyamupamānabhūtaṃ tathā hettha sabbathā sadisatāpatītiyā kariyamānānamuggamanavijambhanānaṃ paṭikkhepena kathañcipi mukhacandānaṃ sādhammapatīti upamāvagamoti ayamivaviyuttavākyatthopamā
 idāni ivaviyuttavākyatthopamaṃyeva udāharati ccādinā  līlāya atulyaṃ tatoyeva manoharaṃ  sabbaññuno vadanaṃ  atidibbati tasmā he  uccaṃ nabhaṃ samuggatassāpi  tuyhaṃ  ahaṃkārena paribbhamanena kiṃ payojanaṃ iha pubbavākyatthassa uttaravākyattho ivaviyuttopamā nāma hoti tathā hi sabbathā mukhena sadiso bhavāmīti mānaṃ karontassa candassa gaganatalārohopi vijambhanañceti imesaṃ dvinnaṃ paṭikkhepena mukhacandānaṃ vilāsekamanoharattaṃ kantimattasaṅkhātasadisattaṃ ivādīnamabhāvepi viññāyatīti katvā uttaravākyattho pubbavākyatthassa upamā ca visesanañca hoti vilāsena ekamatulyanti ca tañca taṃ manoharañcāti ca viggaho saddo sambhāvanattho



 dosaparicchede  duṭṭhālaṅkatītimupamālaṅkāradūsanaṃ dassetumāha ccādi yaṃ bhinnaliṅgādikaṃ tu saddena bhinnavacanahīnatāadhikatādīnaṃ pariggaho saddo atthajotako tathāpīti attho  medhāviṃ  na pīṇeti  bhinnaliṅgadikaṃ  na sabbattha  virodhatthaṃ  samatthaṃ ti udāharati
 dosaparicchede dosānamanuddesāvasāne niddiṭṭhāya duṭṭhālaṅkatiyā dassetabbaudāharaṇe 
duṭṭhālaṅkaraṇaṃ tetaṃ yatthālaṅkāradūsanaṃ
tassālaṅkāraniddese rūpamāvibhavissatīti
katapaṭiññānusārena idāni dassetumāha ccādi  vakkhamānaṃ yaṃ bhinnaliṅgavacanādikaṃ pana  paññavantaṃ kaviṃ  evaṃ nāma vattabbaṃ siyāti ubbegaṃ janeti  bhinnaliṅgādikaṃ  yathāvuttaupamāvināsanatthaṃ  itthīvāyaṃ jano yātiiccādivattabbavisayato aññattha  samatthaṃ ti udāharati bhinnaṃ visadisañca taṃ liṅgañceti ca taṃ ādi yassa visadisavacanādinoti ca upamāya dūsanamiti ca vākyaṃ





nti ayaṃ  cando  haṃsīsadiso  bhinnaliṅgopamā ākāsaṃ sarānivāti  visadisavacanopamā bhaṭo  sāmini sāva  bhattoti  hīnopamā kukkurassa hīnena jātyādinā adhikassa upamitattā
ccādi ayaṃ  cando  haṃsidhenūva hoti iccādikopamā  upameyyato bhinnaliṅgattā bhinnaliṅgopamā nāma hoti  nabhaṃ sarānivāti ayaṃ  upameyyena visadisavacanattā vijātivacanopamā nāma hoti  sāmini  sevako  sunakho iva bhattoti ayaṃ  jātihīnena sunakhena uttamassa purisassa upamitattā hīnopamā nāma hoti bhinnaṃ liṅgametissāti ca vividhā jāti sabhāvo asseti ca vijāti vacanaṃ assā upamāyāti ca viggaho





iccādi khajjoto  sūriyo viya vibhātītya adhikena hīnassa upamitattā  senāsāgaro sāgaro viya saṃkhubhīti aphuṭṭhatthopamā balambhodhīti rūpakena senāya mahantattāvagamato puna sāgaro viyāti upamāya kassaci visesatthassa asaṃphuṭṭhattā
ccādi khajjoto bhānumālīva vibhātīti ayaṃ  adhikāya upamāya upamitattā adhikopamā nāma hoti  senāsamuddo sāgaro viya saṃkhubhīti ayaṃ  senāya mahattaṃ balambhodhīti tirobhūtaupamāyeva avagataṃ  tasmā puna sāgaro viyāti upamāya phusitabbatthassābhāvā aphuṭṭhatthopamā nāma hoti aphuṭṭho attho etissāti ca balaṃ eva ambhodhīti ca vākyaṃ





iccādi kalaṅko bhiṅgo viyātyayamupamā cande kusumagacchasadise ityupamantaramapekkhateti yato cande bhiṅgo na sambhavati pupphagacche tu sambhavatīti ayamupamā upamāpekkhinī  sasalakkhaṇo  cando  kumudasannibhoti khaṇḍitopamā keravassa antokaṇhattaṃ paṭipādetuṃ sabhiṅgakeravākāroti vattabbattā
ccādi cande kalaṅko bhiṅgo ivāti ayaṃ  candassaupamābhūtapupphagacchakādiapekkhanato upamāpekkhinī nāma hoti cande bhiṅgapavattiyā abhāvato tassa visayabhūtapupphagacchakādi candassa upamattena gahetvā avuttattā duṭṭhāti adhippāyo  kalaṅkasahito  cando  kumudasadisoti ayaṃ  candagataṃ kaṇhattaṃ pakāsetuṃ sabhiṅgakeravākāroti vattabbe bhiṅgopamābhāvassa khaṇḍitattā khaṇḍitopamā nāma hoti upamaṃ apekkhatīti ca khaṇḍaṃ itā gatāti ca khaṇḍena itā yuttā vāti ca keravassākāro asseti ca saha kalaṅkena vattatīti ca vākyaṃ



 vuttaṃ  nigameti mādinā  payogesu vigato apagato ādaro sambhāvanā yesaṃ tathā bhavanti kiṃ bhinnaliṅgādikaṃ niyamenānādaraṇīyameva aniyameneti  ce gayhūpagampi atthīti āha karonticcādiṃ kvacideva tu payoge  kavayo ādaraṃ karonti cāti saddo vattabbantaratthaṃ samuccinoti
ccādi  anantaraṃ niddiṭṭhesu  payogesu dhīrā vigatādarā bhavanti imeyeva dhīrā kvacideva tu payoge bhinnaliṅgādike ādaraṃ karonti ca iti evaṃ ayaṃ pakāro ādi yesamiti ca tāni ca tāni rūpāni ceti ca vigato ādaro yesamiti ca viggaho saddo vākyantarasamuccaye tasmā vigatādaratthena aññamādarakaraṇaṃ vuccamānakathāsantatiṃ ākaḍḍhati





 udāharati ccādi ayaṃ jano itthīva yāti kriyānuvattito  itthī  puriso viya vadati tādisassa pāgabbhiyayogato ettha liṅganānattamupamānopameyyānaṃ micchito koci me pāṇā iva  iṭṭho  byākaraṇādayo dhanamiva  rāsikatāti vacanabhedo
 idāni bhinnaliṅgānaṃ gahetabbavisayaṃ dasseti miccādinā ayaṃ jano  avisadagamanena mahilā  viya yāti  itthī  tādisapāgabbhiyayuttattā puriso viya vadatīti iha dvinnaṃ upamānopameyyānaṃ liṅgabhede satipi kavayo ādaraṃ karonti  puriso  mama  āyavova piyo  sañcitā  byākaraṇanighaṇṭuādayo dhanamiva hontīti ettha upamānopameyyānaṃ vacanato visesatte satipi iṭṭhameva



 hīnādhikamuttamudāharaṇamāha ccādi tyāmantanaṃ devarājā bhavaṃ viya virājate iti hīnenāpi hoti evaṃvidhe samucite visaye liṅgavacanabhedādikaṃ nopamaṃ dūsetīti 
miccādi  bho rāja  sakko devarājā bhavaṃ viya virājateti ettha sakkamupādāya bhavaṃ viyāti hīnattepi iṭṭhameva  rājā  sūriyassa  padaviṃ tejasā  pattuṃ  samatthoti ettha tejasā adhikopi sūriyo upamābhūto iṭṭhova kacchaṃ ārohitunti saddapariyāyo īdisaṃ bhinnaliṅgādikopamādikaṃ upamādūsanaṃ na karoti



 rūpakaṃ nirūpayati ccādinā upamānopameyyānaṃ yathāvuttānaṃ  nānattābhāvassa  āropanena upamānopameyyānamabhedaṃ rūpayati dassetīti muccate upamānassa upamānopameyyānamabhedāropanena  apākaṭo  nānattaṃ yassāti tādisī  yathāvuttalakkhaṇā muccate rūpakanti padambujanti ettha padameva ambujasadisattā ambujaṃ rupyate ityupameyyopamānabhūtānaṃ padambujānamabhedāropanena upamānopameyyagatasādhammasaṅkhātāyapi upamāya bhedo vijjamānopi tirohito na tu āvibhūto  padaṃ ambujamiveti sā copamā tathāvidhā upamānopameyyānamabhedamāyāti nāmāti rūpakamuccateti adhippāyo
 idāni uddiṭṭhakkamena rūpakālaṅkāraṃ dasseti ccādinā  anantaraniddiṭṭhaupamānopameyyānaṃ  sabhāvato bhede satipi vibhūtasadisattaṃ nissāya so eso eso soti vattārehi parikappitassa abhedassa  upamānopameyyapadatthesu buddhiyā āropanaṃ nissāya  padaṃ ambujamivāti evaṃ pākaṭanānattaṃ vinā padambujanti tirohitabhedā  padatthānaṃ sādhammasaṅkhātā upamā eva  iti vuccate vibhūtasadisattaṃ nissāya upamānopameyyavatthūni abhedena gayhanti tesamabhedaggahaṇeneva te nissāya pavattamānabhinnasādhammasaṅkhātāya upamāyapi bhedo tirohito hoti evaṃ tirobhūtanānattavantasādhammasaṅkhātā upamā eva vatthūnamabhedaṃ dīpetīti rūpakaṃ nāma hotīti adhippāyo tirobhūto bhedo yasseti ca abhedaṃ rūpayati pakāsetīti ca vākyaṃ



 tassa  bhedaṃ niddisati iccādinā asesavatthu visayo yassa taṃ tathāvidhañca  avayave vivattatīti ekadesavivatti ceti taṃ rūpakaṃ dvidhā puna  visuṃ visuṃ  upamānopameyyānaṃ katasamāsattā samāsarūpaka asamāsarūpaka samāsāsamāsarūpakavasena tidhā siyā
ccādi  rūpakaṃ asesavatthuvisayaṃ ekadesavivatti cāti dvidhā hoti puna paccekaṃ taṃ dvayampi  samāsarūpakaṃ asamāsarūpakaṃ samāsāsamāsarūpakañceti imesaṃ bhedena tidhā hoti asesaṃ vatthu visayo asseti ca ekadese vivattatīti ca ekaṃ ekaṃ patīti ca samāso samāsarūpakaṃ ādi yesamiti ca tesaṃ vaso bhedoti ca tīhi pakārehīti ca viggaho




 udāharati ccādi aṅgulīhiyeva upamānagammattā siniddhatambāhi  pattehi  accantaṃ virocamānaṃ nakhānaṃ  kiraṇā eva kesarāni yattha tādisaṃ munindassa padameva ambujaṃ  muddhanā  nāma janā  pasādhanavasena na dhārentīti idamasesavatthuvisayaṃ samāsarūpakaṃ aṅgino padassa aṅgānamaṅgulyādīnamasesānaṃ rūpanato evamuparipi yathāyogaṃ
 idāni udāharati ccādi  aṅgulisaṅkhatehi pattehi saṃsobhiṃ  nakharaṃsisaṅkhatakesaraṃ munindapadambujaṃ sirasā ke  na piḷandhanti visesyabhūtaṃ caraṇaṃ visesanabhūtā aṅgulī nakhadīdhiti ceti imesaṃ upamābhūtehi ambujadalakesarehi abhedakappanāya ekattaṃ gahetvā samāseneva niddiṭṭhattā idaṃ asesavatthuvisayasamāsarūpakaṃ nāma aṅguliyo eva dalānīti ca tehi saṃsobhīti ca nakhesu dīdhitiyoti ca tā eva kesarāni asseti ca vākyaṃ




iccādi ayaṃ  sammāsambuddho  na parokkho amhākaṃ  sāgaro kathaṃ ye tassa  bahavo  mettādayo te  atulyadullabhadassanādisādhammena yā tassa karuṇā sā sītalaṃ jalaṃ sakalajanasantāpāpahattasādhammena yaṃ tassa manuttānatā lābhādīsu taṃ makalalambhaso ambudhiṭṭhatāsādhammenāti idamasesavatthuvisayaṃ asamāsarūpakaṃ
ccādi ayaṃ jino amhākaṃ paccakkho  sāgaro tathā hi tassa  sīlasamādhiādayo  cittīkatādisādhammato ratanāneva  anaññasādhāraṇakaruṇā  santāpavinodanasādhammena sītalajalameva hoti  lābhālābhādīsu ekākāratā  gambhīratā eva hoti idaṃ asesavatthuvisayaasamāsarūpakaṃ bhūrīti abyayaṃ




iccādi iccāmantanaṃ te vadanameva indu  iti samāsarūpakaṃ ayaṃ mandahāsā  candakantiyo asamāsarūpakaṃ sādhūnaṃ manāniyeva  keravāni samāsarūpakaṃ tesaṃ  vikāsayatīti idaṃ samāsāsamāsarūpakaṃ
ccādi he  tuyhaṃ  mukhacandassa  mandamihitabhūtā  candakantiyo ayanti jātyekavacanena mandahāsacandikā niddiṭṭhā atha vā  vadanindu  sappurisānaṃ cittasaṅkhātakeravakānanaṃ  vikāsayati candikā mandahāsāti asamāsarūpakaṃ vadanindunoti ca manokumudakānananti ca samāsarūpakaṃ tasmā idaṃ asesavatthuvisayasamāsāsamāsarūpakaṃ mandā ca te hāsā cāti ca vadanameva indūti ca sādhūnaṃ manānīti ca tāniyeva kumudānīti ca tesaṃ kānanamiti ca viggaho



 nigamayati ccādinā dutiyassa pabhedaṃ vattuṃ paṭijānāti ccādinā
ccādi asesavatthuvisaye rūpake  aṅgulīdalasaṃsobhiṃiccādikaṃ udāharaṇattayaṃ pabhedo hoti idāni ekadesavivattimhi rūpake  viseso pavuccati




iccādi vilāsena yutto hāsoyeva kusumaṃ yassa  manuñño adharoyeva pallavo yassa tādisaṃ munino mukhaṃ passantā  nāma janā sukhaṃ na vindanti sabbepīti idaṃ aṅgāni hāsādīni rūpayitvā mukhamaṅgi na rūpitanti ekadesavivattisamāsarūpakaṃ evaṃ uparipi yathāyogaṃ
ccādi  līlāyuttahāsasaṅkhatapupphaṃ  manuññaadharasaṅkhātakisalayaṃ munino mukhaṃ passantā  ke nāma janā  pītisukhaṃ nānubhonti anubhavanteva visesanabhūtānaṃ hāsaadharānaṃ upamābhūtakusumapallavehi abhedaṃ dassetvā visesyabhūtassa mukhassa aññataraupamāvatthunā abhedena avuttattā abhedāropanaṃ ekadeseyeva vivattīti idaṃ ekadesavivattisamāsarūpakaṃ vilāsena yutto hāsoti ca soyeva kusumaṃ asseti ca ruciro ca so adharo ceti ca soyeva pallavo asseti ca vākyaṃ




iccādi  vijayino pādadvandaṃ tava  paṭipakkhaparābhavaṃ dadātu kīdisaṃ yassa maccantaṃ  manuññā nakharaṃsī  lobhādīnaṃ jaye ussitā  ketavoti idamekadesavivattiasamāsarūpakaṃ
ccādi sambuddhassa  atisayena  manuññā  caraṇanakhakantiyo  pāpavijaye ussāpitadhajāyeva honti tassa munindassa  caraṇayugaḷaṃ  tuyhaṃ  paṭipakkhaparābhavaṃ dadātūti nakharaṃsīnaṃ upamābhūtadhajehi abhedamāropetvā pādadvandamiti anirūpitattā ekadesavivattiasamāsarūpakaṃ nāma pāpānaṃ jayoti ca tasmiṃ dhajāti ca viggaho




iccādi sunimmalo kapolo yassa tassa munindavadaninduno sādhūnaṃ  dhammāvabodhavasena vikasitaṃ  cittaṃ keravakānanaṃ jātanti ekadesavivattisamāsāsamāsarūpakaṃ
ccādi sunimmalakapolassa munindavadaninduno  sajjanānaṃ catusaccāvabodhena pasannamānasaṃ  kumudavanaṃ jātanti vadanahadayānaṃ upamābhūtehi indukeravehi abhedāropanaṃ katvā kapolassa maṇḍalādīhi upamāvisesehi anirūpitattā ekadesavivattisamāsāsamāsarūpakaṃ ettha samāso nāma vadanindūnameva asamāso nāma hadayakeravānamevāti tathā hi rūpakavisaye samāsāsamāsattaṃ upamānopameyyapadānaṃ dvinnamevāti suṭṭhu nimmaloti ca so kapolo assāti ca munindavadanameva indūti ca pabuddhañca taṃ hadayañcāti ca sādhūnaṃ pabuddhahadayamiti ca keravānaṃ kānanamiti ca vākyaṃ




 ettakoyeva kiṃ rūpakabhedoti āha
ccādi subodhaṃ tattha 
sitapupphujjalaṃ lola-nettabhiṅgaṃ tavānanaṃ
kassa nāma mano dhīra nākaḍḍhati manoharanti
yuttarūpakaṃ yuttattā pupphabhiṅgānaṃ tadanusārena ayuttarūpakādipi viññeyyanti
 rūpakāni punapi santīti dassetumāha ccādi rūpakāni  yuttarūpakaayuttarūpakādibhedena bahūni eva honti  rūpakāni  rūpake antogadhāni  tasmā kāraṇā tāni visuṃ na vuttāni anto majjhe gadhāni pavattānīti viggaho
sitapupphujjalaṃ lola-nettabhiṅgaṃ tavānanaṃ
kassa nāma mano dhīra nākaḍḍhati manoharanti
ettha pupphabhiṅgānaṃ aññamaññayuttattā yuttarūpakaṃ nāma
he dhīra  mandahasitasaṅkhātehi kusumehi vijotantaṃ lolanettabhiṅgaṃ manoharaṃ tavānanaṃ kassa nāma mano nākaḍḍhatīti imassa paṭipakkhato ayuttarūpakaṃ veditabbaṃ



 rūpakassa virodhāvirodho upamāyamivohituṃ sakkāti upalakkheti iccādinā ettha ākāsassa taḷāke rūpite candassa padumattaṃ rūpakaṃ yuttanti etaṃ  khaṇḍarūpakaṃ duṭṭhaṃ ambhoruhavanaṃ nettāniccādi tu vacanabhedepi sundaraṃ
 rūpake dosādosaṃ upamāyaṃ viya parikappetvā gahetabbanti upadisanto āha ccādi  cando ākāsapadumanti etaṃ  ākāsassa taḷākattena anirūpitattā khaṇḍarūpakaṃ nāma  khaṇḍitopamā viya dosaduṭṭhaṃ nāma  nīluppalavanaṃ nettānītiādikaṃ upamānopameyyānaṃ vacananānattepi sundarameva



 kimettakā evopamārūpakabhedā neti paridīpento avuttaṃ atidisati iccādinā rūpakassa upamāya ca  pabhedānaṃ  avasānaṃ natthi  yasmā kāraṇā  kāraṇena  ihānupātaṃ vikappajātaṃ sabbavikappabyāpakasāmaññalakkhaṇānugatarūpakavikappānusārena viññeyyaṃ kasmā  yathāvuttavikappasaṅkhātaliṅgato avuttasesarūpakāvagamasaṅkhātena anumānañāṇenāti attho
 idāni imesameva upamārūpakānaṃ avuttānantabhedo vuttānusāreneva ñātabboti dassetumāha iccādi  rūpakālaṅkārassa ca  upamālaṅkārassa ca  vividhākārena kappitapakkhānaṃ  koṭi  yasmā natthi  kāraṇena  imasmiṃ subodhālaṅkāre avuttapakkhaṃ samūhaṃ  anumānañāṇena viññeyyanti upamārūpakānaṃ sakalamavuttapakkhaṃ byāpetvā ṭhitaṃ sāmaññalakkhaṇaṃ anatikkamitvā vuttehi tehi tehi pakkhasaṅkhātehi liṅgehi  siddhānumānañāṇena sāmaññalakkhaṇe antogadhānamanuttarūpakasaṅkhātānumeyyānaṃ avabodho sakkāti adhippāyo rūpakassa pana upamantogadhattā upamāya niddiṭṭhadosādosaṃ dvinnamapi uttānuttapakkhassa sādhāraṇaṃ hoti



 āvuttimadhikiccāha iccādinā  abhidheyyassa  saddassa ca  atthapadānañca  bhiyyo bhiyyo yaṃ uccāraṇaṃ  tividhā nāmato āvutti viññeyyā uccāraṇavasena ā punappunaṃ vattanati
 idāni āvuttiṃ dasseti ccādinā  saddābhihitaatthassa ca padassa ca  atthapadānañca yaṃ punappunuccāraṇaṃ  tividhā nāmato āvutti iti viññeyyā ti etadabyayaṃ kriyābāhulye vattate uccāraṇavasena ā punappunaṃ vattana




 udāharati iccādi jinassa ayaṃ yasorāsi  janānaṃ  cittaṃ harati dasa disā ādadāti sabbadā  taṃvisayattā  nimmalabhāvaṃ gaṇhāti ettha gahaṇalakkhaṇassa  atthassa anekehi pariyāyavacanehi āvattitattā ayaṃ atthāvutti
 udāharati ccādinā jinassa ayaṃ yasorāsi  sattānaṃ  cittaṃ  gaṇhāti dasa disā  avisayaṭṭhānābhāvato gaṇhāti  bhūtaparisuddhaguṇena nipphannattā gaṇhāti ettha gaṇhātīti ekassevatthassa harati ādadāti gaṇhātīti aññehi pariyāyavacanehi āvattitattā ayamatthāvutti nāma niggato malehīti ca tassa bhāvoti ca yasaso rāsiiti ca viggaho




ccādi munino dehakantiyo sabbā disā  visesena dīpenti yato evaṃ tasmā kāraṇā candādīnaṃ sabbāpi  sobhā  pahatā viya  pavattantīti padāvutti
ccādi munino dehakantiyo sabbā disā  yasmā visesena pakāsenti tasmā candādīnaṃ sabbāpi  kantiyo  pahatā viya  pavattanti ca vibhāsentīti padasseva āvattanato ayaṃ padāvutti nāma dehe kantiyoti vākyaṃ




iccādi ayaṃ jino klesaripuṃ jitvā loke  pavattati ayaṃ tena jito  sattusamūho  dujjane rāsībhūto viya tato aladdhappatiṭṭhattā viharatīti atthassa padānañca āvuttito ubhayāvutti
iccādi ayaṃ jino klesaripuṃ jitvā loke viharati ayaṃ  klesaripusamūho dujjane rāsībhūtova viharatīti vāsasaṅkhatassa atthassa ca viharatīti padassa ca puna  uccāraṇato ayaṃ ubhayāvutti nāma hoti kleso eva ripūti ca arīnaṃ vaggoti ca arāsi rāsi abhavīti ca kucchito janoti ca vākyaṃ



 dīpakaṃ paridīpayamāha ccādi  vākyassādo majjhe ante vā  kriyājātyādikaṃ  abhimatassa kassaci  kriyākārakasambandhābhidhāyino padasantānassa upakārakaṃ vākyatthānvayavasena  dīpo viya ekadese vattitopi sakalapadatthavasena sabbavākyaṃ dīpayati pakāsetīti  dīpakaṃ ādi ca majjhañca antañca visayo gocaro yassa tādisaṃ  ādidīpakaṃ majjhadīpakaṃ antadīpakanti tividhaṃ hotīti attho tampi kriyādīnaṃ vasena paccekaṃ tividhaṃ hoti
 idāni dīpakālaṅkāraṃ dasseti ccādinā  vākyassa ādimajjhāvasānesvekasmiṃ  kriyājātiguṇattayaṃ  vattumicchitakriyākārakasambandhappakāsakapadasantānasaṅkhātavākyassa vākyatthāvabodhavasena payojanaṃ  ekaṭṭhāne  ṭhatvā visayībhūtasabbaṭṭhānagatadabbapakāsakapadīpasamānattā dīpakaṃ nāma hoti  dīpakaṃ  vākyassa ādivisayaṃ majjhavisayaṃ antavisayañceti tidhā hoti etesu ekekamapi kriyājātiguṇabhedena punapi tividhaṃ hotīti viññeyyaṃ dīpetīti dīpo padīpo paṭibhāgatthe kappaccayena dīpo viyāti  vākyassa ādi ca majjhañca antañceti ca taṃ visayo asseti ca vākyaṃ




 udāharati ccādi buddho  vinetabbāyeva bandhavo tesaṃ maparimitaṃ mabhivuddhiṃ akāsi na kevalaṃ tameva sabbapāpehi  ekato anekānaṃ titthiyānaṃ maddanañca akāsīti iha akāsīti kriyāpadenādivattinā sabbameva vākyaṃ dīpayatīti kriyādidīpakametaṃ
ccādi buddho veneyyabandhūnaṃ  pamāṇarahitābhivuddhiṃ akāsi na kevalaṃ tameva  ekakkhaṇe sabbapāpehi sahānekatitthiyamaddanañca akāsīti vākyādimhi kriyāya ṭhitattā idaṃ kriyādidīpakaṃ nāma amito ca so udayo ceti ca anekā ca te titthiyā ceti ca tesaṃ maddanamiti ca viggaho




miccādi  munino dassanaṃ sādhujanānaṃ  nibbānaṃ nāma jāyate amatassa sādhanato  sādhujanehi aññesaṃ jantūnaṃ niccamupatāpetīti  visaṃ jāyate tasmiṃ manopadosassa visasadisattā nirayādidukkhāvahabhāvatoti kriyāmajjhadīpakametaṃ
miccādi munino dassanaṃ sādhujanānaṃ  amatasaṅkhātanibbānassa ekantakāraṇattā kāriyopacārena amataṃ bhūtaṃ jāyate  tehi sādhujanehi aññesaṃ jantūnaṃ tu  satatamupatāpakaraṇato  visatulyapaṭighakāraṇattā kāriyopacārena visaṃ bhavatīti idaṃ kriyāya majjhe ṭhitattā kriyāmajjhadīpakaṃ sādhavo ca te janā ceti ca tehi aññeti ca vākyaṃ




ccādi accantaṃ  manuññaṃ  piyabhāvo tameva tamiva vā candikā tena manoharo jinānanindu  cando ca  janassa ānandako na bhavatīti kriyāntadīpakaṃ
ccādi  atisayena manuññapiyabhāvasaṅkhātavilāsanāmakena candakiraṇena no ce atisayena manuññapiyatāsaṅkhātavilāsasadisena candakiraṇena manoharo  sambuddhassa mukhacando  ca pakaticando ca kassa ānandako na bhave idaṃ kriyāya ante ṭhitattā kriyāntadīpakaṃ nāma antaṃ atikkantanti ca tañca taṃ kantañceti ca  lavaṇassa bhāvo lāvaṇyaṃ madhurabhāvo taṃsadisattā accantakantañca taṃ lāvaṇyañcāti ca candassa ātapo kiraṇoti ca accantakantalāvaṇyameva candātapoti ca candapakkhe accantakantalāvaṇyamiva ca so candātapo cāti ca tena manoharoti ca jinānanameva indūti ca vākyaṃ iminā kriyādīpakattayeneva avuttajātidīpakaguṇadīpakānipi ñātabbāni






 ādidīpakādīsupi tesu payogakkamena pakārantaramatthīti vadati ccādi  pañcasīlādikaṃ  pacchānutāpābhāvāya hoti  avippaṭisāro  uppannamattāya pītiyā hetu hoti  pāmojjaṃ  balavabhūtāya hetu hoti  pīti  passaddhisukhādīnaṃ  nipphattiyā hotīti yojanīyaṃ
 idāni navasu dīpakesu payogavisesena sādhetabbe aññappakāre dasseti ccādinā  surakkhitaṃ pañcaṅgadasaṅgādisīlaṃ avippaṭisārāya hoti  avippaṭisāro  hoti uppannamattāya taruṇapītiyā kāraṇaṃ bhavati  pāmojjaṃ  balavapītikāraṇaṃ hoti  pīti  kāyapassaddhicittapassaddhiādīnaṃ siddhiyā hetu hoti na vippaṭisāro avippaṭisāro saddo pasajjapaṭisedhe vattate pamuditassa bhāvoti ca tassa hetūti  ca passaddhi ādi yesaṃ sukhādīnanti ca tesaṃ pasiddhīti ca viggaho



 kimidaṃ tava pakārantaramiccāha ccādi vamimaṃ yaṃ taṃ mālādīpakaṃ mataṃ nanu kriyādidīpakametamiccāha ti yajjapyādidīpakametaṃ  vākyaṃ hotāvippaṭisārāya sīlantiādikaṃ apekkhinī apekkhamānā  yathāvuttānaṃ  paramparā pavattāti taṃ yathāvuttaṃ mālādīpakaṃ mataṃ nādidīpakanti
ccādi  kriyādidīpakabhāve satipi  anekavākyena sambajjhamānā paramparā  hotāvippaṭisārāyātiādikaṃ vākyaṃ apekkhinī pavattā  idaṃ anantaragatappakāraṃ dīpakaṃ mālādīpakanti matanti ādimhi dīpakamiti ca visayopacārena ādi ca taṃ dīpakañcāti ca mālā eva dīpakamiti ca vākyaṃ



 avutte dīpakavikappe atidisanto nigameti ccādinā  anantarā vuttena  vidhinā  dīpakavisaye mavuttānaṃ  jātyādidīpakādibhedānaṃ  avabodho  parisuddhamatīhi kavīhi  kātabbāti
 idāni avuttadīpakānipi atidisati ccādinā  yathāvuttadīpakappakārena  dīpakavisaye  vikappānaṃ avuttajātidīpakaguṇadīpakasaṅkhātānaṃ  pakkhānaṃ jātyādidīpakaguṇādidīpakādīnaṃ channaṃ mālādīpakānañca  avabodho  kavīhi  vuttānusāreneva kātabbā visesato asaṅkarato kappīyantīti ca suddhā buddhi yesanti ca vākyaṃ





 akkhepamupakkhipati ccādinā  yassa kassaci vacanicchāyaṃ yaṃ  paṭisedhassa  vutti  akkhepo nāma akkhipanaṃ paṭisedhoti katvā makkhepo ca  atītādito  tippakāro
 idāni akkhepaṃ dasseti ccādinā  yassa kassaci padatthavisesassa kathanicchāya eva yaṃ  paṭisedhavacanaṃ atthi  paṭisedho  nāma akkhepālaṅkāro nāma  akkhepo  atītādikālavisesena tidhā hoti visesassa kassaci vacananti ca tasmiṃ icchāti ca nisedhassa paṭisedhassa vacanamiti ca akkhipanaṃ paṭikkhipananti ca kālassa kriyāya vā pabhedoti ca vākyaṃ




ccādi so jino  eko samāno anekasenaṃ taṃ māraṃ  parājesi taṃ kathaṃ yujjate  atha vā kiṃ na yujjate yato  jinassa  samatiṃsavidhā pāramitā eva balaṃ  yādisaṃ tassa vijayakāraṇanti ettha ekākittakāraṇasāmatthiyā māravijayāyogabuddhi sasenaṃ māraṃ vijitavāti kathaṃ yujjatīti evamākārā atītā akkhittāti atītakkhepoyaṃ
 idāni udāharati ccādinā  so sabbaññū  asahāyo adutiyo anekasenaṃ taṃ māraṃ  ajinīti taṃ kathaṃ yujjati atha vā yujjateva  jinassa  samatiṃsapāramībalaṃ samatiṃsapāramītāsaṅkhatasenā mīdisāti buddhassa adutiyabhāvañca mārassa saparivārabhāvañca nissāya kassaci uppannā ekākinā kathamanekaseno māro jitoti viparītabuddhi atītamāravijayavisayattā atītā hoti tassa pāramībalaṃ īdisanti atthavisesassa kathanicchāya atha vāti niddiṭṭhapaṭisedhavacanena akkhittanti atītassa akkhepanato atītakkhepo nāma






ccādi citta  taṇhāya samugghātaṃ sabbathā appavattiṃ appattosmīti kiṃ khijjase tuccho tava khedo sugate  ekavārampi kato paṇāmo  taṇhāya samugghātoyeva nanu ekantakāraṇattā tassāti vattamānakkhepoyaṃ vattamānassa khedassākkhitattā
ccādi  he  ejāsaṅkhatāya taṇhāya samucchedapahānaṃ appattosmīti kiṃ khijjase tuccho tava khedo tathā hi  buddhavisaye sakimpi kato paṇāmo  taṇhāsamucchedassa ekantakāraṇattā kāraṇakāriyānamabhedabuddhiyā so ejāsamugghātoyeva kiṃ na bhavati bhavatyeva paṇāmotyādivisesakathanādhippāyena kiṃ khijjaseti cittassa vattamānakhedassa paṭisedhitattā ayaṃ vattamānakkhepo nāma ejāya samugghātoti vākyaṃ




miccādi sujanagocaraṃ  santipadaṃ te  niyataṃ na gamissanti ye  sassatādikāya  abhibhūtaṃ  cittaṃ yesaṃ tādisā suṭṭhu atisayena dujjanāti yojanīyaṃ ayamanāgatakkhepo bhāvino gamanassākkhittattā
jīvitāsā balavatī dhanāsā dubbalā mama
gaccha vā tiṭṭha vā kanta mamāvatthā niveditāti 
ayamanādarakkhepoti evamādayo tu tabbhedāyevāti upekkhitā
miccādi  sādhūnaṃ visayagataṃ  santipadaṃ te mekantena na gamissanti ke ye micchādiṭṭhiparikkantamānasā sudujjanā teyevāti micchādiṭṭhītiādivisesassa kathanādhippāyena te na gamissantīti titthiyānaṃ bhāvino nibbānagamanassa buddhiyā paṭisiddhattā  ayaṃ anāgatakkhepo nāma micchā viparītā ca sā diṭṭhi cāti ca tāya parikkantaṃ mānasaṃ yesanti ca vākyaṃ
jīvitāsā balavatī dhanāsā dubbalā mama
gaccha vā tiṭṭha vā kanta mamāvatthā niveditā 
tyādiko anādarakkhepopi dassitātītakkhepādīhi anaññattā visuṃ na vutto ayaṃ panettha attho  he  vallabha mama jīvitāsā balavatī hoti dhanāsā dubbalā tvaṃ gaccha vā tiṭṭha vā  mama pakati  viññāpitā ettha mamāvatthā niveditāti visesassa kathanādhippāyena gaccha vā tiṭṭha vāti iminā anādaravacanena attano vallabhassa vattamānassa anāgatassa vā gamanassa paṭisedhitattā vattamānakkhepo vā anāgatakkhepo vā hoti





 atthantaranyāsaṃ nyāsayati ccādinā  aññassa vattumicchitassa kassaci vākyatthassa sādhano samatthako kassacideva atthassa parassa nyāso yo so atthantaranyāso ñeyyo atthantarassa kassaci vatthuno nyāso payogoti katvā tassa bhedamāha ccādinā  atthantaranyāsassa  vikappato saddena visesitā sabbabyāpī ca visesaṭṭho cāti ime bhavanti nanu pativatthūpamāya imassa ca ko bhedoti saccaṃ tathāpi ubhayattha atthantaranyāsamattena sadisattepi yattha mukhyato sāmyappatītisabbhāvo sā pativatthūpamā yattha pana sādhanarūpassevatthantaranyāso so atthantaranyāsoti pākaṭoyevubhinnaṃ bhedoti
 idāni atthantaranyāsaṃ dasseti ccādinā  aññavākyatthassa sādhano hoti aññavākyatthaṃ sādheti so atthantaranyāso sādhiyavākyatthato aññatthassa ṭhapanaṃ kathanaṃ atthantaranyāsoti ñeyyo  atthantaranyāsassa  pabhedena sabbabyāpī visesaṭṭho ca eteyeva visiṭṭhā cāti cattāro bhavanti attho ca so antaro añño ceti ca tassa nyāsoti ca sabbaṃ byāpeti sīlenāti ca visese padese tiṭṭhatīti ca saddena visiṭṭhāti ca vākyaṃ




 udāharati ccādi lokassa  abhivuddhiyaṃ  abhirattā sūriyo candimā apīti te mahantāpi  udayavipariyāsamabhāvaṃ gamissanti na  tatheva tiṭṭhanti passeti tamavabodhayati tathā hi niyamo bhāvo nāma na pāyini sabbe saṅkhārā vayadhamminoti ayaṃ niyati  nāma vatthunā  atikkamituṃ sakkāti ayaṃ saddarahito sabbabyāpī atthantaranyāso tādisassa niyamassa sabbagatattā
ccādi  lokābhivuddhiyaṃ laggā sūriyo api candimā api tepi mahānubhāvā  vināsaṃ gamissanti  etesaṃ pākaṭaṃ vināsaṃ  olokehi tathā hi  sabbe saṅkhārā aniccāti sabbapadatthamanatikkamma pavattaniyamo  paccayasamuppannena kena padatthena atikkamyateti ayaṃ saddarahito atthagamanasaṅkhāto niyamo sabbattha gatoti sabbabyāpī atthantaranyāso pativatthūpamāya ca atthantaranyāsassa ca atthantaranyāsattena tulyattepi tattha sādhammapakāsattasabhāvo ettha vuttatthassa sādhanasabhāvoti evamimesaṃ nānattaṃ subyattaṃ ti sambhāvanāyaṃ dutiyo saddo samuccaye




iccādi  devānañca manussānañca ukkaṭṭhaparicchedavasena  diṭṭhadhammikasamparāyikehi paramatthehi yathārahaṃ anusāsatīti  pañcahi vasitāhi atisayavasīhi vasippatto sopi munissaro  khandhaparinibbānasaṅkhātaṃ  pattoyeva saddo samatthane sabbe  paccayasamuppannā  na niccā uppādavayadhammattā aniccā ayampi saddasahitasabbabyāpī atthantaranyāso aniccatāya sabbagatattāti
iccādi devamanussānaṃ ukkaṭṭhavasena  diṭṭhadhammikasamparāyikatthehi yathārahamanusāsako  vuṭṭhānaadhiṭṭhānādīsu pañcasu vasibhāvesu sātisayaṃ issariyavā so munissaro api  khandhanibbānaṃ gato eva  tatheva sabbe saṅkhārā sassatā na hontīti ayaṃ saddasahito aniccatāya sabbagatattā sabbabyāpī atthantaranyāso vaso assa atthīti vākyaṃ




iccādi jino saṃsāroyeva kantāro duggamattā tato  sakalampi lokaṃ nibbutiṃ pāpeti  pasiddhiyamanumatiyaṃ vā sāyaṃ  nibbutipāpanasaṅkhātā pavatti vigato sārado bhayamassāti visārado tassa bhāvo nibbhayatā  tena  yuttānaṃ ti anurūpāti ayaṃ saddavirahito visesaṭṭho atthantaranyāso vesārajjasamaṅgīnameva tathābhāvato na sabbabyāpī
iccādi jino  sattalokaṃ saṃsārakantārā nibbutiṃ pāpeti sā ayaṃ  pavatti  catuvesārajjaguṇasamannāgatānaṃ tathāgatānaṃ yuttā nanūti ayaṃ janānaṃ nibbānaṃ pāpanā vesārajjasamaṅgīnaṃyeva āveṇikattā visesaṭṭho saddarahito atthantaranyāso vigato sārado bhayaṃ asseti ca kassa bhāvoti ca tena samaṅginoti ca vākyaṃ ti pasiddhiyaṃ anumatiyaṃ vā vattate dvinnampi attho vuttanayena ñātabbo




miccādi jina  tava  bimbaphalasamānavaṇṇattā adharapuṭaṃ  passataṃ yesaṃ kesañci  pīṇetīti  samatthane tathā hīti attho sayaṃ  yena kenaci  rattavaṇṇena anurāgena vā  gatā  attanā saṃsaṭṭhe  aññe rañjenti rattavaṇṇe anuratte vā karontīti sasileso sādhano ayañca saddasahito visesaṭṭho atthantaranyāso tathābhāvassa tathāvidhānameva sambhavato
miccādi bho  te tava  adharapuṭaṃ oṭṭhayugaḷaṃ  passantānaṃ  cittaṃ  pīṇayati  tatheva sayaṃ  rattavaṇṇena anurāgena vā yuttā  attanā saṃsaṭṭhe  aññe  rattavaṇṇe anuratte vā karonti idaṃ tesaṃ sabhāvameveti ayaṃ īdisānameva āveṇikattā visesaṭṭho saddasahito atthantaranyāso puṭasadisattā adharo eva puṭamiti ca rāgena parītā yuttāti ca viggaho





 byatirekavikappamāha iccādinā  vattumicchitānaṃ kesañci vatthūnaṃ  kathañci vatthūnaṃ tulyatte  saddena vācakena paṭipādite atha  asaddapaṭipādite sabbatthabalena pakaraṇādinā ñāte vā na kevalaṃ saddapaṭipādite  tesameva vatthūnaṃ visesakathanaṃ  byatirecanaṃ puthakkaraṇanti katvā  byatirekopi  ekabyatireko ubhayabyatirekoti vāccagammānaṃ paccekaṃ visesena catubbidho
 idāni  byatirekaṃ dasseti iccādinā  vattumicchitānaṃ kesañci padatthānaṃ  yena kenaci ākārena samānatte  vācakasaddena paṭipādanīye  puna  tasmiṃyeva sadisatte atthasattisaṅkhātasāmatthiyena gammamāne  tesaṃyeva vatthūnaṃ nānattakathanaṃ byatireko nāma  byatireko  byatirecanasaṅkhātaputhakkaraṇasāmaññena abhinnopi vāccagammānaṃ dvinnaṃ paccekameva ekabyatireko ubhayabyatirekoti visesena catubbidho hoti sadisānaṃ bhāvoti ca pakārena bhedanaṃ kathanamiti ca byatirecanaṃ puthakkaraṇamiti ca eko ca ubhayo cāti ca tesaṃ bhedo visesananti ca viggaho






 udāharati iccādi tvaṃ  agādhatā ajjhāsayavisiṭṭhatā ca  vepullaṃ guṇamahantatā ca taṃ ādi yassa upakāritādino tasmā guṇā  sāgarena tulyo asītisaddapaṭipāditaṃ sadisattaṃ vuttaṃ bhedaṃ dasseti iccādinā  viseso pana sāgarena saha  dissamānena karacaraṇādimatā rucirena te  hetunā nāññathā tassedisaṃ sarīraṃ natthīti sadisatte paṭipādite ekabyatirekoyaṃ ekasmiṃ jine vattamānena dhammena upameyyopamānabhūtajinasāgarānaṃ tassa bhedassa patīyamānattā
 idāni  tamudāharati ccādinā he  tvaṃ gambhīrattamahattādiguṇā jaladhinā tulyo asi iminā vākyena jinasāgarānaṃ dvinnaṃ saddena vāccasadisattaṃ vuttaṃ  sāgarena saha tava viseso pana  tuyhaṃ  evarūpena dissamānahatthapādādiavayavayuttena  sarīrahetunā hoti dvinnaṃ vatthūnaṃ vattabbasadisattaṃ vatvā iminā vākyena īdisena sarīrenāti ekasmiṃyeva jinapadatthe visesakathanena jaladhito jinapadatthassa visuṃ katattā sadisatte saddena vācce sati ayamekabyatireko nāma gambhīrassa gambhīraguṇayuttassa sāgarassa vā gambhīrajjhāsayasamaṅgino jinassa vā bhāvoti ca mahato pakatiyā mahato sāgarassa vā guṇehi mahato jinassa vā bhāvoti ca gambhīrattañca mahattañcāti ca taṃ ādi yassa upakāritādinoti ca so ca so guṇo ceti ca vākyaṃ




iccādi sāgaro sugatopi cāti te ubho  makarādayo yattha sāgare  vā  sammappadhānaṃ yassa sugatassa  atisayena agādhā iti sadisatābhedamāha iccādinā sāgaro  añjanena tulyo kaṇhoti vuttaṃ hoti jino tu cāmīkarassa suvaṇṇasseva juti sobhā asseti  vācce sadisatte ubhayabyatirekoyaṃ ubhayattha vattamānena guṇena ubhinnamupamānopameyyānaṃ bhedassa patīyamānattā
iccādi  sāgaro sugatopi cāti ime dve  kamena timitimiṅgalādimahāsattā ca lābhālābhādīsu anaññasādhāraṇattā mahantatādibhāvasaṅkhātasadisattayuttā ca  avagāhitumasakkuṇeyyattā ca ajjhāsayagambhīrattā ca dvepi atigambhīrā honti tesu sāgaro añjanasaṅkāso jino  suvaṇṇasadisakantiyutto hoti ettha pubbaddhena dvinnaṃ vatthūnaṃ sadisattaṃ vatvā aparaddhena tadubhayavatthugatavisesena tesaṃ dvinnamaññamaññato visesitattā sadisatte saddena vattabbe sati ayaṃ ubhayabyatireko nāma mahantā sattā macchakacchapādayo yattha sāgareti vā mahantaṃ sattaṃ samānabhāvo yassa sugatassāti vā atisayena gambhīrāti ca añjanena saṅkāso sadisoti ca cāmīkarassa iva juti asseti ca vākyaṃ




ccādi migassa locanaṃ santāpaṃ kilesapariḷāhaṃ apahanati hiṃsatīti  na bhavati neva icchitaṃ saggamokkhasampattiṃ dadātīti  muninda tava nayanānaṃ dvandaṃ yugaḷaṃ tu  yathāvuttehi santāpāpahattaicchitadattamalaṅkataṃ ettha pana migalocananayanānaṃ dīghattādinā sadisattaṃ patīyate gamme sadisatte ekabyatirekoyaṃ vuttanayena
iccādi  migapotakacakkhuyugaḷaṃ  kilesasantāpāpahaṃ na hoti  lokehi patthitalokiyalokuttaratthānaṃ dāyakaṃ  na hoti he  tava nayanadvandaṃ pana  janasantāpāpahānādiyathāvuttaguṇehi sobhitaṃ hoti iha santāpāpahananādīnaṃ paṭisedhadvārena upamānopameyyabhūtaubhayalocanasaṅkhātavatthūnaṃ dīghaputhulatādisadisadhammaṃ sāmatthiyena pakāsetvā aparaddhena santāpāpahananādiguṇahetu jinanayanānaṃ visuṃ katattā sadisatte gammamāne ayamekabyatireko nāma santāpaṃ apahanati hiṃ satīti ca icchitaṃ dadātīti ca te ca te guṇā cāti ca tehi bhūsitanti ca vākyaṃ




iccādi munindānanaṃ ambhojañceti yāni vatthūni kantādinā patīyamānattā sadisatthāni esaṃ  bhedo īdisaṃ kathaṃ vadanaṃ suvuttāmataṃ saddhammāmataṃ sandadātīti  ambujaṃ tu nedisanti iminā bhedena imesaṃ visadisattā esantyādināhu patīyamānena sadisānīti gamme sadisatte ubhayabyatirekoyaṃ vuttanayeneti
iccādi munindānanaṃ ambhojañceti imesaṃ dvinnaṃ nānattaṃ īdisaṃ kathanti ce  dvinnaṃ vadanaṃ  suṭṭhu vuttattā suvuttasaṅkhātassa saddhammāmatassa dāyakaṃ hoti ambujaṃ tu  īdisaṃ na hoti tādisaṃ dhammāmataṃ na dadātīti adhippāyo esaṃ nānattamīdisanti vacanena sugandhakantimattādīhi guṇehi dvinnampi bhedo natthīti gammamānattā taṃ pakāsetvā aparaddhena vadanato ambujassa ambujato vadanassa visuṃ katattā sadisatte gammamāne ayamubhayabyatireko nāma nānā anekappakārānaṃ  bhāvoti ca sādhu vuttamiti ca tameva amatanti ca taṃ sammā deti sīlenāti ca vākyaṃ



 vibhāvanaṃ sambhāveti miccādinā  alaṅkatiyaṃ  lokappatītaṃ  kiñci  nirasya  pasiddhakāraṇato aññaṃ nimittaṃ  avagamyate yattha kāraṇantaraṃ natthi tattha kā gatīti āha ntiādi  pakkhantare sābhāvikaṃ  dhammatāsiddhaṃ tassa bhāvo  vibhābyaṃ  tādisī  viññeyyā vibhāvīyate pakāsīyate kāraṇantaraṃ sābhāvikattaṃ vā etāyāti etissanti vā katvā
 idāni vibhāvanaṃ dasseti miccādinā  alaṅkāre  lokappatītaṃ  taṃtaṃguṇasādhanahetuṃ  paṭisedhetvā  lokappasiddhakāraṇato aññaṃ kāraṇaṃ  no ce pasiddhakāraṇato aññakāraṇe labbhamāne  dhammatāsiddhaguṇaṃ  pakāsanīyaṃ hoti sā vibhāvanā nāma hoti kāraṇantaravibhāvanā sābhāvikavibhāvanāti duvidhā hotīti adhippāyo aññañca taṃ kāraṇañceti ca sassa attano bhāvoti ca tena sambhūtamiti ca tassa bhāvoti ca vibhāvīyati aññakāraṇaṃ sābhāvikattaṃ vā etāya vibhāvanāya etissaṃ vibhāvanāyanti ca vāti viggaho




 udāharati iccādi jina tava nettañca  añjanasalākāya yavataṭṭhīnamaphuṭṭhameva  kaṇhaṃ adharo ca yeva lākhārāgādinā  ratto ayaṃ bhamu ca  ussāhena yena kenaci anāmitā samānā  suṭṭhu ānatā tato sabbaṃ lokiyaṃ taveti ettha pasiddhakāraṇamañjanādi tannivattanepi kāraṇantaramatthādināvagamyate tañca kammaṃ kāriyassa akāraṇattāyogatoti kāraṇantaravibhāvanāyaṃ
 idāni udāharati ccādinā he  tava  pakatimadhuraṃ nayanayugaḷañca  vilocanānaṃ kaṇhattasādhanatthaṃ lokappasiddhaañjanehi anañjitaṃ samānaṃ  bhavantarasiddhena kusalakammena nīlaṃ hoti adharo  kenaci rāgena arañjito samāno  rattohoti ayaṃ bhamu ca  kenaci vāyāmena anāmitā samānā  suṭṭhu ānatā hotīti ettha nayanaadharabhamūnaṃ kaṇharattakuṭilaguṇasādhane lokappasiddhāni añjanāni kāraṇāni paṭisedhetvā nettādīnaṃ asitādibhāvakathaneneva kāraṇavinimuttassa kāriyassa loke avijjamānattā atthappakaraṇādinā asitādibhāvassa kāraṇaṃ nāma pubbajātiyaṃ siddhakusalakammamevāti patīyamānattā ayaṃ kāraṇantaravibhāvanā nāma na añjitanti ca na rañjitoti ca na āvañchitoti ca vākyaṃ nasaddo pasajjapaṭisedhe vattate saṃ sammā ānatāti viggaho






ccādi dujjanehi saha  samāgame satyapi  sappurisānaṃ sabhāvena tādisena payogena vināva  atisayena nimmale cetasi  sujanetarabhāvo na hoti tādisātisayasādhuttasamāyogatoti iha kiñcāpi saddena sabbathā hetunivattanaṃ kataṃ tathāpi yonisomanasikārāditathāvidhanimittamattheva tathāpi loko tamanapekkhamāno pasiddhañca kāraṇaṃ tādisamapassanto sābhāvikaṃ phalaṃ voharati tadanusārena ca sābhāvikaṃ phalaṃ vibhābyateti ayaṃ sābhāvikaphalavibhāvanā
ccādi  dujjanehi saha vāse satipi sādhujantūnaṃ  kiñci payogaṃ vinā pakatiyā eva atinimmale cetasi  dujjanaguṇaṃ  ekantena na hotīti iha cittanimmalahetubhūtānaṃ yonisomanasikārādīnaṃ vijjamānattepi lokena taṃ kāraṇaṃ anapekkhitvā aññampi pasiddhakāraṇaṃ cittanimmalakāraṇamadisvā sabhāvasiddhaṃ nimmalanti vohariyamānattāteneva lokavohārānusārena sabhāvanimmalatareti sabbākārena kāraṇaṃ paṭisedhaṃ katvā sabhāvasiddhanimmalattasaṅkhātaphalassa pakāsitattā ayaṃ sābhāvikaphalavibhāvanā nāma dujjanānaṃ bhāvoti ca sassa attano bhāvoti ca tena nimmalataranti ca vākyaṃ





 hetuṃ niddisati iccādinā  bhāvābhāvarūpassa nibbatyādikāriyassa kārako  vijjamānasseva kassaci sambandhato kutoci paṭibodhako cāti hetavo duvidhā siyuṃ nanu kimettha asanaṃ  kevalaṃ anenetaṃ karīyatīti sarūpakathanamatta  viseso tu na  koci visesarūpo vācālaṅkāroti visesaṃ yojayati tiādinā  kāriyuppādayogīnaṃ hetūnaṃ  upabrūhanaṃ visiṭṭhabhāvena pariphuṭaṃ katvā yāthāvato kathanaṃ  bandhabhūsanarūpena  abhihitaṃ visesarūpattā na panetenetaṃ karīyatīti
 idāni hetvālaṅkāraṃ dasseti ccādinā  ca kassaci sattā asattāti vuttassa bhāvābhāvasaṅkhātakāriyassa janakahetu ca  kassaci vijjamānattaṃ aññena kenaci sambandhena avabodhento ñāpakahetu cāti evaṃ hetavo duvidhā siyuṃ iha phalapakāsakahetumhi vuccamāne iminā hetunā idaṃ phalaṃ jātanti sarūpakathanamattaṃ vinā visesarūpālaṅkāro idha natthīti āsaṅkiya alaṅkārasarūpaviseso esoti dassetumaparaddhamāha  phalapakāsanakhamānaṃ hetūnaṃ  visiṭṭhabhāvena pakāsaṃ katvā tatvato kathanaṃ  alaṅkārasabhāvena  pasiddhaṃ hoti kavīhi patthitaṃ vā hoti sāliaṅkurādīnaṃ sālibījādayo viya janyassa accantopakārako janakahetu  nāma vijjamānaaggiādīnaṃ dhūmādayo viya kassaci vijjamānattañāpako ñāpakahetu nāma alaṅkārassa bhāvo alaṅkāratā alaṅkāratayāti chandaṃ nissāya mattāhāni





 udāharati iccādi  sattā ca  asattā ca teyeva kiccāni tesaṃ vasena ca  pasiddhahetuviparītā acchariyārahā hetavo tesaṃ vasenāpi ca  hetuvikappā  anavaviyo  yato evaṃ tasmā  hetūnaṃ idaṃ mukhamattanidassanaṃ tasmā tammukhena sakkā hetuvisese pavisitunti
iccādi  bhāvaabhāvasaṅkhatasattāasattākriyāvasena ca  pasiddhahetuno viruddhena acchariyahetūnaṃ pabhedena ca  hetuvisesā  yasmā apariyantā honti tasmā  vakkhamānaṃ  hetūnaṃ  avasesahetūnaṃ ogāhaṇadvāramattassa nidassanaṃ hoti bhāvo ca abhāvo cāti ca teyeva kiccānīti ca tesaṃ vaso bhedoti ca cittā vicittā ca te hetavo cāti ca tesaṃ vasoti ca mukhameva mukhamattaṃ mukhañca taṃ vā mattaṃ sāmaññañceti ca tassa nidassanamiti ca vākyaṃ saddo avadhāraṇe sāmaññe vā vattate






 udāharati iccādi paramatthasabhāvassa nāmarūpādino pakāsoyeva  asahāyakiccaṃ yassā sā tādisī sabbesaṃ mano haratīti  munino ayaṃ desanā me  cittaṃ mekantena tosetīti ayaṃ bhāvakicco kārakahetu santosasattāya kāraṇato
 idāni udāharati iccādinā  nāmarūpakhandhaāyatanādiuttamatthānaṃ pakāsanasaṅkhāta asahāyakiccavatī  vohārānurūpena visayabhāvūpagamanena sabbesaṃ manoharā munino ayaṃ desanā  mayhaṃ mānasaṃ  ekantena tosetīti buddhassa dhammadesanā pubbe avijjamānassa santosassa sattāsaṅkhātasamuppādaṃ karotīti kārakahetu nāma hoti sā ca desanā mānasaṃ tosetīti ettakena adassetvā paramatthapakāsekarasāti savisesanaṃ katvā vuttattā alaṅkāroti abhimatā eko ca so raso ceti ca paramatthapakāsoyeva ekaraso ekakiccamasseti ca viggaho  bhāvasaṅkhātaṃ sattākiccaṃ katvā pavatto  janakahetu




ccādi  sappaññehi saha  saṃsaggena ca  sambuddhadesitassa  abhyāsena ca  cakkhādīnaṃ  visayappavattinirodharūpena vijayena ca hetunā  pañcakkhandhasaṅkhatassa anuppādanirodhasaṅkhāto  bhaveyyāti ayaṃ abhāvakicco kārakahetu anuppādanirodhasaṅkhātassa abhāvassa kāraṇato
ccādi dhīrehi saha  samaggavāsena ca  buddhadesitassa  nirantarābhyāsena ca  cakkhuādīnaṃ  rūpādiārammaṇesu subhādiggahaṇassa nivāraṇena cāti imehi kāraṇehi  khandhāyatanādikassa  anuppādanirodho khandhaparinibbānaṃ vā siyāti abhiṇhaso yogoti viggaho  dukkhassa upasamasaṅkhātaṃ asattākiccaṃ katvā pavatto  avijjamānasaṅkhātāya asattāya uppādanato janakahetu nāma abhāvo kiccamasseti ca kārako ca so hetu cāti ca vākyaṃ bhāvakiccopi vuttabyatirekato ñāyati




ccādi ti āmantanaṃ  tava  candasadisena kantabhāvena  sobhamānena mukheneva  rāgādīhi  byapagataṃ  cittaṃ  suṭṭhu viññāyatīti ayaṃ bhāvakicco ñāpakahetu avabodhasattāya ñāpanato
iccādi he  tava  candakantabhāvasadisena kantabhāvena sobhamānena mukhena  tuyhaṃ cittaṃ  rāgādīhi kilesehi nikkhantanti  suṭṭhu viññāyatīti iha mukhaṃ manakantabhāvasambandhena samannāgataṃ sayaṃ vijjamānameva kilesāpagamassa avabodhasattaṃ ñāpetīti bhāvakicco ñāpakahetu nāma jāto candena abhedopacārato candalāvaṇyena saṃvādī sadisoti ca so ca so kantabhāvo ceti ca tena upasobhitoti ca pāpehi abhinissaṭanti ca vākyaṃ




iccādi muninda te caraṇānaṃ dvandassa rāgo bālo ca so ātapo ceti  taruṇakiraṇasamūho lohitattādinā sādhūnaṃ hatthāravindāni kantādinā  visārittenāmasanto kathaṃ  makulayati añjalipaṇāmabandhena ayuttametaṃ bālātapo hi padumānamummīlanahetu ayaṃ tu apubbo bālātapo yo padumāni nimīletīti anucitakāriyakāraṇā ayuttakārī cittahetu evaṃvidho viññeyyo bhāvakiccattepīti
iccādi he  tava  pādayugaḷassa aruṇavaṇṇasaṅkhataabhinavasūriyakiraṇo  sujanānaṃ karapadumāni  attano sabbabyāpittā phusanto kathaṃ  karasampuṭarūpena makulayatīti bālātapo nāma padumavikasanaṃ vinā saṅkocanaṃ na karoti eso ātapo acchariyo vicittoti gamyamānattā ayuttasaṅkocasattākaraṇato ayaṃ ayuttakārī cittahetu  nāma ayuttaṃ karotīti ca cittañca taṃ hetu cāti ca vākyaṃ




ccādi munindassa pādānaṃ dvande nakhā eva candā kantādinā tesaṃ  kiraṇā  loke  sattānaṃ pāṇayo eva paṅkeruhāni kantādinā saṅkocayanti paṇāmakaraṇasampuṭarūpena milīyantīti  yuttakārī cittahetu candato paṅkajasaṅkocassa ucitattā vuttanayepīti
iccādi  sambuddhassa pādadvande nakhāvalisaṅkhātānaṃ candānaṃ  raṃsayo  loke jantūnaṃ pāṇipaṅkeruhāni  karasampuṭākārena saṅkocayanti makulaṃ karontīti candakiraṇehi kattabbāya eva padumasaṅkocasattāya katattā ca pakaticandakiraṇakattabbakiccassa candamarīcisamānaaññādiṭṭhapubbavicitraaṃsūhi katattā ca ayaṃ yuttakārī cittahetu nāma pāṇayo ca te paṅkeruhāni ceti ca munindassa caraṇadvandamiti ca tasmiṃ nakhānīti ca teva candāti ca vākyaṃ



 kamaṃ vivaritumupakkamati miccādi  pubbe vuttānaṃ  vatthūnaṃ kesañci  uddesakkamānatikkamena  puna atthantaraniddesanayena anukathanaṃ  saṅkhyānamityapi ca yathāsaṅkhyamityapi ca  vuttaṃ vidheyyattā tesaṃ padhānattamiti tadapekkhāya napuṃsakattaṃ anuvaditabbattānuddesassāppadhānattamiti na pulliṅgapariggaho kamoiccapi niddiṭṭhoti liṅgavipariṇāmo
 idāni kamālaṅkāraṃ uddisati miccādinā  paṭhamakathitānaṃ padatthānaṃ  uddiṭṭhakkamamanatikkamma  atthantaraṃ nissāya punakathanaṃ saṅkhyānamiti ca yathāsaṅkhyamiti ca niddiṭṭhaṃ kamopi ca niddiṭṭho ettha pasiddhaṃ anuddesaṃ pubbaddhena anuvaditvā appasiddhaṃ kamampi kamapariyāyaṃ saṅkhyānayathāsaṅkhyadvayampi aparaddhena vidadhāti ettha vidhātabbaṃ dassetuṃ anuvādassa āhariyamānattā anuvādo appadhāno vidhātabbo padhāno yañhi vidhātabbaṃ taṃ padhānaṃ itaramappadhānanti iminā kāraṇena vuccati tasmā niddiṭṭhanti saṅkhyānaṃ yathāsaṅkhyanti dvayaṃ apekkhāya (tassa appadhānattā)  napuṃsakaṃ hoti kamoti apekkhāya niddiṭṭhoti pulliṅgo hoti appadhāno anuddesoti nāpekkhati kamamanatikkammāti ca saṅkhyāya anabhikkamoti ca vākyaṃ



 tamudāharati ccādinā muninda tava ālāpahāsā ca tesaṃ līlāhi uddesoyaṃ  kokilakumudānaṃ parābhavena  karavīkā kumudāni ca yathoddesamanuddesoyaṃ vuttāpekkhāya vakkhamānāpekkhāya tu ayampi uddesova kokilā vanaṃ kumudāni jalamiti yathoddesamanuddesoyaṃ  nissayanti maññe iti vatthuto eva sambhavo ti  parikappate yajjevaṃ parikappanāya kathaṃ yathāsaṅkhyanti ce atroccate  yatthālaṅkārantaramapi patīyate tatthuddesānurūpānuddesasambhave saṅkhyānamevālaṅkāro voharīyate tasseva mukhyato vattumicchitattā yatthālaṅkārantaraṃ na gamyate tattha accantameva kamoti viññeyyaṃ
 udāharati ccādinā he  tava  madhurasaralīlāhi saddhiṃ mandahasitalīlāhi sañjātā  jayahetu  karavīkā ca  keravāni ca vanaṃ jalañca kamena  nissayaṃ karontīti maññeti ettha ālāpahāsalīlāhīti uddeso kokilā kumudānīti vuttāpekkhāya anuddeso vanaṃ jalanti vakkhamānāpekkhāya uddesova hoti tatvato īdisavijayena kokilādīnaṃ vanādinissayakāraṇābhāvato saddapayogena niddiṭṭho evaṃ sati ayaṃ parikappanā na bhavati kasmā nānālaṅkārasannipāte sati yo yo alaṅkāro vattunā icchito tasseva mukhyato voharīyamānattā evaṃ parikappanālaṅkārasaṃsagge satipi uddesakkamena dassitassa anuddesassa mukhyattā ayaṃ kamālaṅkāro nāma īdisaññampi evameva daṭṭhabbaṃ ālāpo ca hāso ceti ca tesaṃ līlāyoti ca viggaho



 piyataramāharati iccādinā atisayena piyassa kassaci  abhidheyyasabhāvassa yaṃ mākhyānaṃ hoti etaṃ piyataraṃ nāma siyā
 idāni  piyatarālaṅkāraṃ dasseti iccādinā atisayena piyassa kassaci  abhidheyyasabhāvassa yaṃ  kathanaṃ hoti etaṃ paṭipādanaṃ  nāma piyatarālaṅkāro nāma hoti atisayena piyanti ca attho eva rūpaṃ sabhāvoti ca vākyaṃ



 udāharati ccādi  sappurisa mahāmuni tava  cakkhupathāpāthamattena madhurakathāsavanā yā pīti  mama samuppannā ayaṃ pīti  īdisena sukhena  nāññassa kassaci ko hi nāmoñño tavādisoti puna dassanā bhaveyyāti
ccādi he  sappurisa tathāgata tava  mama nette āpāthagamanato yā pīti me samuppannā  pīti  īdisakkhaṇena tayā sadisassa aññassābhāvā  puna  dassanato bhaveti ettha pītiyātisayahetubhūtaṃ atiiṭṭhārammaṇañca dassane atigedhañca pakāsanena atipītīti padatthaṃ  pakāsitaṃ hoti ayaṃ pīti bhaveti pubbakāle uppannapītiyā punāsambhavato taṃsadisāyeva pīti gahitā yathā soyeva vaṭṭako  tāniyeva osadhānīti



 samāsavuttiṃvattumāha ccādi  pasaṃsitena upamānena  manasi nihitassa  atthassa  kathanena  vuttalakkhaṇā samāsavutti nāma kasmā  vattumicchitassa  saṅkhipitvā  kathanaṃ  sabhāvo tasmā tatoyamanvatthasaññā saṅkhepavutti samāsavuttīti katvā kasmā ayaṃ guṇībhūtā sakatthā atthantaraṃ vidadhāti na tu sakatthapadhānā
 idāni samāsavuttiṃ niddisati ccādinā  pasaṃsitena  upamānavatthunā karaṇabhūtena  icchitatthassa  kathanena  vattumicchitatthassa saṅgaharūpattā  yathāvuttalakkhaṇā samāsavutti nāma hoti ettha vattumicchitatthaṃ saṅgahetvā manasi katvā tassa upamābhūtatthassa vaṇṇanāya manasi katassa pakāsanato ayaṃ samāsavutti nāma etissā padābhihito sakattho appadhāno gammamānattho pana padhāno hoti adhippetañca taṃ vatthu ceti ca samāsena saṅkhepena vutti kathanamiti ca saṅkhepoyeva rūpaṃ sarūpanti ca atthassa saṅkheparūpanti ca viggaho



 tassā pabhedaṃ dasseti miccādinā  samāsavutti yaṃkiñci vatthu sāmaññākārappatītaṃ īdisamidaṃ nāññathāti kutoci byavacchijjate kenaci guṇādinā vavatthāpīyate taṃ  tameva  visesanabhedabyavacchedato tena  atulyā avayavadhammassa samudāye vattanato abhinnaṃ tulyākāraṃ visesanaṃ yassaṃ sā  attheva  kevalaṃ sāyeva kīdisī bhinnañca abhinnañca visesanaṃ yassanti  visesyaṃ tu bhinnanti
 idāni tassā samāsavuttiyā bhedaṃ dasseti miccādinā  samāsavutti  guṇādisadisadhammena  karaṇabhūtena kenaci upamānavatthunā manasi kataṃ idaṃ upameyyavatthu īdisanti sāmaññāvatthato visuṃ katavisesyena  visuṃ jātā tattakena atulyā vā  tulyavisesanayuttā attheva  atulyatulyavisesanayuttā bhinnavisesyayuttā aparāpi atthi evaṃ samāsavutti dvidhā hoti visesyameva mattamiti ca avayavena sambhavabhedasabhāvassa samudāyepi pavattattā bhinnāti vuttā abhinnāni visesanāni yassamiti ca bhinnāni ca abhinnāni ceti ca tāni visesanāni yassamiti ca viggaho






 ubhayamudāharati iccādinā aya sāgaro  cirānucitakusalamūlena hetunā mayā  patto kīdiso  lokavohārato devāsurānaṃ mathane visenāsammissattā  pīyūsaṃ sandadātīti  ambhodhi  dosalesenāpyasamphuṭṭhattā accantanimmalaṃ  maraṇābhāvena amatasaṅkhātaṃ nibbānadhātuṃ sandadāti upadesakabhāvenāti  saddhammo  niravajjattā  muttāmaṇiādīni tesaṃ  pavattiṭṭhānaṃ ambhodhi  buddhādīhi anekadhā vaṇṇitāni  sattatiṃsabodhipakkhiyadhammasaṅkhatāni tesaṃ ālayo saddhammo  ca agādhattā sāgaro  saddhammo ca ayamāpāditoti pakataṃ ayaṃ visesyamattabhinnā abhinnavisesanā visesyassa ambhodhino vivacchitā saddhammā bhinnattā visuddhāmatasandāyittādino ca visesanassa vuttena pakārenābhinnattāti
 idāni udāharati iccādinā  lokavohārato devāsurānaṃ samuddamathane visena amissattā visuddhabhūtapīyūsadāyako upamābhūtasamuddavaṇṇanāya buddhiyaṃ vattamānassa saddhammassa pakāsanato visuddhāmatasandāyī kāmāmisādidosalavenāpi amissitattā atinimmalaṃ jarāmaraṇarahitaṃ nibbānaṃ upadesadānena veneyyānaṃ dāyako  niddosattā pasatthānaṃ muttāmaṇiādīnaṃ ratanānaṃ pavattiṭṭhānabhūto samuddapakkhe saddhammapakkhe pana  buddhādīhi pasatthānaṃ sattatiṃsabodhipakkhiyadhammasaṅkhataratanānaṃ pavattidesabhūto  pakatiyāyeva agādho ekattanayādicatubbidhanayehi  eso samuddo ca cittena gahitasaddhammo ca  bhavantaropacitakusalakammena mayā  pattoti visesyabhūtassa ambhodhino vattumicchitasaddhammato bhinnattā ca visuddhāmatasandāyīti iccādikānaṃ visesanānaṃ ubhayavisesyepi yathāvuttanayena abhinnattā ca ayaṃ samāsavutti visesyamattena bhinnā abhinnavisesanā hoti






ccādi  aya vuttaguṇayogena acchariyarūpattā kapparukkho samuṭṭhito kīdiso icchitaṃ lokiyaṃ yaṃ kiñci atthaṃ padadātīti  kapparukkho icchitaṃ lokiyalokuttaraṃ yaṃ kiñci atthaṃ padadātīti  jino  seṭṭho kapparukkho jino ca phalāni pupphāni tehi upasobhito kapparukkho saha chāyāya candasūriyālokavilomarūpāya vattate  kapparukkho jino tu pubbe vuttāya kāyakantādirūpāya chāyāya yuttoti ti ayaṃ visesyamattabhinnā bhinnābhinnavisesanā jinato visesyassa kapparukkhassa bhinnattā phalapupphopasobhitatthassa kapparukkheyeva sambhavā icchitatthapadatthassa sāratāya sacchāyatāya ubhayattheva bhāvato vuttavidhināti
ccādi  sattehi icchitānaṃ lokiyaaviññāṇakavatthābharaṇādīnaṃ dāyako kapparukkhavaṇṇanāya citte patiṭṭhitassa jinapadatthassa kathetukāmatāya  sattehi patthitānaṃ lokiyalokuttarānaṃ sakalatthānaṃ anurūpavasena tesaṃ tesaṃ sattānaṃ dāyako  rukkhesu īdisarukkhassābhāvato uttamo  sadevakādisattalokesu tādisasattavisesābhāvato uttamo  kappaddumānurūpaphalehi pupphehi ca upasobhito  candasūriyālokehi āvaraṇīyarukkhacchāyāya samannāgato  nīlapītādichabbidharaṃsijālehi samannāgato  pubbe asañjāto  eso paccakkho kappapādapo  sattānaṃ puññānubhāvena loke pātubhūtoti vattumicchitatthajinapadatthato visesyassa kapparukkhassa  bhinnattā ca icchitatthadānasārabhāvasacchāyasaṅkhatānaṃ visesanānaṃ ubhayasādhāraṇattā ca phalapupphopasobhitatāya rukkhasseva visesanattā ca ayaṃ samāsavutti visesyabhinnāva bhinnābhinnavisesanā hoti icchito ca so attho ceti ca taṃ padadātīti ca phalapupphehi upasobhitoti ca saha chāyāya vattamānoti ca vākyaṃ





 tadubhayaṃ vivarati ccādinā  sambuddhabhāsito  sāgaraguṇasadisattā sāgararūpena uditoti sambandho kittitoti attho jino  yathāvuttanayena  taṃ patto anupekkhitassa kakkhavuttiyā ambhodhiādisaddānaṃ pakaraṇādinā tu tathā patītyudayo aññathā kathaṃ ambhodhiādisaddānaṃ dhammādisacchāyakattaṃ siyā bhedo tu ayaṃ  visuddhāmatasandāyiccādike  ye keci tatropāttā visuddhāmatasandāyittādayo  tulyā  visesanāni ubhayatrāpi sambhavā  anantaravutta icchitatthapadoiccādo pana tayaṃ sādhāraṇaṃ  asādhāraṇañca visesanaṃ vuttanayeneti
 idāni tehi dvīhi samāsavuttehi vuttatthadvayaṃ pakāseti ccādinā  sāgararūpena  sammāsambuddhena desitapariyattisaddhammo  kathito rukkhattena jino udito sāgarakapparukkhādisaddā attano abhidheyyabhūtasāgararukkhādike atthe mukhyabhāvena  apavattitvā buddhiyaṃ pavattaatthassāpi sādhāraṇabhūtavisesanapariggahena gammamāne vattumicchitasaddhammajinapadattheyeva pakaraṇādito tādisaatthappatītiyāsambhavato mukhyabhāvena pavattantīti adhippāyo tathā hi yadi ete mukhyatthena na pavattanti ambhodhikapparukkhasaddā saddhammajinapadatthe kathaṃ pakāsentīti tesu dvīsu udāharaṇesu  visuddhāmatasandāyīiccādipubbudāharaṇe  visuddhāmatasandāyīti sabbe visesanadhammā  ambhodhisaddhammānaṃ samānā  icchitatthapadotiādike aññasmiṃ udāharaṇe pana  icchitatthapado sāro sacchāyoti visesanattayaṃ sādhāraṇaṃ phalapupphopasobhitabhāvo pana rukkhāveṇiko apubboiccādikaṃ visesanameva tathā hi iminā rukkhadhammabhūto koci viseso pakāsito na hotīti visesanattaṃ aññesuyeva vuttaṃ



 parikappanaṃ parikappeti ccādinā  sajīvassa nijjīvassa vā  avatthā  vattumicchitappakārāpekkhāya aññeneva rūpena ṭhitā tasseva tato yathāvaṭṭhitappakārato  aññena pakārena parikappīyate  vuttiyaṃ sā  hoti parikappīyate aññathā karīyate vatthuṭṭhiti etissanti katvā
 idāni parikappanaṃ dasseti iccādinā  yassa kassaci saviññāṇakaaviññāṇakapadatthassa  pavatti  kappanīyappakārato aññena vijjamānappakārena  pavattamānā  tato vijjamānappakārato aññenāvijjamānappakārena  vuttiyaṃ parikappīyate sā parikappanā nāma hoti parikappīyate aññathā karīyate vatthuṭṭhiti etissamiti viggaho



 bhedaṃ tassā dasseti iccādinā upamā abbhantare yassā tassā bhāvo tena ca kiriyādivasena ca  nānappakārā parikappanā idāni kamena udāharissāmi
 idāni tassa bhedaṃ dasseti ccādinā  upamāya abbhantare vijjamānattā ca kiriyādivasena ca vividhā parikappanā kamena udāharissāmi upamā abbhantare assā parikappanāyeti ca tassā bhāvoti ca aneke vidhā pakārā yāsamiti ca viggaho






 udāharati iccādi icchābhaṅgena buddhaṃ bhagavantaṃ vase vattessāmāti bodhimūle katābhilāsavināsena  dukkhitā atiniccalasabhāvappattā  nāsikagge nayane katānatāvasena accantamakriya nisinnā  yoginisaṅkāsā māraṅganāti  yathāvaṭṭhitāya sacetanānaṃ māraṅganālakkhaṇānaṃ  vatthūnaṃ vutti vuttā sāyamaññathā parikappīyate  devaṅganānampi siṅgārabhāvopacaritavilāsātisayenāpi akampattā  bhagavantaṃ  mantānuṭṭhānaṃ tattha abhiyogato yuñjanena mattano āyattabhāvaṃ tadā  vahanti maññeti ettha  saddasutiyā upamāsandeho na kātabbo savasānayanamakubbantiyo māraṅganā vasaṃ nentīvāti parikappīyante hoti ca
vasaṃ nentīva dhīranti nayane nopamānatā
na hi kattukriyāyatthi upamānopameyyatāti
kriyāparikappattepi ayamupamābbhantarā parikappanā na kevalakriyāparikappanā māraṅganānamacalopavesanassa yogābhiyogena sāmyasandassanato tathābhūtāya copavesanakriyāya dhīrassāpi tādisassa bhagavato avasānayanattanti parikappanatoti
 idāni udāharati iccādinā  ajapālanigrodhamūle nisinnaṃ bhagavantaṃ palobhessāmāti māraṅganā attanāyeva katāya icchāya anibbattiyā pīḷitā atiniccalaṃ hutvā nāsikagge patitadiṭṭhehi samannāgatānaññavuttiyā kriyantaravirahato  jhāyamānā nisinnā  yoginisadisā taṇhāaratiragāsaṅkhātā māraṅganāyo  siṅgārādhippāyena katānekalīlāvilāsenāpi akampamānaṃ  bhagavantaṃ  mantajappanasaṅkhātayoge yuñjanena  attano vasaṃ  attano parājitakāle  pāpenti maññeti ettha pubbaddhena māraṅganāsaṅkhātasajīvapadatthānaṃ vijjamānappakāraṃ dassitaṃ  puna aparaddhena tesameva avijjamānayogābhiyogena vasīkaraṇaṃ kappitaṃ māraṅganānaṃ niccalanisajjāya yoginīnaṃ mantajjhayanasadisattā māraṅganānaṃ yoginīnaṃ upamānopameyyattaṃ sāmatthiyā gamyateti esā upamābbhantaraparikappanā nāma nenti ivāti payoge katepi kriyāparikappanaṃ na hoteva icchāya bhaṅgoti ca tena āturāti ca niggataṃ calaṃ calanaṃ asmā āsanasmāti ca atisayena niccalanti ca kriyāvisesanaṃ yoge abhiyogoti ca vākyaṃ
nenti ivāti idha saddasutiyā upamājotanatthaṃ ceti saṃsayo na kātabbo sādhammasaṅkhātaguṇavisesassa sambandhe asati kriyāmattassa upamābhāvato vuttaṃ hi
vasaṃ nentīva dhīranti nayena nopamānatā
na hi kattukriyāyatthi upamānopameyyatāti
 ettha  gamyamāne pāpane  upamānabhāvo natthi  tatheva  kattusambandhiyā kriyāya  upamānabhāvo upameyyabhāvo natthīti ayaṃ hetthattho




miccādi yuddhāya matisayena muccaṃ  hatthiṃ samāruḷho  vasavattī taṃ jinātīti atthena  bhīto palāyituṃ kiñci nilīyanaṭṭhānaṃ  pathaṃ anvesati  maññe iti kriyāparikappanā ārohanakriyāya maggamanvesanatthanti parikappitattā
miccādi  yuddhatthaṃ ntaṃ atisayena  diyaḍḍhasatayojanāyāmānurūpauccaguṇasamannāgataṃ  girimekhalaṃ samāruḷho māro jinā bhīto palāyituṃ  nibbhayaṃ pathaṃ  gavesati maññe yuddhatthaṃ kurumāno gajārohanaṃ maggānvesanatthamiti kavinā parikappitattā esā kriyāparikappanā nāma accantamiti asaṅkhya sasaṅkhyabhāvepi pakaraṇato ādhikke eva vattati




 muninda te cāru ca taṃ rājīvaṃ padumañca tamiva sundaraṃ tasmiṃte pādadvande  lohitattaguṇo iti yathāvaṭṭhitā acetanassa lohitattalakkhaṇassa vatthuno vutti vuttā sāyamaññathā parikappīyate  kilesārīnaṃ  atisayaṃ sampisanena jātaṃ  rudhiraṃ tena jātoti maññe iti guṇaparikappanā pādadvandasannihitalohitattaguṇassa pāpā soṇeneti parikappitattā
ccādi he  tava  manuññapadumasundare pādadvande  rattavaṇṇaṃ  saparasantānagatapāpānaṃ sammaddanena jātena rudhirenāti maññe sabbaññuno pāde bhavantarasiddhapuññakammānubhāvena jātarattavaṇṇaṃ pāpābhisammaddanenāti parikappitattā ayaṃ guṇaparikappanā nāma cāru ca taṃ rājīvañcāti ca pāpānaṃ abhisammaddoti ca tena jātañcāti ca tañca taṃ soṇañcāti ca soṇassa bhāvoti ca viggaho



 vohāratthaṃ parikappanāsūcake sadde dassento āha iccādi  evarūpo saddarāsi ādi yesaṃ takkemi parikappemi cintayāmi yathetyevamādīnaṃ tehi  parikappanā  yathāvutte  pakāsīyate  katthaci pana vākyena gamyate iccādīnamabhāvepīti
 vohārasukhatthaṃ parikappanāpakāsake sadde dasseti ccādinā maññe saṅke dhuvaṃ nūna iva evamādīhi saddehi  parikappanā  ettha viya katthaci  pakāsīyate  katthaci  kriyākārakasambandhasahitapadasamudāyena disaddayogābhāvepi kevalaṃ vākyasāmatthiyeneva ñāyate ccādipadapañcakaṃdvandasamāsena niddiṭṭhaṃ  pakāro saddasamudāyo ādi yesaṃ takkemi parikappemi cintayāmi yathātiānīnanti viggaho


 

 udāharati iccādi  sineho tena saha vattamāno  deho  karuṇāya  dukkhitasattavisayā nirantarappavatti tena saraso tato jina te  sarīrato nikkhantakantiyo sādhujanaṃ  tappentā tameva janaṃ  sapemataṃ  pāpesuṃ tādisaṃ tathāvidhadehanikkhantakantī naṃ sādhujanaṃ pīṇenti gammamānaparikappanāyaṃ yato kantiyo  laddhasarasasarīrasaṃsaggā sayampi sarasā iva attānaṃ sevamānampi sādhujanaṃ sarasataṃ nentīti gamyate
 vākyagammaparikappanamudāharati ccādinā he  te  dukkhitasattavisayāya karuṇāya savisaye nirantarappavattiyā sañjātasnehato  sarīrato  dasadisāsu niggatā nīlādichabbaṇṇaraṃsiyo  katapuññaṃ uttamajanaṃ pīṇentā sasnehabhāvaṃ pemasahitattaṃ  tameva sādhujanaṃ pāpesuṃ sarasataṃ nayunti ettha sādhujananti sutasambandhena ñāyati karuṇāsinehasommadehasaṃsaggato kantiyo sayampi nissayaguṇato sommabhūtā attānaṃ visayaṃ katvā pavattajanepi muduṃ karontevāti dīnaṃ abhāvepi vākyagammaparikappanā ettha acetanānaṃ kantivatthūnaṃ janapasādasaṅkhātavatthuṭṭhiti dayāsañcārasarasā ivāti evamādiaññappakārena parikappito dayāya sañcāro punappunaṃ pavattīti ca saha rasena snehena vattamānoti ca dayāsañcārena sarasoti ca nikkhantā ca tā kantiyo ceti ca sādhu ca so jano ceti ca sarasassa bhāvoti ca vākyaṃ



 samāhitaṃ samāharati ccādinā  kāriyaṃ  sattubhaṅgādikaṃ  sajjībhūtassa yassa kassaci pumuno  kusalabalena kāraṇena kusalasāmatthiyena puna sādhyate sādhiyamaneneti  tato tameva vā maññaṃ tassa lābho aññakāraṇalābhoti attho taṃ samāhitaṃ vadanti samādhānaṃ 
 idāni  samāhitālaṅkāraṃ dasseti miccādinā  amittavijayādikaṃ kattuṃ ārabhantassa yassa  kusalabalena puna  tasseva kāriyasiddhiyā upakārakassa aññasādhanassa yo lābho atthi taṃ kāraṇalābhaṃ  tasseva kāriyassa samādhānattā patiṭṭhitattā samāhitaṃ iti kavino kathenti sādhyate sādhiyamaneneti ca tañca taṃ antaramaññañceti ca tassa lābhoti ca samādhānamiti ca vākyaṃ



 udāharati iccādi  mārasattuno  abhibhave  na parammukhaṃ manaṃ yassa tassa satthuno  āraddhamārabhaṅgakriyānuggāhikā mahāmahī ayaṃ  mārāridussahaṃ mahānādaṃ  akāsi idha mārāribhañjanaṃ kāriyamāraddhaṃ tassa puññavaseneva mahīrāvo aparaṃ sādhanaṃ samāpannanti lakkhaṇaṃ yojanīyaṃ
ccādi  mārasaṅkhātassa sattuno maddane abhimukhacittassa tassa satthuno  āraddhamāravijayassa upatthambhikā ayaṃ mahāmahī  mārassa hadayavatthuṃ maddanto  viya sahitumasakkuṇeyyaṃ mahānādaṃ  akāsi ettha mārabhaṅgajananaṃ satthūhi āraddhakāriyaṃ tasseva siddhiyā hetubhūtaṃ aññakāraṇaṃ nāma mahīrāvo māro eva ari sattūti ca tassa bhaṅgoti ca tasmiṃ abhimukhaṃ manaṃ yasseti ca mahantī ca sā mahī ceti ca viggaho



 pariyāyavuttiṃ paṭipādeti iccādinā  kiñci atthaṃ dhanadānādilakkhaṇaṃ  añjasā vācakabyāpārena anākhyāya bhimatassatthassa  nipphādanatthaṃ  aññena pakārena tannibbattianuguṇena yaṃ  vacanaṃ taṃ sucibuddhayo pariyāyavuttīti vadanti pariyāyena vacanaṃ ti
 idāni pariyāyavuttiṃ dasseti iccādinā  iṭṭhaṃ dhanadānādisarūpaṃ  yaṃ kiñci atthaṃ  ujumakathetvā  abhimatatthassa  nipphattiyā  vattumicchitatthassānurūpenāññappakārena  yaṃ kiñci dassanaṃ kathanamatthi sucibuddhayo pariyāyavuttīti taṃ vadanti pariyāyena vutti kathanamiti ca suci buddhi yesamiti ca vākyaṃ



 udāharati ccādi dhanaṃ  kenaci anāvaṭattā  pakāsappadese nikkhittaṃ atha ca pana ārakkhavajjitaṃ  kāmetīti ti āmantanaṃ tuvaṃ yadi icchasi gantuṃ dhanaṃ vā yathākāmaṃ gaccheti dhanāvaharaṇamicchitamañjasā avatvā taṃsiddhiyā byājena vadati pariyāyavutti
 udāharati miccādinā  muttāmaṇiādi  pākārādiparikkheparahitattā nirāvaraṇaṭṭhāne yena kenaci ṭhapitaṃ apica ārakkhavajjitaṃ bho  tuvaṃ yadicchasi dhanaṃ gamanaṃ vā yathākāmaṃ gacchāti  cittenicchitadhanāvaharaṇavidhānaṃ dhanamāharāti ujumavatvā evaṃ byājena vuttattā idaṃ pariyāyavutti nāma vivaṭañca taṃ aṅgaṇañceti ca tasmiṃ nikkhittanti ca ārakkhena vajjitamiti ca dhanaṃ kāmetīti ca kāmaṃ taṇhaṃ taṃsampayuttaṃ vā cittamanatikkammāti ca vākyaṃ



 byājavaṇṇanaṃ vaṇṇeti miccādinā  dosaṃ nidassento viya  vaṇṇaṃ bhāsati taṃ byājathutilakkhaṇaṃ byājavaṇṇanaṃ nāma kathamettha guṇā patīyantīti āha ccādi  vuttivisese dosā viya ābhāsanti paṭibhanti tādisapadādinā  guṇā eva iddhimantatādayo na dosopi koci mavaṭṭhānaṃ yanti hīti avadhāraṇe atra byājavaṇṇanamevidaṃ na nindakamiti
 idāni byājavaṇṇanaṃ dasseti ccādinā  dosaṃ dassento viya  vaṇṇanaṃ karoti  vaṇṇanākaraṇaṃ byājavaṇṇanaṃ nāma hoti nindāsabhāvena pavattathutittā nindā eveti ce atra asmiṃ vuttivisese  dosā viya paṭibhāsamānā  tādisapadappayogena iddhimantatādayo guṇāva  guṇasabhāvāvaṭṭhānaṃ  pāpuṇantīti byājena vaṇṇanamiti ca dosā iva ābhāsanti paṭibhāsantīti ca vākyaṃ



 udāharati miccādinā nātha tvaṃ akhilaṃ  uppalaṃ pathavīvalayañceti siliṭṭhaṃ  bhamayitumito  cito ca maccantaṃ  samatthopi  taṃmattena te guṇānaṃ  atisayalakkhaṇaṃ  kena kāraṇena vadāma iha uppalacālanasāmatthiyavibhāvanavasena nindati tāva nikhilabhūmaṇḍalasañcālāvikaraṇato paramāya thutiyā saṃyojitoyaṃ bhagavā mahānubhāvaṃ vicitavāti bhuvanamaṇḍalasikhāmaṇīti byājavaṇṇanamīdisamaccantaṃ ramaṇīyaṃ tadidañca sabbathā silesamupajīvati
 idāni udāharati miccādinā nātha tvaṃ  nissesaṃ nīluppalavanaṃ pathavīmaṇḍalaṃ vā  kampetuṃ matisayena  samattho tāvatā te guṇānaṃ matisayaṃ  kathaṃ bhaṇāmāti saddassa uppalavisesavācakattā paṭhamaṃ nindāva tasseva saddassa pathavīmaṇḍalavācakattā iddhimato tava idaṃ kiṃ visesanti uttamaguṇavaṇṇanā katā hoti īdisā byājavaṇṇanā pasatthā sā ca sabbathā silesaṃ nissāya pavattatīti kuyā pathaviyā valayaṃ maṇḍalamiti samāso



 visesavuttiṃ vatteti miccādinā  atisaye kismiñcipi kāriyavisese icchāyaṃ dabbādīnaṃ yatra  abhāvassa  vacanaṃ ayaṃ  visesavutti nāma bhave
 idāni visesālaṅkāraṃ dasseti ccādinā  atisaye kāriyavisese icchāyaṃ sati dabbassa ca kriyājātiguṇassa ca  yasmiṃ vuttivisese  abhāvakathanamatthi ayaṃ  nāma  visesavutti nāma siyāti vikalassa bhāvoti ca tassa dassanamiti ca vākyaṃ




 udāharati iccādi subodhaṃ atra ca vijayopakaraṇacaturaṅgānīkalakkhaṇadabbābhāvena samatiṃsapāramitāsaṅkhatasambhārāvajjanasseva mārārivijayalakkhaṇo viseso vutto
iccādi  antamaso saparivārānaṃ tiṇṇaṃ rathānaṃ anīkavohārato tādisā tayo rathā ca natthi  vuttanayena anīkasaṅkhātā tayo mātaṅgā ca natthi  tādisā anīkasaṅkhātā tayo assā ca natthi  antamaso sāyudhānaṃ catunnaṃ purisānaṃ anīkavohārato tādisā cattāro purisā padā ca natthi tathāpi muninā  samatiṃsapāramidhammānaṃ ābhogakaraṇeneva  mārapaccattiko  abhibhavito iha jayopakaraṇabhāvena ṭhitānaṃ rathānīkādīnaṃ dabbānaṃ vekallaṃ dassetvā sattuvijayasabhāvānaṃ sambhārānaṃ āvajjanavisesassa vuttattā esā dabbavisesavutti nāma ratho nāma catupurisaparivāro tādisaṃ rathattayaṃ rathānīkaṃ nāma hatthī pana dvādasapurisaparivāro hoti tādisaṃ hatthittayaṃ hatthānīkaṃ nāma asso tipurisaparivāro tādisaṃ hayattayaṃ hayānīkaṃ nāma sāyudhā cattāro purisā padānīkaṃ nāma iha rathādīsu ṭhitā viya sīghaṃ pādabalena gantvā yujjhamānā purisā pādopacārena pādāti vuttā rathādīnaṃ pamāṇaṃ tayoti anīkaṭṭhāne  dassetvā purisapamāṇassāvuttepi antamaso cattāro purisā anīkaṃ nāma hontīti pakaraṇato cattāroti ñāyati no ce sāvudhapurisavācakassa saddassa padātayoti bahuvacanena rūpasambhavato rathā na mātaṅgā na hayā na padātayo na iti sambandho  dabbena dabbapaṭisedhanato visesakathanaṃ visesassa vuttīti ca dabbena dabbapaṭisedhena visesavuttīti ca vākyaṃ kriyāvisesavutyādittayampi evameva daṭṭhabbaṃ




iccādi  bhamubhaṅgo kopajanito  na racitā  cādharo  neva kampito kopena tathāpi ca  uttamo munivīro sayaṃ mārārino  parājayaṃ akāsīti bhūkuṭibandhanādikriyāvigamena nibbikāravijayalakkhaṇo viseso dassito
iccādi  kopavikārabhūto bhamubhaṅgopi  na katā  dantāvaraṇo  na kampāpito tathāpi  uttamo  muniguṇavīraguṇayutto tathāgato sayaṃ mārāribhaṅgañca akāsīti ettha bhamubhaṅgaracanādikaṃ kriyaṃ akatvā nibbikārassa mārabhaṅgasabhāvavisesassa  vuttattā esā  nāma bhūnaṃ kuṭi vaṅkatāti ca māro eva arīti ca tesaṃ bhaṅgoti ca vākyaṃ






ccādi  dasasu  patthaṭā raṃsi na bhavati  sakalasmiṃ  vitthato ālokona bhavati ti visesanicchāyaṃ tajjātikattābhāvepi sādhūnaṃ  saddhammasaṅkhātaṃ maccantameva andhatamaṃ iṭṭhāniṭṭhāvekallato paññācakkhussa andhakāraṃ mohandhakāraṃ haratīti nti raṃsiyā andhakārāpahārasamatthāya nivattiyā viseso subhāsitassa dassito
iccādi disāsu byattā patthaṭā raṃsipi natthi  ālokopi natthi tathāpi  saddhammo maccantaṃ  atthānatthatīraṇakkhamassa paññācakkhussa andhakārakamohatamaṃ haraṃ hotīti idha andhakāraviddhaṃsane samatthaṃ raṃsijātyādikaṃ paṭisedhetvā subhāsitassa andhakārāpaharaṇasaṅkhātassa visesassa vuttattā ayaṃ  nāma loke patthaṭoti ca andhetīti andho moho tamasadisattā andhoyeva tamoti ca taṃ haratīti ca sādhūnaṃ subhāsitamiti ca vākyaṃ




miccādi muninda tava vacanaṃ  na lūkhaṃ  kaṭhinañca na hi  tādisakharattādiguṇābhāvepi  janasamūhassa  daḷhaṃ  katvā nimmūlaṃ khanatīti ayosaṅkumhi pasiddhakharattādiguṇanisedhena munindavacanassa viseso āvikato
miccādi he  tava vacanaṃ  kakkasaṃ na hoti thaddhaṃ vā na hoti tathāpi  janasamūhassa jātyādiṃ nissāya pavattaṃ gabbaṃ  daḷhaṃ katvā  mūlamasesetvā khanatīti khaṇanakkhamaayosaṅkuādīsu labbhamānaṃ kharattādiguṇaṃ paṭisedhetvā buddhavacanassa madakhaṇanasabhāvasaṅkhātassa visesassa vuttattā ayaṃ  nāma hoti natthi mūlamassa khaṇanassāti ca janānaṃ samūhoti ca tāya madoti ca viggaho gāḷhaṃ nimmūlanti khaṇanakriyāya visesanattā gāḷhaṃ nimmūlaṃ khaṇanaṃ karotīti yojanā





 ruḷhāhaṅkāraṃ vadanti
 idāni ruḷhāhaṅkāraṃ dasseti  iccādinā  sūrabhāvavīrabhāvaṃ  atisayena pana dittaṃ  vākye dassīyate īdisaṃ vacanaṃ  kavayo ruḷhāhaṅkāramiti vadantīti sūro ca vīro cāti ca tesaṃ bhāvoti ca ruḷho uggato ahaṅkāro ettha vuttiviseseti ca vākyaṃ





 udāharati iccādinā  nāgarājassa appameyyamahānubhāvassa  damane  mama niravadhisarantippameyyappabhāvānucaritakittinopi parassa  payogapaṭipādanena  payojanaṃ na kimpi yato me  pādāvanatā  kammani  baddhakacchā  vijjanteva tatoti yojanīyaṃ
ccādi  nāgarañño  damakaraṇe  bhuvanattaye pavattamānaānubhāvena ca sampavattitakittisamūhena ca samannāgatassa mayhaṃ tādisapayogadassanena  payojanaṃ yasmā  mayhaṃ caraṇāvanatā  kicce  sannaddhā  bahavo santi eva tasmāti cetovasitāya sūravīrabhāvo iha atiditto dassito hoti byāpārassa dassanamiti ca pādesu sambhattāti ca vākyaṃ





 silesaṃ niddisati iccādinā anekaṃ bhinnamabhidheyyattho yassātya samānena  sarūpena manvitaṃ yaṃ  vuttīti anuvaditvā so silesoti vidhīyate yena kenaci  rūpena upamānopameyyalakkhaṇatthānaṃ silesanato ñcevaṃlakkhaṇo sileso tedhā īrito kathaṃ  abhinnamekaṃ padaṃ syādyantatyādyantarūpaṃ yatra tameva vākyaṃ vākyalakkhaṇopetattā taṃ ādi yesaṃ tesaṃ vasāti attho
 idāni silesālaṅkāraṃ dasseti ccādinā anekābhidheyyaṃ  ubhayattha sādhāraṇattā tulyena saddarūpena yuttaṃ yaṃ vacanaṃ atthi so sileso nāma so pana yena kenaci sādhammarūpena upamānopameyyabhūtānamatthānaṃ siliṭṭhattā aññamaññaṃ phusitvā ṭhitattā  nāma  vuttalakkhaṇo sileso  akatavikārānaṃ syādyantatyādyantapadasamannāgatānaṃ vākyalakkhaṇopetavākyānaṃ pabhedena tedhā īritoti anekamabhidheyyaṃ yasseti ca ekañca taṃ padañceti ca tena āyutanti ca abhinnāni padāni yasminti ca tañca taṃ vākyañcāti ca taṃ ādi yesaṃ abhinnapadavākyānanti ca tesaṃ vaso bhedoti ca vākyaṃ




 udāharati ccādi  sūriyo mahāmuni ca tattha sūriyo tāva  pakatiyandhakāropahārī mahāmuni tu andhakāramohatamāpahārī  manuñño sūriyo mahāmuni ca sūriyo  mahantaṃ udayaṃ pabbataṃ samāruḷho mahāmuni tu  mahantamabbhudayaṃ sammāsambodhisamadhigamarūpaṃ  patto raṃsīnaṃ mālā sā assa atthīti  sūriyo mahāmuni ca jane  niddāpagamanena kilesaniddāpagamanena vā pabodhayanto  dibbatīti  bhaṅgena vinā yathāvaṭṭhānamubhayattha padayojanato
 idāni udāharati miccādinā  mahantaṃ udayaṃ pabbataṃ sabbaññupadavisaṅkhātamahābhivuddhiṃ vā  āruḷho sampatto vā  cakkavāḷagabbhe patthaṭapakatighanandhakārassa ñāṇalocanassa andhakaraṇato andhakāroti vuttamohassa vā viddhaṃsako  teneva manuñño  attano raṃsimālāya samannāgato  pakatiniddāya kilesaniddāya vā samannāgate satte  bodhayanto  divākaro chahi bhagadhammehi samannāgato buddho vā  dibbatīti dvīsu pakkhesu padānaṃ samānabhāvena ṭhitattā ayaṃ  andho ca so tamo ceti ca taṃ haratīti ca mahanto ca so udayo pabbato cāti ca mahanto ca so udayo abbhudayo abhivuddhi cāti ca raṃsīnaṃ mālāti ca sā assa atthīti ca bhago sirī assa sūriyassa atthīti ca bhago sirīkāmapayatanādippakāro assa satthuno atthīti ca viggaho abhinnapadavākyasaṅkhāto sileso aparopi attho ettha silissatīti  bhinnapadavākyasilesotiādikampi iminā nayena ñātabbaṃ




ccādi sudhā assa atthīti  cando sobhanā sabbaññutaññāṇarūpaṃ buddhi assa atthīti  sammāsambuddho  saradakāle sambhūto  nimmalo  sobhā yassa so cando paresaṃ nibbānasāraṃ dadātīti  amalako ābhāso amalakassa hatthāmalakasseva vā ābhāso asesañeyyāvabodho yassa so sammāsambuddho  sammā kamenānīyamānattā ānīto  kaṇhapakkho yena so cando  vūpasamaṃ ānīto  hāni kilesasattukato adhigatakkhayattā yenaso sammāsambuddho kumudākarassa kumudassa raṃsiyā sambodhi vikāso yassa  so cando kuyā pathaviyā mudaṃ pītiṃ karotīti  catusaccāvabodho yassa so sammāsambuddho  janasamūhaṃ pīṇetīti ayaṃ  vuttena vidhinā padānaṃ bhinnattā
iccādi  saradakāle sambhūto veneyyānaṃ nibbānasāradāyako vā  nimmalasobho nimmalaketumālāsamannāgatattā tādisamatthakasobho vā atha vā  saradakāle sañjātanimmalasobho veneyyānaṃ nibbānasāradāyakanimmalasobho vā atha vā  nibbānasāradāyakahatthāmalakasadisañeyyāvabodho  kaṇhapakkhe suṭṭhu kamena ānīto parikkhayo paripuṇṇo vā cando samasaṅkhatasantiṃ ānītakilesaparihānisaṅkhātaparikkhayo vā  kumudavikāsanena samannāgato kusaṅkhātapathavīnissitānaṃ janānaṃ pītijananacatusaccāvabodhena samannāgato vā  sudhāsaṅkhātaamatavantatāya  tannāmako cando sundarapaññavantatāya tannāmako sammāsambuddho vā  janasamūhaṃ pīṇetīti ubhayapakkhesu padaṃ bhinditvā atthassa yojanato ayaṃ  sarade bhavo sārado cando sāraṃ dadātīti sārado bhagavā sāradoti idaṃ ābhāsoti padassa visesanaṃ hoti amalakonimmalo ābhāso assa candassāti ca kamhi matthake ābhāsoti ca amalo kābhāso assa satthunoti ca sārado amalako ābhāso yassa candassa bhagavato vāti ca sārado āmalakassa viya ābhāso ñeyyāvabodho assa bhagavatoti ca saṃ sammā ānīto parikkhayo kalāhāni aneneti ca samaṃ vūpasamaṃ ānīto parikkhayo hāni kilesasattuto yeneti ca kumudānaṃ ākaroti ca tesaṃ sambodho vikāso yasseti ca mudaṃ pītiṃ karotīti mudākaro kuyā pathaviyā mudākaroti ca so sambodho catusaccāvabodho yasseti ca sudhā amataṃ assa candassa atthīti ca su sobhanā dhī buddhi assa sambuddhassāti ca viggaho




ccādi  sammā  patiṭṭhāpito attassa  vinayanaṃ sabbattha savisaye appaṭihatacāravasena yassa so garuḷo  pavivittakāyacittappavattivasena damanaṃ yassa so sammāsambuddho iti abhinnapadaṃ ahīnaṃ sappānaṃ inā nāyakā tesaṃ madaṃ maddatīti  garuḷo ahīnānamuttamapurisānampi mahābrahmādīnaṃ madaṃ maddatīti  sammāsambuddho sundaraṃ gataṃ gamanaṃ samuddaṃ bhinditvā jalasaṅgamato paṭhamamevauggamanasāmatthiyayogato  yassa so garuḷo sundaraṃ gamanamassa nāgavikkantacārattā  sammāsambuddho abhinnapadaṃ  vīnaṃ pakkhīnaṃ nāyako garuḷo visaṃ dadātīti  nāgalokaṃ  ahiṃsanavasena pālayatu  vineti veneyyeti  sammāsambuddho  sakalasattalokaṃ  asallīnaṃ pātu  vuttanayena padānaṃ  ubhayamissattā
ccādi  sammā āhitāya ṭhapitāya sarīrassa savisaye gatiyā samannāgato sammā āhitena ṭhapitena cittadamanena samannāgato vā  nāgarājūnaṃ madamaddano ahīnānaṃ uttamānaṃ bakabrahmādīnampi madamaddano vā  pakkhavātavegena samuddajalaṃ dvidhā katvā tasmiṃ jale anekībhūteyeva nāgabhavanaṃ gantvā nāge gahetvā gamane samatthattā sundaragamano samantabhaddakaanekappakāragamano vā  pakkhīnaṃ nāyako  garuḷarājā  ghoravisattā visadāyakaṃ  nāgalokaṃ  ahiṃsanavasena pāletu no ce  veneyye vinento  sammāsambuddho  sakalasattalokaṃ  visāradaṃ katvā  ahitāpanayanahitopanayanena rakkhatūti ubhayapakkhesu ahīnamadamaddanoiccādikehi bhinnehi ca samāhitattavinayoiccādikehi abhinnehi ca padehi samannāgatattā ayaṃ  attassa vinayoti ca samāhito attavinayo yassa garuḷassa tathāgatassa vāti ca ahīnaṃ inā nāyakāti ca ahīnānaṃ nāgarājūnaṃ madoti ca hīnehi aññe ahīnā uttamā tesaṃ madoti  ca taṃ maddatīti ca vīnaṃ pakkhīnaṃ nāyakoti ca veneyyajane vinetīti ca vākyaṃ dutiyapakkhe visadanti kriyāvisesanaṃ






 silesabhedamaññathāpi dassetumāha iccādi viruddhāni cāviruddhāni ca aññamabhinnañca tāniyeva  kriyāni yesaṃ te tayo silesā niyamovadhāraṇamasmiṃ atthīti  añño silesopi niyamassa  nisedhanaṃ yassa taṃ mabhidhānaṃ yassa tādisopi nāssa virodho atthītya sopi virodho asaṅgati ettha vijjatīti  sopi ocityaṃ samposetīti ocityasamposako so ādi yassa alaṅkārantaragocarassa silesassa so padato jātādisilesopi te parepi silesabhedā santi  yathāvuttānaṃ  payogesveva  sabhāvo lakkhaṇaṃ āvibhavissatīti
 avuttasilesavisese dassetuṃ uddisati iccādi  ubhayatthassa viruddhena ca aviruddhena ca abhinnena ca kammena samanvitā tayo silesā ca  añño  avadhāraṇena yuttasileso ca  avadhāraṇassa paṭisedhapakāsakābhidhānasileso ca  ubhayapakkhāvirodhisileso ca  ubhayatthassa  virodhisileso ca  padena jāto vākyena jāto ocityasamposakādisilesopīti  silesānaṃ  nidassanasaṅkhataudāharaṇesveva  sarūpaṃ tesaṃ lakkhaṇaṃ vā āvibhavissati nidassiyamānaudāharaṇeneva lakkhaṇassa gammamānattā visuṃ na kathessāmīti adhippāyo viruddhāni ca aviruddhāni ca abhinnañceti ca tameva kammaṃ kriyā yesaṃ silesānamiti ca niyamo avadhāraṇaṃ asmiṃ atthīti ca niyamassa akkhepo paṭisedho assa atthīti ca taṃ vacanaṃ abhidhānaṃ yassa silesassāti ca nāssa virodho atthīti ca ocityaṃ samposetīti ca so ādi yassa upamāsilesādinoti ca padato jātoti ca so ādi yassa vākyassāti ca viggaho




 tato kamena tedassīyanti iccādi akhilaṃ lokaṃ savase vattayaṃ mārāri dhammarājā ca  manuñño  kalaho yassa mārārino  sarīrasampadā yassa dhammarājassa tesu mārāri  parābhavamapeti bodhiyaṃ paṭiladdhaparājayavasena  samantabhaddo tu  lokattayabyāpisamullapitavijayaddhanipavattivasena samaṃ bhavatīti ayaṃ viruddhakammasileso parābhavavijambhanānamaññoññavirodhato
 idāni uddesakkamena udāharati iccādi akhilaṃ lokaṃ  anatthe yuñjanato attano vase vattayanto no ce sakalalokaṃ hite  yuñjanato attano vase vattayanto  manuññakalaho no ce manuññasarīrasampattiyutto mārāri  bodhimūle laddhaparājayavasena parābhavaṃ pāpuṇāti  tathāgato pana  lokattaye patthaṭajayaghosavasena vijambhatīti parābhavanavijambhanakriyānaṃ aññamaññaviruddhattā ayaṃ viruddhakammasileso nāma sassa attano vaso issariyamiti ca kallo manuñño viggaho vivādo deho vā yasseti ca vākyaṃ




ccādi sabhāveneva  piyā vācā madhuraṃ amataṃ puññavisesassa  abhivaḍḍhi tena sambhavo yassa vā taṃ  saddhammasaṅkhātaṃ janā suṇanti tassayaṃ amatañca  passantīti ayamaviruddhakammasileso savanadassanānaṃ aviruddhattāti
miccādi  vācāmadhuraṃ karissāmīti kattabbapayogaṃ vināpi madhurattā pakatimadhuraṃ no ce kenaci paccayena anuppannattā saṅkharavisesaṃ vināpi pakatipaṇītaṃ  puññavisesadesakassa munino kassaci kusalavisesassa abhivuddhiyā sambhūtaṃ no ce veneyyajanānaṃ nibbānādhippāyena katakusalavisesassa abhivuddhiyā ārammaṇattena paṭiladdhaṃ  saddhammasaṅkhātaṃ suṇanti  nibbānañca  veneyyajanā passantīti savanadassanakriyānaṃ aññamaññāviruddhattā ayaṃ aviruddhakammasileso sassa attano bhāvoti  ca tena madhurā madhuramiti ca puññameva visesoti ca tassodayoti ca tena sambhavo yasseti ca viggaho






ccādi andhakāraṃ mohasaṅkhātaṃ pakatiandhakāraṃ vā apaharatīti  vācā bhā ca tāya sabhāvabhāsāya sobhāya ca jino jantūnaṃ  cittaṃ pīṇetīti ayamabhinnakammasileso pīṇanalakkhaṇāyekāya kriyāya vācāya bhāya ca sampannoti
iccādi  mohandhakāraṃ pakatiandhakāraṃ vā apaharaṇāya  ca sabhāvato kaṇṇasukhāya sabhāvato nettābhirāmāya  sarīrakantiyā ca jino jantūnaṃ  cittaṃ  pīṇetīti pīṇayanasabhāvāya ekāya kriyāya saddhiṃ karaṇabhūtānaṃ dvinnaṃ vācābhānaṃ yojitattā ayaṃ abhinnakammasileso andhakāramapaharatīti ca sabhāvena madhurāti ca vākyaṃ




ccādi  kaṇhattaṃ kesakkhīnaṃyeva na manasi kaṇhattaguṇo pāpattañca siliṭṭhaṃ vaṅkatā bhamūnaṃyeva na ajjhāsaye vaṅkatānatattaṃ saṭhattañca siliṭṭhaṃ atirattatā pāṇipādādharānaṃyeva na citte atirattatāguṇo rāgo ca silissate munindassāti kaṇhattantiādīsu sabbattha sambandhanīyaṃ niyamavā sileso kesakkhīnaṃvāti avadhāraṇappayogāti
miccādi munindassa kaṇhattaṃ kesakkhīnaṃ eva hoti kaṇhattasaṅkhatamakusalaṃ na citte vaṅkatā bhamūnaṃyeva najjhāsaye atirattatā pāṇipādādharānaṃ eva na kesuci vatthūsūti kesakkhīnaṃvātiādīsu niyamasaṅkhātaavadhāraṇapadassa vijjamānattā kaṇhabhāvena saddhiṃ pāpattassa ca vaṅkaguṇena saddhiṃ sāṭheyyassa ca rattaguṇena saddhiṃ rāgassa ca siliṭṭhattā ayaṃ niyamavantasileso nāma kesāni ca akkhīni ceti ca kaṇhassa bhāvoti ca vaṅkassa bhāvoti ca pāṇayo ca pādāni ca adharāni cāti ca atirattassa bhāvoti ca viggaho




ccādi nātha tava pāṇipādādharesveva  sobhano rattavaṇṇo dissati na citte sārāgo rattavaṇṇo chandarāgo cāti siliṭṭhaṃ ayaṃ niyamo akkhipyate  kathaṃ niyamyate yato  sārāgo sādhūnaṃ guṇesveva virāgalakkhaṇo dissate iti tasmā kathamavadhārīyatīti niyamakkhepavacano silesoyaṃ
ccādi  he  tava  sobhano rattavaṇṇo pāṇipādādharesveva dissati citte lobho pana na dissati atha vā  sārāgo kattukamyatākusalacchandabhūto  sajjanānaṃ sīlādiguṇesupi dissati evāti dassitaniyamassa paṭisedhakena ti vacanena samannāgatattā rattavaṇṇasaṅkhātarāgena lobhassa siliṭṭhattā ca ayaṃ niyamakkhepavacanasileso saṃ sobhano rāgoti viggaho






iccādi saha lakkhaṇena sasarūpena dvattiṃ savarapurisalakkhaṇena vā vattamāno  cando munindo ca atisubhago so ca  sūriyo pabhāvisesayutto ca niyato patidinamudayo pabhālakkhaṇo yassa so  sūriyo niyato thiro udayo sammāsambuddho sambodhirūpo yassa so  munindo  brahmā munindo ca jito saṃkleso jhānarativasena kāyacittābādho yena so brahmā jito saṃkleso dasavidho aggamaggaññāṇalābhā yena so so maṇīnaṃ issaro upamaṇi  samaṇānaṃ issaro munindo vibhātīti yojjaṃ ayamavirodhisileso lakkhaṇasubhagādīnamubhayatthāpi abyavahitattā
iccādi  lakkhaṇena sahito  atisundarāya lakkhiyā samannāgato no ce dvattiṃsamahāpurisalakkhaṇehi sahito ativiya sobhādīhi yutto  andhakāravidhamanasaṅkhatamahānubhāvena yutto  patidinaṃ pubbaṇhakāle niyamitagaganuggamano no ce nirantarapavattabuddhatejasā yutto thirasabbaññupadavisaṅkhātābhivuḍḍhiyā samannāgato  brahmabhūto  jhānapītiyā vijitakāyacittadaratho no ce tilokassa issarabhūto catutthamaggaññāṇena hatadasavidhasaṃkileso  so uttamo maṇi  sobhati no ce samaṇānaṃ issaro  dibbatīti salakkhaṇo subhagoiccādikānaṃ dvinnaṃ padānaṃ aviruddhattā ca paṭhamapāde candena dutiye sūriyena tatiye brahmunā catutthe maṇinā ca sabbaññupadatthassa siliṭṭhattā ca ayaṃ avirodhisileso nāma saha lakkhaṇena vattamānoti ca atisobhano bhago sirī vā sirīkāmapayatanādiko vā assāti ca tejo assa atthīti ca niyato udayo asseti ca lokassa iso issaroti ca jito saṃkleso yeneti ca maṇīnaṃ samaṇānaṃ vā issaroti ca vākyaṃ






ccādi natthi samo rājaguṇādīhi assāti  koci rājādi asamoti lokekasikhāmaṇibhāvena  muni tattha yadā asamo rājādi tadā loke samoti viruddhaṃ asamattā tassa saddo virodhaṃ joteti pakkhantare tvaviruddhaṃ loke devadattādīnaṃ virodhisattānaṃ rāhulādīnaṃ avirodhisattānañca samattā tatoyevāyaṃ virodhābhāsānañcasā virodhoyeva  brahmā muni ca tattha brahmā naruttamoti viruddhaṃ dibbayonittā tassa pakkhantare tvabyāghāto uttamanarattā tassa dayo dānaṃ saha dayenāti  koci puriso saha dayāya vattatīti  muni tattha puriso dāyako pāpe jane kathamadayoti virujjhati muni pāpe rāgādike adayoti virujjhati tasmā munino  yathāvuttā  pavatti  abbhutāti ayaṃ vuttanayena virodhisileso udāhaṭo
iccādi  atulyopi koci rājādiko loke  tulyo no ce sadisapuggalarahito eva rāhulabhadradevadattādisabbaloke anunayapaṭighābhāvena samo hoti  brahmabhūtopi  naravaro hoti no ce sakalalokādhipati hutvā eva naruttamo  yācakesu dayasaṅkhātena dānena yuttopi  pāpiṭṭhe  dānarahito no ce dayāsahito eva akusale niddayo munino ayaṃ  pavatti  vicittāti rājādino asamasamatā ca brahmā hutvā uttamanarabhāvo ca dānasahitassa kassaci purisassa dānarahitabhāvo ca viruddho hoti tasmā rājabrahmapurisehi munino siliṭṭhattā ayaṃ virodhisileso nāma pubbapubbapakkhe virodho aparāparapakkhehi nirākato hoti pubbapakkhe saddo virodhaṃ joteti aparapakkhe avadhāraṇanti  natthi samo yasseti ca naro ca so uttamo ceti ca saha dayena dayāya vā vattamānoti ca natthi dayo dayā vā asseti ca viggaho




 udāharati ccādi  abbocchinnaṃ vattamānā khandhapaṭipāṭiyeva  dukkhamattādinā tena  pahaṭā janatā amataṃ sukhaṃ amataṃ vā nibbānaṃ dadātīti ti āmantanaṃ tvayi  paṇāmavasena matimataṃ dukkhāpagamanibbattaṃ kāyikaṃ cetasikañca  accantaṃ  paṭilabhatīti ettha amataṃ sudhā nibbānañca amatandado dukkhopahate sukhayatīti ucitanti amataṃ dadātīti padamadhigate vatthuni ocityaṃ samposayatīti ocityasamposako padasilesoyaṃ saddena sugandhisobhāsambandhītyādyupamāsilesādayo saṅgahitāti
iccādi  khandhadhātuāyatanānaṃ nirantarapavattisaṅkhātena dukkhena upahatā janatā  he sudhādāyaka no ce nibbānadāyaka tathāgata tvayi  paṇamanavasena onatā  abhimataṃ  kāyikacetasikasukhaṃ  atisayena  sevatīti amatadāyakā dukkhite sukhite karontīti idaṃ ucitameveti ubhayatthassāpi vācakaṃ amataṃ dadātīti padaṃ tādisajanassa sukhadāne ocityaṃ posetīti ayaṃ ocityasamposakapadasileso saṃsāroyeva dukkhanti ca tena upahatāti ca amataṃ sudhaṃ nibbānaṃ vā dadātīti ca vākyaṃ



 tulyayogitaṃ yojayati ccādinā  dhammo sādhu asādhu vā tena yuttehi vatthūhi saha  vatthuto asāmyepi tathābhāvamāropya  purisādino thutinindatthaṃ yaṃ mākhyānaṃ  tulyakkhaṇā tulyayogitā matā vattumicchitena guṇena tādisānaṃ tulyayogitāpaṭipādanato tadatthiyena tulyayogitā tathā dvidhā vattati
 idāni tulyayogitālaṅkāraṃ dasseti iccādinā  sundarāsundarehi yehi kehici guṇehi yuttehi vatthūhi  tatvato asamānesupi samānattabuddhiyā āropanaṃ katvā  purisādino thutiṃ nindaṃ vā nissāya yaṃ  guṇāguṇakathanaṃ bhavati sā tulyayogitāti matāti guṇehi yuttāti ca tulyena guṇena saha yogoti ca so etesaṃ raṃsimālībhagavantādīnamatthīti ca tesaṃ bhāvo tulyaguṇasambandhoti ca viggaho ettha tulyaguṇayuttapadatthānaṃ tagguṇasambandhassa tulyayogitābhāvato tappaṭipādako uttiviseso tadatthiyena tulyayogitāti ñeyyā





 udāharati ccādi tamaṃ nudatīti  sūriyo ca atha vā sammāsambuddho cāti  karaṇabhūtehi hetubhūtehi vā  sattaloko sampatto sammado pīti yena tathāvidho ca sampatto ālokassa sampadā yena tathāvidho cāpīti ettha pītidānādiguṇayuttena raṃsimālinā samaṃ katvā bhagavato thutivasena kittananti lakkhaṇaṃ yojanīyaṃ
 idāni udāharati ccādinā  andhakāraṃ paharanto raṃsimālī ca bhagavā ca  karaṇabhūtehi hetubhūtehi vā  sattaloko  paṭiladdhapītiko ca sampattālokasampadā ca hotīti ettha pītidānālokakaraṇasaṅkhātaguṇayuttena sūriyena tulyaṃ katvā bhagavato thutivasena guṇakathanaṃ hoti sampatto sammado pīti yeneti ca ālokassa sampadāti ca sampattā ālokasampadā yeneti ca tamaṃ nudatīti ca vākyaṃ udāharaṇe adassitepi asādhuguṇayuttena kenaci vatthunā samaṃ katvā kassaci kātabbanindāpi evameva daṭṭhabbā



 nidassanaṃ padasseti miccādinā  nidassetabbāpekkhāya aññaṃ kiñci ucitaṃ kāriyaṃ  kenaci vatthunā hetubhūtena tena atthantareneva  tulyaṃ phalaṃ kiñci  aniṭṭhaṃ vā  iṭṭhaṃ vā  paṭipādīyate taṃ evaṃlakkhaṇaṃ nidassanaṃ siyā
 idāni nidassanālaṅkāraṃ nidasseti ccādinā  niddisitabbato aññaṃ ucitakāriyasaṅkhātamattaṃ  sādhayantena kenaci vatthunā  tena atthantarena samānaṃ  aniṭṭhaṃ vā  iṭṭhaṃ vā kiñci phalaṃ  vatthūhi paṭipādīyate  tādisaṃ phalaṃ nidassanaṃ nāmāti attho ca so antaro añño cāti ca tena atthantarena sadisamiti ca nidassīyateti ca viggaho




iccādi  mahāmunino  pātubhāvena  lobhādayo  nidhanaṃ yanti parābhavantīti vuttaṃ hoti udayapubbakena pāpaparābhavanatthantarena sadisaṃ phalaṃ nidasseti kiṃ karontā  dhammānapeto rājā munindo cāti siliṭṭhaṃ tena viruddhānaṃ duṭṭho viruddho anto avasānaṃ yassa tassa bhāvo taṃ sūcayantāti dhammarājavirodhahetukaṃ asantaphalametaṃ nidassanaṃ parābhavassāniṭṭhattā
 idāni udāharati iccādinā  munindassa  loke pātubhāvena  lobhādayo  rājadhammehi samannāgatarājūhi dhammādhipatinā munindena vā viruddhānaṃ  aniṭṭhāvasānataṃ  pakāsento  parihāniṃ  pāpuṇantīti ettha pubbaddhena udayapubbako pāpaparābhavanasaṅkhāto atthantaro dassito aparaddhena taṃsadisavirodhahetukaṃ durantasaṅkhātaṃ asantaphalaṃ dasseti dhammarājavirodhahetukaṃ asantaphalametaṃ parābhavassāniṭṭhattā samaṇānamindoti ca dhammena yutto rājāti vā dhammesu rājāti  vāti ca tena viruddhāti ca duṭṭho virūpo anto pariyosānaṃ yesamiti ca tesaṃ bhāvoti ca vākyaṃ






ccādi  bhagavato caraṇāravindadvandasampaṭiggahaṇatthaṃ pathaviṃ bhinditvā samuggatānamacchariyaguṇopetānamambujānaṃ  matthake nikkhittā caraṇā yena so jino ambujoparicaraṇanikkhepalakkhaṇenatthantarena sadisaṃ phalaṃ dasseti attano paramacchariyabhāvaṃ viññāpeti santaphalamidaṃ nidassanaṃ jinabbhutatthadīpanassa iṭṭhattāti
iccādi ayaṃ jino  attano pādapaṭiggahaṇatthaṃ pathaviṃ bhinditvā uggatattā accharāpaharaṇayoggānaṃ ambujānaṃ  matthake ṭhapitapādo  sattaloke attano  atiacchariyaguṇaṃ  avabodhetīti ettha acchariyapadumānaṃ matthake caraṇanikkhepasaṅkhātena atthantarena paramabbhutataṃ viññāpetīti ayaṃ sadisasantaphalaṃ jinabbhutatthadīpanassa iṭṭhattā sirasi nikkhittāni caraṇāni yeneti ca accharaṃ accharāsaṅghātaṃ arahantīti ca paramo uttamo abbhuto guṇo asseti ca tassa bhāvoti ca viggaho



 mahantattamupadasseti iccādinā  sampattiyā  ajjhāsayassa vā  paramātisayabhāvaṃ  upagataṃ mahantattaṃ nāma  kathitaṃ
 idāni mahantattālaṅkāraṃ dasseti  iccādinā  sampattiyā vā  ajjhāsayassa vā  atyukkaṃsabhāvaṃ  yaṃ mahantattaṃ siyā  mahantattamiti īritanti mahato bhāvoti ca paramo ukkaṃso atisayo yasseti ca tassa bhāvoti ca vākyaṃ




 udāharati ccādi abhinikkhamā  pubbe  māyādeviyā putto mukkaṭṭhaṃ anāññasādhāraṇaṃ  vibhūtiṃ  paṭilabhi kīdiso  makuṭe ratanānaṃ  sobhāhi  churito  setacchattaṃ yassa so tādisoti vibhūtiyā mahantattaṃ vuttaṃ ātapavāraṇo ratanacchāyānuviddhoti
 idāni udāharati iccādinā  antimajātiyaṃ mahābodhisatto  abhinikkhamanato  pubbe  moliratanaraṃsīhi rañjitasetacchatto mukkaṭṭhaṃ  vibhūtiṃ  anubhavīti ettha moliratanakantiyā setacchattassa oviddhabhāvakathanena vibhūtiyā mahantattaṃ hoti kirīṭe ratanānīti ca tesaṃ chāyāyoti  ca tāhi anuviddho churito ātapavāraṇo yasseti ca vākyaṃ






iccādi  piyabhāvena jātena  rāgena ābaddhamattani  bimbādevimpi kimutaññaṃ yuvatijanaṃ  anapekkhitvā anāsatto hutvā  lokiyalokuttarāya vaḍḍhiyā  siddhattho  sabbaññutaññāṇeyeva  āsatto tattheva laggoti adhippāyo mahantattamukkaṭṭhaṃ tādisavanitāratanānāsajjanalakkhaṇamālakkhīyatīti
iccādi so bodhisatto  piyabhāvasaṅkhātarāgena ābaddhaṃ  bimbādevimpi hitvā  sattānaṃ lokiyalokuttaratthāya  sabbaññutaññāṇeyeva  laggoti tādisaitthiratanepi alaggatākathanena bodhisattassa ukkaṭṭhajjhāsayamahantattaṃ vuttaṃ hoti sammā bujjhati etāyāti ca bodhiyaṃ satto laggoti ca sattānaṃ hitamiti ca snehena piyabhāvena jāto raso rāgoti ca tena ābaddhāti ca viggaho





 vañcanaṃ  vadati iccādinā  kiñci vatthuṃ  niraṃkatvā  vaṇṇanīyassa  visamaṃ visadisaṃ maññaṃ  vatthu yadi dassīyate kavināti anuvaditvā sā vañcanā matāti vidhīyate
 idāni vañcanālaṅkāraṃ dasseti iccādinā  kiñci vatthuṃ gopetvā  vaṇṇanīyassa  sadisaṃ vā  visadisaṃ vā  vatthu yadi dassīyate kavinā sā vañcanāiti matāti vañceti vaṇṇanīyaṃ etāya vuttiyāti vākyaṃ






 udāharati iccādi  kāmo  lobhādīsu tādisattā munino  sammukhe sahassaṃ isavo assāti  ca na hoti pañca isavo assāti  ca na hotīti vaṇṇanīyo mārotra gopyate  yo tibhuvanaṃ jayī  aññasattesu sarāgesu misūnaṃ  dasahi guṇitaṃ sahassaṃ kathamaññathābhuvanattayaṃ jayeyyāti māraṃ gopetvā dasasahassopalakkhitavatthantarassa dassitattā asamavañcanāyaṃ
 idāni udāharati iccādinā māro  lābhālābhādīsu avikārino tathāgatassa  abhimukhe  ca sahassasaropi na hoti  pañca isu ca tādise ṭhapetvā pañca isu na hoti  sugatasammukhe īdisesupi aññesu saṃkilesesu  tilokajetuno mārassa  sarānaṃ  dasagaṇanāya vaḍḍhitaṃ  hoti dasasahassaṃ hotīti vaṇṇanīyaṃ māraṃ gopetvā dasasahassasaṅkhyāhi gaṇitassa aññassa sarasaṅkhātavatthuno dassitattā ayaṃ asamavañcanā nāma sahassaṃ isavo asseti ca pañca isavo asseti ca dasahi vaḍḍhitanti ca vākyaṃ






miccādi ti kāmassa samavañcanāyaṃ puṇṇacandaṃ niraṃkatvā chattassa dassitattā
iccādi  sabbaññuno mukhacandena vivādaṃ anuyuñjanto sampuṇṇo  paccakkho candimā na hoti kiñcarahi  candamaṇḍalaṃ  anaṅgassa ubbhūtiyaṃ  samussitasetacchattanti vaṇṇanīyaṃ candamaṇḍalaṃ ṭhapetvā tato aññassa candasadisassa chattassa dassitattā ayaṃ vutti samavañcanā nāma munīnaṃ indoti ca tassa vadanamiti ca indusadiso indu munindavadanameva indūti ca samantato puṇṇoti ca manasi bhūtoti ca viggaho



 appakatatthutiṃ pakāseti ccādinā  yesaṃ kesañci  sevā tamādi yesaṃ tehi  virattena  asannihite buddhivisayeyeva  kismiñci vatthumhi katā yā  saṃrādhanaṃ sāyaṃ appakatatthuti siyā
 idāni appakatatthutiṃ dasseti ccādinā  aññassa yassa kassaci anuvattanādīhi  ubbegaṃ pattena  anadhigate buddhivisaye eva  imasmiṃ kismiñci vatthumhi katā yā  saṃrādhanasaṅkhātā pasaṃsā atthi sā ayaṃ appakatatthuti nāma siyāti paresamanuvattanamiti ca taṃ ādi yesaṃ parapīḷādīnamiti ca na pakatoti ca rakāro sandhijo appakate katā thutīti ca vākyaṃ



 udāharati miccādi jalehi  dabbatiṇuggamehi saddena tarupallavādīhi kīdisehi  sevāpariklesādinā vinā  pāpuṇitabbehi paramaññaṃ kiñci na sevanti sīleneti  paracittārādhanabyasanaparammukhā hariṇā vanesu  nirākulaṃ jīvantīti ettha rājānuvattanaklesanibbindena sannihitā migavutti pasaṃsitāti
 idāni udāharati miccādinā  migā  vuttiṃ nissāya paraṃ asevamānā  parapariggahābhāvato parasevāparissamaṃ vinā labbhanīyehi  udakadabbaṅkurarukkhalatāpallavādīhi  icchiticchitāraññesu  sukhajīvanaṃ karontīti ettha rājasevābyasanappattena kenaci anadhigatāpi migajīvikā pasaṃsitā hoti paraṃ na sevanti sīlenāti ca abhāvo āyāsasseti ca  tena upalabhitabbāti ca dabbānaṃ aṅkurānīti ca jalañca dabbaṅkurāni ceti ca tāni ādi yesaṃ pallavādīnamiti ca viggaho



 ekāvaliṃ kathayati micchādinā  vuttiyaṃ  upariṭṭhānamupariṭṭhānaṃ pubbassa pubbassa visesanaṃ vidhinisedhanavasena ekāvali nāma siyā  ekāvali  vidhivasena nisedhanavasena ca dvidhā
 idāni ekāvaliṃ dasseti miccādinā  uttiyaṃ  uparūparibhavaṃ padaṃ  pubbapubbapadassa vidhinisedhanavasena visesanaṃ hoti sā ekāvali nāma siyā  ekāvali  vidhinisedhavasena dvidhā hotīti uttaraṃ pubbanti ṭhānūpacārena ṭhānībhūtaṃ padameva vuccati pubbassa pubbassa visesanamiti ca ekato āvaliyanti saṃvaliyanti padāni etāyāti ca vidhividhānañca nisedho paṭisedho cāti ca vākyaṃ ettha uttaraṃ uttaranti ca pubbassa pubbassaiti ca kamena visesanavisesyaguṇena byāpanicchāyaṃ nibbacanaṃ visesyaguṇaṃ gammamānameva




 -

 udāharati iccādi sugammaṃ ettha pādādīnaṃ visesyānaṃ nakhālirucirattādividhānena visesanena visesitabbattā ayaṃ vidhiekāvali
 idāni udāharati iccādinā satthuno pādā  nakhapantīhi manuññā  nakhapantiyo  raṃsīhi dibbamānā  kantiyo  andhakāravidhamane asahāyakiccā hutvā sobhantīti ettha pādādīnaṃ pubbapadānaṃ nakhālirucirattādividhāyakehi uttarauttaravisesanehi visesitattā ayaṃ vidhiekāvali nāma nakhānaṃ āli pāḷīti ca nakhālīhi rucirāti ca raṃsīhi bhāsurāti ca tamaso apahāro apaharaṇamiti ca so eko raso kiccaṃ etāsaṃ raṃsīnamiti ca viggaho






iccādi  catupaccayasantosavasena yo koci yati nāma neva siyā  taṇhāya āhato ca yo so santoso nāma na hoti yo  sattānaṃ anantabyasanāvaho na hoti so ālayo nāma na bhavatīti asantuṭṭhādīnaṃ yatittādinisedhanavasena visesanānaṃ pavattiyā nisedhaekāvali ayaṃ
iccādi  cīvarādīsu catūsu paccayesu dassitadvādasavidhasantosānaṃ aññatarena asantuṭṭho  bhikkhu nāma na hoti  taṇhāya pahato santoso na hoti yo jantūnaṃ  yo sattānaṃ apariyantapīḷāpāpako na hoti so ālayo na hotīti asantuṭṭhādīnaṃ yatibhāvādipaṭisedhavasena visesanānaṃ pavattattā ayaṃ nisedhaekāvali nāma asantuṭṭhapadaṃ yatisahitasakalasattasamudāyassa sādhāraṇabhāvena ṭhitaṃ yati na bhavatīti yatito aññesu sakalasattasaṅkhātesu avayavesu patiṭṭhāpanato asantuṭṭhoti visesyo yati neti idaṃ visesanaṃ sesesupi visesanavisesyattaṃ vuttaniyāmena yathārahaṃ yojetabbaṃ na santussatīti ca ālayena hatoti ca natthi anto etesamiti ca tāni ca tāni byasanāni ceti ca tāni āvahatīti ca vākyaṃ



 aññamaññamāha miccādinā yahiṃ sadisattaṃ vinā eva  padatthānaṃ aññamaññaṃ bhūsiyabhūsattaṃ taṃ aññamaññaṃ nāma vibhūsanamalaṅkāroti
 idāni aññamaññālaṅkāraṃ dasseti miccādinā  alaṅkāre sadisattaṃ vinā eva vatthunaṃ aññamaññaṃ tu  alaṅkāriyaalaṅkārattaṃ hoti  aññamaññavibhūsanaṃ hotīti bhūsiyañca bhūsā cāti ca tāsaṃ bhāvoti ca aññañca aññañceti ca viggaho aññamaññanti ettha chaṭṭhuntaasaṅkhyamabyayaṃ sasaṅkhye ceti bhūsiyabhūsattanti imassa visesanaṃ katvā vattabbaṃ alaṅkāriyamapekkhāya alaṅkāravatthu ca tamapekkhāya alaṅkāriyavatthu ca aññamaññaṃ nāma tandīpakālaṅkāropi tadatthiyena tannāmako hoti



 udāharati iccādinā subodhaṃ
 idāni udāharati iccādinā  byāmapabhāmaṇḍalaṃ  karaṇabhūtena  mahatiṃ pūjanīyaṃ vā  sobhaṃ  sevati  muni  byāmaṃsumaṇḍalena tādisiṃ kantiṃ vindatīti aññamaññaṃ asadisānaṃ byāmaṃsumaṇḍalamunisaṅkhātānaṃ dvinnaṃ vatthūnaṃ byāmaṃsumaṇḍalaṃ paṭhamavākye alaṅkāriyaṃ hoti munipadattho alaṅkāro hoti aparavākye ime dve vipallāsena alaṅkāriyaalaṅkārā honti aṃsūnaṃ maṇḍalamiti ca byāmaṃ eva aṃsumaṇḍalamiti ca loko bandhu asseti ca sā viya dissatīti ca viggaho



 sahavuttiṃ vadati miccādinā subodhaṃ
 idāni sahavuttiṃ dasseti miccādinā kriyāya guṇassa cāti dvinnaṃ  sahattassa kathanaṃ sahavuttīti viññeyyaṃ  tassa udāharaṇaṃ evaṃ vakkhamānanayena daṭṭhabbanti saha saddhiṃ bhavanamiti ca sahabhāvassa vutti kathanamiti ca tassa udāharaṇamiti ca viggaho sahabhāvo candarasminakhaṃsuādīnaṃ padatthānaṃ evaṃ santepi tesaṃ taṃsahattaṃ yassaṃ kriyāyaṃ guṇe vā bhavatīti sahattaṃ kriyāguṇānaṃ hotīti katvā kathanaṃ sahabhāvassa kriyāya ca guṇassa cāti vuttaṃ




iccādi samanti saha tassa satthuno mukhacandimā sesaṃ subodhaṃ ettha jalanavijambhanānaṃ ubhayasādhāraṇānaṃ kriyānaṃ sahabhāvo vihitoti kriyāsahavutti ayanti
 idāni yathāpaṭiññātaudāharaṇaṃ dasseti iccādinā  satthuno  nakhakiraṇā candaraṃsīhi samaṃ jalanti tammukhacandimā ca candena samaṃ vijambhatīti ettha ubhayapadatthānaṃ sādhāraṇabhūtajalanavijambhanakriyānaṃ sahabhāvassa vuttattā esā kriyāsahavutti nāma candassa raṃsiyoti ca nakhānaṃ aṃsavoti ca tassa satthuno mukhanti ca tameva candimasadisattā candimāti ca vākyaṃ iti pariyāyo nipāto




ccādi  karaṇabhūtena hetubhūtena vā dujjanacetasā saha pāpaṃ  kiliṭṭhaṃ  saha  dasavidhāpi  accantanimmalā suvimalayasomālāvalayitattā sajjanaceto pāpāpagameneti ettha malinattassa ca suvimalattassa ñāyasambandhino sahabhāvo vuttoti ayaṃ guṇasahavutti
iccādi  jitamārassa bhagavato pātubhāvena karaṇabhūtena hetubhūtena vā  lobhādidhammaṃ  dujjanānaṃ cittena saha  kiliṭṭhaṃ hoti imināyeva jinodayena  dasa disāyo  sajjanacetasantānato pāpānaṃ apagamena kittimālāya bhuvanattaye patthaṭattā atinimmalāti ubhayapadatthānaṃ sādhāraṇabhūtamalinabhāvasuvimalabhāvasaṅkhātassa guṇassa sahabhāvassa vuttattā esā guṇasahavutti nāma jinassa udayoti ca dujjanānaṃ cetoti ca vigataṃ malaṃ etāhiti ca su atisayena vimalāti ca santo ca te janā ceti ca tesaṃ cetoti ca vākyaṃ



 virodhaṃ vibhāveti miccādi  aññamaññaviruddhānaṃ kriyādīnaṃ  vuttivisese  sannidhino dassanaṃ kimatthaṃ  atisayassa  kathanatthāya sā ayaṃ  virodhīti matā
 idāni virodhālaṅkāraṃ dasseti miccādinā  uttivisese  vaṇṇanīyavatthugataadhikakathanāya  aññamaññaviruddhānaṃ  kriyāguṇādīnaṃ  sanniṭṭhānadassanaṃ sambandhadassanaṃ hoti  utti virodhitāti matāti virodho etesaṃ guṇādīnaṃ atthīti ca saṃsaggassa sambandhassa dassanamiti ca samukkaṃsassa adhikassa abhidhānanti ca virodhīnaṃ bhāvo asaṅgahitoti ca vākyaṃ virodhitādīpakavutti tadatthena tannāmikā hoti



 udāharati iccādi  lokanāthassa  sādhujanasampīṇanekacāturā api  arahantatādayo  pāpasevīhi tesaṃ pāpasevīnaṃ mānasaṃ  dosaduṭṭhāpādanavasenāvikaronti tādiso guṇātisayo tassāti ettha guṇānaṃ sabhāvamadhurānaṃ pītivisesuppādanayoggānaṃ sampadūsanena saha virodhoti daṭṭhabbaṃ
 udāharati iccādinā  buddhassa  arahattādayo  pakatimadhurā api  pāpasevīhi sevitā samānā pāpasevīnaṃ mānasaṃ  atisayena kopentīti evaṃ hīnādhimuttikehi sahitumasakkuṇeyyo tassa guṇātisayo vattati nanu sabhāvamadhuro guṇo pītiṃ vinā sampadūsanaṃ na kareyya sampadūsanampi tādisasabhāvamadhuraṃ vinā na bhaveyyāti aññoññaviruddhānamesaṃ madhuraguṇasampadūsanakriyānaṃ saṃsaggaguṇādhikadassanatthanti lakkhaṇena yojetabbaṃ saddo virodhatthe vattate sabhāvena madhurāti ca eko ca so bandhu cāti ca lokassa ekabandhūti ca pāpaṃ sevanti sīlenāti ca vākyaṃ



 parivuttiṃ pavatteti iccādinā ti paṭiggāhakaṃ dasseti visiṭṭhassa yaṃ ādānanti sambandho sesaṃ subodhaṃ
 idāni parivuttiṃ dasseti ccādinā  khuddakavatthuno  paṭiggāhakassa  hetubhūtena  uttamavatthuno  yaṃ  gahaṇaṃ atthi sā parivuttīti matāti dānaggahaṇaparivuttattā parivutti nāma



 udāharati iccādi subodhaṃ ettha nayanādidānena sabbaññutāsiriyā ādānanti parivutti ayaṃ
 idāni udāharati iccādinā muninā  pubbe paresaṃ manuññaṃ nayanādikaṃ datvāna idāni  sabbaññutāsaṅkhātā anaññasādhāraṇā sirī samanupattāti iha yassa dinnaṃ tato eva gahaṇe parivuttisaddassa niruḷhattā nayanādīnaṃ dānena sabbaññutāsiriyā ādānato dānābhāve ādānābhāvato ca paṭiggāhakajane avijjamānepi sabbaññutā vijjamānattena parikappitāti parivutti hoti teneva daṇḍiyaṃ
satthappaharaṇaṃ datvā bhujena tava rājunaṃ
ciraṃ citābhaṭo tesaṃ yaso kumudapaṇḍaroti 
imasmiṃ udāharaṇe paccatthikānaṃ āyudhappahāraṃ datvā tava bāhunā tesaṃ rājūnaṃ ciraṃ rāsikato keravanimmalo yaso ābhaṭoti dadāti kammayuttato eva ādānaṃ dassetvā parivuttiphuṭā katā nayanāni ādīni yassa uttamaṅgādinoti ca sabbaṃ jānātīti ca tassa bhāvoti ca vākyaṃ





 bhamaṃ  sambhāveti tiādinā  puriso  ujjalanādikaṃ disvāna  tassa pure dissamānassa padatthassa sadisamaññaṃ vatthuṃ  asannidhiṃ katvā  jānāti  visese sāyaṃ bhamo mato
 idāni bhamālaṅkāraṃ dasseti iccādinā  uttivisese  avabodhakārako  disāvilocanādikaṃ disvāna  vatthuṃ tena dissamānavatthunā tulyamaññaṃ vatthuṃ  nissaṃsayaṃ katvā  jānāti  alaṅkāro bhamoti matoti tena tassa vā samanti ca saṃsayo apagato etasmāti ca bhamanaṃ anavaṭṭhānaṃ vatthūnanti ca viggaho saṃsayāpagatanti kriyāvisesanaṃ



 udāharati miccādi jinassa pādesu nakhaṃsunā  sabbāsu  ekato  sajotīsu tā ujjalā disā passantā janā candātapoti mano yesaṃ te tathāvidhā  santussantīti
 idāni udāharati miccādinā  karaṇabhūtena  dasasu  ekakkhaṇe ujjalāsu tā ujjalā disā passantā janā  candātapoti pavattacittā abhinandantīti vijjamānanakhamarīciyaṃ buddhimakatvā candātape buddhiyā pavattāpanato bhamo nāma nti asaṅkhyaṃ candātapoiti mano yesanti vākyaṃ





 bhāvaṃ bhāveti ccādinā kavīnaṃ  adhippāyo taṃ bodhetīti  yaṃ nāmādi saddena visesanavākyānaṃ gahaṇaṃ  nisedhanarūpena ākārena pavuccate ayaṃ bhāvo nāma īritoti
 idāni bhāvālaṅkāraṃ dasseti  iccādinā kavīnaṃ vattūnaṃ  adhippāyapakāsakaṃ yaṃ  nāmapadavisesanapadādi yena kenaci  ākārena sāgarādiatthantaraṃ paṭisedhetvā vā no vā pavuccate ayaṃ bhāvo nāmāti īritoti nāmaṃ ādi yassa visesanavākyadvayasseti ca bhāvaṃ bodhetīti ca vākyaṃ kavīnaṃ adhippāyasaṅkhātabhāvapakāsako uttiviseso tadatthena bhāvo nāma tassa nissayabhūtaṃ nāmādipadasantānaṃ iha nissitopacārena bhāvo nāmāti īritaṃ





 udāharati ccādi ti īsakampi nti attano ācārasīmaṃ  palayakālepi sesaṃ subodhaṃ ettha na ime pakatisamuddādayo samuddādayo honti ye palayakāle attano velānullaṅghanasaṅkhātaṃ acalattasaṅkhātañca mariyādaṃ pariccajanti kiñcarahi  santā evete samuddādayo ye yadi palayakālepi samāpateyyuṃ tadāpi attano mariyādaṃ na muñcanti koci vipattiṃ patto niratisayaṃ dhīrattamattanovabodhetīti aññanisedhena kathitaṃ nāmaṃ kavisabhāvaṃ yathāvuttaṃ bodhetīti bhāvoyamiti
 idāni udāharati ccādinā  saṃvaṭṭakāle tīramariyādaṃ atikkamentā pakatisamuddā sāgarā na bhavanti  tādisakāle acalasaṅkhātamariyādamatikkamentā satta kulapabbatā kulācalā nāma na bhavanti kiñcarahi sāgarādayo  sādhavo  sabbavatthuvināsakakappavināsakālepi  attano ācāramariyādaṃ  īsakampi no jahanti santā eva te sāgarādayo nāma honti nanūti koci byasanaṃ patto attano anaññasādhāraṇaṃ dhīrattaṃ pakāsetīti iha sāgarādiatthantarapaṭisedharūpena dassitasāgarādinā vattuno akampanādhippāyaṃ avabodhetīti ayaṃ bhāvālaṅkāro nāma nti appakālavācakamasaṅkhyaṃ ti sambhāvane



 missaṃ dasseti iccādinā mupakārakaṃ  upakāriyaṃ tesaṃ bhāvo  sādhiyasādhanattaṃ tato ca sadisaṃ samaṃ balaṃ yesaṃ te tesaṃ bhāvo aṅgaṅgibhāvamantarena appadhānabhāvenāvaṭṭhānaṃ tato ca hetuto  visaye yo alaṅkatīnaṃ  ekattha sannidhānaṃ taṃ missanti pavuccati
 idāni  missālaṅkāraṃ dasseti ccādinā  upakārakaupakāriyasaṅkhātapaṭipādakapaṭipādanīyasabhāvena hetubhūtena  ca sādhiyasādhanabhāvaṃ vinā samānabalavantabhāvena ca  pajjādibandhanavisaye  alaṅkārānaṃ yo  sannidhānaṃ taṃ missanti pavuccatīti aṅgaṃ sādhanaṃ assa sādhiyassa atthīti ca aṅgañca aṅgī ceti ca tesaṃ bhāvo sādhiyasādhanasaṅkhāto sambandhoti ca sadisaṃ balaṃ yesamalaṅkārānamiti ca tesaṃ bhāvo aññamaññanirapekkhatāti ca missanaṃ missībhavanamiti ca vākyaṃ




 udāharati ccādi munino pādesu nakhā tesaṃ raṃsi eva mahānadīsadisattā  sā  acchariyappattisabbhāvato maccantaṃ nimuggepi te jane sukhayatyeva  acchariyaṃ yato sesanadīvidhuraṃ ayaṃ attani gāḷhaṃ nimuggepi sukhayatīti ettha nimuggepīti samādhino sādhiyattenaṅgitāyāvaṭṭhitassa pādanakharaṃsimahānadīti rūpakaṃ sādhanattenaṅgatāyāvaṭṭhitanti missamidamalaṅkaraṇaṃ
 idāni udāharati  iccādinā  acchariyattā pasaṃsanīyā  caraṇanakhakiraṇasaṅkhātamahāgaṅgā  atisayena nimuggepi te  sādhusappurise  sukhite kato eva  acchariyaṃ sesanadīnamesā pavatti viruddhāti ettha sādhanīyabhāvena aṅgino nimuggeti samādhialaṅkārassa  pādanakharaṃsimahānadīti rūpakālaṅkāro sādhanabhāvena aṅganti katvā aṅgāaṅgībhāvena imesaṃ alaṅkārānaṃ missitā pādesu nakhāti ca tesaṃ raṃsīti ca mahatī ca sā nadī ceti ca mahānadī viya mahānadī pādanakharaṃsiyo eva mahānadīti ca vākyaṃ nti kriyāvisesanaṃ gāḷhaṃ nimujjanaṃ ye akaṃsu tepīti yojanā sukhasamaṅgino janā sukhite sukhe karotīti vākyaṃ




iccādi subodhaṃ idaṃ pana samādhirūpakopamāmissasadisabalanti
iccādi munino  pakatimadhuro  jināveṇiko buddhaveso ca  lakkhaṇānubyañjanasampannaṃ rūpañca  madhurattena madhusamānā  bhāratī ca kaṃ janaṃ na sampīṇetīti sabhāvamadhuroti samādhialaṅkāro ca nettarasāyananti rūpakālaṅkāro ca madhūvāti upamālaṅkāro cāti ime tayo pīṇane aññamaññāpekkharahitattā tulyabalāti imesaṃ missattaṃ hoti sabhāvena madhuroti ca rasīyati assādīyatīti ca raso rasabhūto āyanaṃ gati pavatti assāti rasāyanaṃ rasavatthu rasāyanamiva rūpaṃ rasāyanaṃ nettānaṃ rasāyananti ca vākyaṃ





 āsiṃ  dasseti ccādinā  abhimatassa vatthuno  patthanamityanuvaditvā āsī nāma siyāti vidhīyate tyudāharati  lokattayavattino janassa  asahāyagati paṭisaraṇabhūto nātho  sattalokaṃ apāyato  pāletūti etthātilasitaṃ pālanamāsīsitanti
 idāni āsīalaṅkāraṃ dasseti  iccādinā  icchitavatthuno  patthanā āsī nāma siyā  tatthodāharaṇamevaṃ  tibhavassa asahāyasaraṇabhūto  lokasāmi  sattalokaṃ apāyato  rakkhatūti āsī nāma patthanā taddīpikāpi utti tannāmikāva hoti tilokekagatīti imasmiṃ udāharaṇe pālanaṃ āsīsitaṃ tiṇṇaṃ lokānaṃ samāhāroti ca ekoyeva gati paṭisaraṇanti ca tilokassa ekagatīti ca vākyaṃ



 rasavantamudāharati iccādinā malaṅkaraṇaṃ rasābhāsādino  avagamasampādakaṃ jāyate  vibhūsanaṃ  sampādanato rasavantanti viññeyyaṃ yathā atthappatīti janako saddo atthavāti
 uddese rasīti uddiṭṭharasālaṅkāraṃ dasseti iccādinā  vuttālaṅkārānamantare yo koci alaṅkāro  siṅgārādinavavidharasesu ekassa rasassa vā tasseva rasābhāsassa vā  avabodhanaṃ sampādento jāyate  vibhūsanaṃ  attano rasasahitabhāvassa pakāsanato  rasīti ñeyyanti yathā atthappatītijanako saddo atthavāti vuccati evaṃ rasappatītijanako alaṅkāro rasavanto rasīti ca vuccati rasassa patīti ca taṃ janetīti ca raso assa atthīti ca rasavato bhāvoti ca tassa vidhānaṃ sampādananti ca vākyaṃ





 udāharati iccādi  pathavīaṅganāya rāgena ānataṃ mukhaṃ  rattavaṇṇaṃ  ninnamitaṃ sarojaṃ paṭhame abbhutasarojasadisatāya mukhaṃ tena samānādhikaraṇanti rāgānatena samāso dutiye tu rāgānatañca taṃ abbhutasarojaṃ pathaviṃ bhinditvā sirīpādasampaṭiggahaṇatthaṃ uṭṭhahamacchariyapadumañca tameva tassā mukhasadisattā mukhanti  sammāsambuddhassa pādā kīdisā adhikabandho  anurāgo rattavaṇṇo vā yesaṃ te tathāvidhā manavarataṃ  rasavatā  hatthena raṃsinā vā gāḷhaṃ  gahetvā  niccaṃ āhito  ādaro tadabhimukhatā vā tena sañcumbayanti nikkhipanti vā ettha silesarūpakehi sambhogasiṅgārarasābhāso janyate siṅgāro duvidho vippalambho sambhogo ceti tesu vippalambhova samaggavaṇṇanādhārattā manoharo nediso sambhogo sambhogābhāse tu vattabbameva natthi tathāpihādhigataṃ sambhogābhāsodāharaṇaṃ bālappabodhanatthaṃ kiñci vicāressāma tatra pādānaṃ kāmukattaṃ  dharāya kāminittañca vākyasāmatthiyā viññāyate saddena vuccamānaṃ puna vuttaṃ siyā atra pādānaṃ taṃ viññeyyaṃ ratyukkaṃsābhāso yadi kavinā paṭipādetabbo na bhaveyya tadā gāthāyamananupapannaṃ siyāti evaṃvidhavacanatova pādā ratyābhāsavantoti gamyate ratiyā ālambaṇavibhāvābhāso dharākāmini rammadesādivisesābhāve acchariyapadumuggamanābhāvato abbhutasarojasaddasavanena gammamānā rammadesādayo uddīpanavibhāvābhāsā byabhicārībhāvābhāsabodhakāni kavivacanāni anubhāvābhāso tathā hi niccasarasena karena gāḷhaṃ ādāyāti karassa sarasatāgāḷhaggahaṇakathanena harisādayo gamyante satatāhitasambhamenāti iminā ussukkattādayo pahīyantīti evaṃ bandhavuttīti vibhāvādīhi bandhatthābhāsānaṃ manasi yo uppajjati ānandābhāso so rasābhāso sambhogarasābhāso vuttoti
 idāni udāharaṇaṃ dassento uttaripi dassetabbasiṅgārahassakaruṇādirasuddesassa anurūpato siṅgārarasayuttameva dasseti iccādinā  mahīaṅganāya  rāgena anurāgena abhimukhaṃ katvā namitaṃ acchariyaguṇopetapadumasadisānanaṃ no ce rattavaṇṇaṃ ānataṃ abbhutasarojasaṅkhatamukhaṃ  bhuvanattayānusāsakassa sammāsambuddhassa pādā  adhikabaddhānurāgavantā no ce pubbakammena kataadhikarattavaṇṇā  satatānurāgayuttena hatthena no ce avikalattā satatasampattisahitena kiraṇena  gāḷhaṃ gahetvā no ce phusitvā  niccaṃ katādarena no ce nirantarāhitaabhimukhabhāvena  cumbanti no ce ṭhitikriyāsādhanattena phusantīti
rāgena anurāgena ānataṃ abhimukhīkatamiti ca abbhutañca taṃ sarojañceti ca tena sadisatāya abbhutasarojañca taṃ mukhañceti ca rāgānatañca taṃ abbhutasarojamukhañceti ca rāgaṃ rattavaṇṇaṃ ānataṃ ninnamiti ca tañca taṃ abbhutasarojañceti ca tameva tādisamukhasadisattā mukhamiti ca tilokassa gurūti ca adhikaṃ katvā baddho attano pubbakammena vā kato rāgo anurāgo rattavaṇṇo vā yesamiti ca rasena anurāgena sampattiyā vā saha vattamānoti ca āhito vihito ca so sambhamo ādaro tadabhimukhabhāvo vā ceti ca viggaho
ettha rāgānatātiādikena silesālaṅkārena ca abbhutasarojamukhanti rūpakālaṅkārena ca sambhogasiṅgārarasābhāso uppādīyati tādisaṃ itthipurisānaṃ sambhogābhāvena tadākārena ca kappitattā rasābhāso nāmāti daṭṭhabbo siṅgārassa āyogavippayogasambhogavasena tividhattepi āyogavippayogadvayaṃ vippalambhamevāti vippalambho sambhogo ceti duvidho hoti tesu vippalambhova anūnavaṇṇanāya bhūmittā manoharo sambhogo pana tādiso na hoti sambhogābhāsopi hīno hoti evaṃ sante payogaṃ katvā kurumānāya vaṇṇanāya ucitabhāvena ihādhigatasambhogasiṅgārarasābhāsena rasibhūtālaṅkārassa udāharaṇe rasābhāso evaṃ veditabbo pādānaṃ kāmukabhāvābhāse ca dharāya kāminībhāvābhāse ca vācakapadena avuttepi dharāya pādā tilokagurunoti idaṃ ṭhapetvā pāṇidhammapakāsakehi avasesapadehi ñāyate
dvinnaṃ  aññamaññaṃ ratiābhāso adhikabaddharāgā rāgānatanti imehi vutto ayaṃ ratiābhāso idha ṭhāyībhāvo purisaratiyā itthiyā ca itthiratiyā purisassa ca ālambaṇattā pādakāmukadharākāminiyo dve aññamaññaṃ ālambaṇavibhāvābhāsā honti rammadesādivisesaṃ vinā acchariyapadumodayassa abhāvato abbhutasarojasaddassa uccāraṇena gammamānā rammadesādayo ratiṃ uddīpayantīti uddīpanavibhāvābhāsā nāma niccasarasena karena gāḷhamādāyāti iminā karassa sarasabhāvassa ca gāḷhaṃ gahaṇassa ca vuttattā harisādayo ñāyante satatāhitasambhamenāti iminā ussāhādayo ñāyanti tattha harisaussāhādayo byabhicārībhāvābhāsā nāma honti te byabhicārībhāvābhāse pakāsentāni yathāvuttakavivacanāni anubhāvābhāsā nāmāti evaṃ bandhe dissamānaṭhāyībhāvabyabhicārībhāvavibhāvaanubhāvehi atthāvabodhaṃ karontānaṃ paṇḍitānaṃ uppajjamāno yo santosābhāsasaṅkhāto rasābhāso atthi so idha sambhogarasābhāsoti kathitoti ṭhāyībhāvādayo upari āvibhavissanti









 evamuddesānukkamena yathāpaṭiññātaṃ niṭṭhapetvā idāni nigamanapubbakaṃ bahuttamesaṃ niddisitumāha ccādi  iminā vuttappakārena purimānaṃ daṇḍīādīnaṃ  bandhalakkhaṇāni  anugantvā malaṅkārānaṃ ayaṃ bhedo saṅkhepato  kathito saṅkhepatoti vutto kasmāti āha tiādi  dīghakālamārabbha yāvedāni matthakamatthake kavīhi  pabhediyamānānaṃ malaṅkatīnaṃ  pariyantaṃ passituṃ  jano  samattho


 evaṃ uddesakkamena yathāpaṭiññāte atthālaṅkāre niṭṭhapetvā idāni nigamanamukhena esaṃ atthālaṅkārānaṃ bahubhāvaṃ dasseti iccādinā  yathāvuttanayena  pubbakālikānaṃ daṇḍībhaddapāṇādīnaṃ alaṅkārasatthasaṅkhātānubhāvaṃ anugamma alaṅkatīnaṃ ayaṃ bhedo  mayā vutto saṅgahito kasmāti ce  dīghakālato paṭṭhāya yāvajjatanā  racanākattārehi  anekappakārato kappiyamānattā puthakkariyamānānaṃ malaṅkatīnaṃ  pariyantaṃ passituṃ  ekantena  puggalo  samatthoti saṅgahamanādiyitvā kenāpi pariyantaṃ adhigantuṃ na sakkāti adhippāyo pure bhavāti ca purimā ca te ācariyā ceti ca tesamānubhāvoti ca visesato asaṅkarato kappiyanti ca vākyaṃ


