
ito  paraṃ pavakkhāmi saṅkhyānāmikapantiyo
dhātujehi rūpehi aññehi cupayojituṃ
yā hi sā heṭṭhā amhehi iccetesaṃ saṅkhyāsabbanāmānaṃ nāmikapadamālā kathitā taṃ ṭhapetvā idha asabbanāmānaṃ dīnaṃ saṅkhyānāmānaṃ nāmikapadamālā dhātumayehi aññehi ca rūpehi yojanatthaṃ vuccate 
 pañcahi pañcabhi pañcannaṃ pañcasu sattannaṃ vibhattīnaṃ vasena ñeyyaṃ pañca bhūtā pañca abhibhavitāro pañca purisā pañca bhūmiyo pañca kaññāyo pañca bhūtāni pañca cittānītiādinā sabbattha yojetabbaṃ  chahi chabhi channaṃ chasu chassu itipi chassu loko samuppanno chassu krubbati santhavanti hi pāḷi  sattahi sattabhi sattannaṃ sattasu  aṭṭhahi aṭṭhabhi aṭṭhannaṃ aṭṭhasu  navahi navabhi navannaṃ navasu  dasahi dasabhi dasannaṃ dasasu evaṃ  aṭṭhārasahi aṭṭhārasabhi aṭṭhārasannaṃ aṭṭhārasasu sabbametaṃ bahuvacanavasena gahetabbaṃ
 iccādipi ekūnavīsāya ekūnavīsāyaṃ ekūnavīsa bhikkhū tiṭṭhanti ekūnavīsaṃ bhikkhū passati evaṃ kaññāyo cittānīti ca ādinā yojetabbaṃ ekūnavīsāya bhikkhūhi dhammo desito ekūnavīsāya kaññāhi kataṃ ekūnavīsāya cittehi kataṃ ekūnavīsāya bhikkhūnaṃ cīvaraṃ deti ekūnavīsāya kaññānaṃ dhanaṃ deti ekūnavīsāya cittānaṃ ruccati ekūnavīsāya bhikkhūhi apeti  evaṃ kaññāhi cittehi ekūnavīsāya bhikkhūnaṃ santakaṃ evaṃ kaññānaṃ cittānaṃ ekūnavīsāyaṃ bhikkhūsu patiṭṭhitaṃ evaṃ kaññāsu cittesūti yojetabbaṃ  ekūnavīsatiṃ ekūnavīsatiyā ekūnavīsatiyaṃ
 vīsatiṃ vīsatiyā vīsatiyaṃ  vīsaṃ vīsāya vīsāyaṃ tathā  iccādīsupi  tiṃsaṃ tiṃsāya tiṃsāyaṃ  cattālīsaṃ cattālīsāya cattālīsāyaṃ  iccādipi  paññāsaṃ paññāsāya paññāsāyaṃ  paṇṇāsaṃ paṇṇāsāya paṇṇāsāyaṃ  saṭṭhiṃ saṭṭhiyā saṭṭhiyaṃ  sattatiṃ sattatiyā sattatiyaṃ  iccādipi  asītiṃ asītiyā asītiyaṃ  navutiṃ navutiyā navutiyaṃ
itthañca aññathāpi saṅkhyārūpāni gahetabbāni ekūnavīsehi ekūnavīsānaṃ ekūnavīsesu channavutīnanti ca ādināpi saṅkhyārūpānaṃ katthaci dassanato keci saddasatthavidū saddaṃ sabbadāpi ekavacanantamitthiliṅgameva payuñjanti keci ādayo ā ekavacanantā itthiliṅgāti vadanti keci panāhu 
saddā saṅkhyeyyasaṅkhāsu ekatte dayo
saṅkhatthe dvibahuttamhi tā tu cātthiyoti
ettha dvivacanaṃ chaḍḍetabbaṃ buddhavacane tadabhāvato sabbesampi ca tesaṃ yathāvuttavacanaṃ kiñci pāḷippadesaṃ patvā yujjati kiñci pana patvā na yujjati iccādīnañhi saṅkhatthānaṃ saddānaṃ bahuvacanappayogavasenapi pāḷiyaṃ dassanato   ca vacanasambhūtarūpavantatādassanato tasmā yathāsambhavaṃ yathāpāvacanañca itthiliṅgabhāve tesamekavacanantatā veditabbā saddānaṃ viya
saddā hi nipātattā ekattepi bahuttepi pavattanti puttā matthi dhanammatthi natthi attasamaṃ pemaṃ natthi samaṇabrāhmaṇātiādīsu aliṅgattepi panetesaṃ katthaci itthiliṅgabhāvo diṭṭho  anudhammacakkavattinā vohārakusalena vohārakusalasādhakena atthiyā nava natthiyā navāti ekavacanantaṃ itthiliṅgarūpaṃ dassitaṃ tasmā miccādīnampi yathāsambhavaṃ yathāpāvacanañca itthiliṅgabhāve ekavacanantatā veditabbā
tattheke hetuyā adhipatiyāti ca idaṃ liṅgavipallāsavasena gahetabbaṃ maññanti tammativasena hetumhi adhipatimhīti pulliṅgabhāvo paṭipādetabbo hetupaccaye adhipatipaccaye iccevattho atha vā hetuyā adhipatiyāti dvayamidaṃ itthiliṅgarūpapaṭibhāgaṃ pulliṅgarūpanti gahetabbaṃ hetuyo jantuyotiādīnaṃ itthiliṅgarūpapaṭibhāgānaṃ pulliṅgarūpānampi vijjamānattā atthiyā natthiyāti idaṃ pana liṅgavipallāsavasena vuttanti na gahetabbaṃ saddānaṃ aliṅgabhedattā na hi saddā tīsu liṅgesu ekasmimpi antogadhā etesu hi saddo ākhyātanipātavasena bhijjati atthi santi saṃvijjati atthikhīrā brāhmaṇītiādīsu  saddo pana nipātoyeva iccevaṃ saddānaṃ nipātānañca liṅgavacanavasena kathanaṃ yujjati itthiliṅgādivasena ekattādivasena ca appavattanato vuttañca 
sadisaṃ tīsu liṅgesu sabbāsu ca vibhattisu
vacanesu ca sabbesu yaṃ na byeti tanti
ettha siyā  nanu ca bho atthi sakkā labbhā iccete paṭhamāyāti vacanato saddo paṭhamāya vibhattiyā yutto evaṃ sante kasmā sadisaṃ tīsu liṅgesūtiādi vuttanti saccaṃ saddo paṭhamāya vibhattiyā yutto tathā saddo saddassa vacanalesena gahetabbattā yugaḷapadattā ca idaṃ pana sadisaṃ tīsu liṅgesūtiādivacanaṃ upasagganipātasaṅkhāte asaṅkhyāsadde sandhāya vuttaṃ na ekekamasaṅkhyāsaddaṃ sandhāya tathā hi asaṅkhyāti ca abyayāti ca laddhavohāresu upasagganipātesu  sabbepi sabbavibhattivacanakā  pana ekacce paṭhamādīsu yathārahaṃ vibhattiyuttā ekacce avibhattiyuttā tattha ye yadaggena vibhattiyuttā te tadaggena tabbacanakā upasagganipātesu hi paccekaṃ idaṃ nāma vacananti laddhuṃ na sakkā sabbasaṅgāhakavasena pana sadisaṃ tīsu liṅgesūtiādi pubbācariyehi vuttaṃ  imamevatthaṃ sandhāya sabbāsamāvusopasagganipātādīhi cāti vuttaṃ na hi saddato sabbāpi vibhattiyo labbhanti atha kho ālapanatthavācakattā ekavacanikaanekavacanikā paṭhamāvibhattiyoyeva labbhanti ayamasmākaṃ khanti
keci  pana sabbehipi nipātehi sabbavibhattilopaṃ vadanti taṃ na gahetabbaṃ  iccete paṭhamāya  iccete paṭhamāya ca dutiyāya cātiādivacanato padapūraṇamattānañca avibhattiyuttānaṃ  iccādīnaṃ nipātānaṃ vacanato etthāpi siyā nanu ca bho avibhattiyuttānampi nipātānaṃ sambhavato saddānaṃ avibhattiko niddeso kātabbo atha kimatthaṃ atthiyā nava natthiyā navāti savibhattiko niddeso katoti sabbathā vibhattīhi vinā atthassa niddisitumasakkuṇeyyattāti
yadi evaṃ atthi sakkā labbhā iccete paṭhamāyāti vacanato saddā luttāya paṭhamāya vibhattiyā vasena paṭhamāvibhattikāyeva niddisitabbā evamakatvā kasmā sattamyantavasena atthiyā natthiyāti niddiṭṭhāti saccaṃ saddā paṭhamāvibhattiyuttāyeva niddisitabbā tathāpi atthipaccaye nava natthipaccaye navāti etassatthassa paridīpane paṭhamāya okāso natthi sattamiyāyeva pana atthi tasmā atthiyā nava natthiyā navāti vuttaṃ iti saddānaṃ sattamyantabhāve siddheyeva tatiyācatutthīpañcamīchaṭṭhiyantabhāvopi siddhoyeva hoti tasmā atthibhāvo atthitātiādīsupi atthiyā bhāvo  natthiyā bhāvo  atthiyā bhāvo bhiādinā samāsataddhitaviggaho avassamicchitabbo yadidamamhehi vuttaṃ taṃ pāḷiyā virujjhatīti na vattabbaṃ pāḷinayānusārena vuttattāti
evaṃ hotu kasmā bho atthiyā natthiyāti itthiliṅganiddeso kato nanu nipātopasaggā aliṅgabhedāti saccaṃ idaṃ pana ṭhānaṃ atīva sukhumaṃ tathāpi pubbācariyānubhāvaññeva  nissāya vinicchayaṃ brūma yathā hi iccādīnaṃ saṅkhyāsaddānaṃ sarūpato adabbavācakattepi dabbavācakānaṃ saddānaṃ viya itthiliṅgabhāvo saddasatthavidūhi anumato evaṃ adabbavācakattepi saddānaṃ katthaci itthiliṅgabhāvo saddhammavidūhi anumato tenāha āyasmā  atthiyā nava natthiyā navāti atha vā atthiyā natthiyāti imāni liṅgabhāvavinimuttāni sattamiyantāni nipātapadānītipi gahetabbāni na ettha codetabbaṃ evarūpāni nipātapadāni pubbācariyehi vuttāni na santi tasmā chaḍḍetabbamidaṃ vacananti
pāvacanasmiñhi garūhi aniddiṭṭhānipi anekavihitāni nipātapadāni sandissanti nāpi hetuyā adhipatiyā atthiyā natthiyāti evamādīsu apasaddā imeti virodho uppādetabbo na hi acinteyyānubhāvena pāramitāpuññena nipphannena anāvaraṇañāṇena sabbaṃ ñeyyamaṇḍalaṃ hatthatale āmalakaṃ viya paccakkhaṃ katvā passato buddhassa vacane aññesaṃ vācāvippalāpo avassaṃ labbhatīti nanu ca bho hetuyā adhipatiyā atthiyā natthiyāti ca idaṃ vacanaṃ tena nikkhittattā tathāgatena hi tāvatiṃsabhapane desitakāle imāni padāni na santi evaṃ sante kasmā buddhavacananti vadathāti buddhavacanaṃyeva nāma āyasmato hi sāriputtassa tathāgatena nayo dinno tenapi pabhinnapaṭisambhidena satthukappena aggasāvakena satthu santikā nayaṃ labhitvā byañjanaṃ suropitaṃ kataṃ sabbepi hi paṭisambhidappattā ariyā dunniruttiṃ na vadanti niruttipabhedasmiṃ sukusalattā tasmā aññesamavisayo esa ariyānaṃ vohāroti daṭṭhabbaṃ
idāni dīnaṃ nāmikapadamālā vuccate 
 satāni satā sataṃ satāni sate satena satehi satebhi satassa satānaṃ satā satasmā satamhā satehi satebhi satassa satānaṃ sate satasmiṃ satamhi satesu evaṃ  sahassānīti yojetabbaṃ  etthāpi eseva nayo ayaṃ panettha payogo sataṃ bhikkhū sataṃ itthiyo sataṃ cittāni bhikkhūnaṃ sataṃ itthīnaṃ sataṃ cittānaṃ sataṃ sahassādīsupi eseva nayo itthañca aññathāpi saddarūpāni bhavanti  koṭī koṭiyo nayena ñeyyaṃ
ekappabhutito yāva dasakā yā pavattati
saṅkhyā tāva sā saṅkhyeyya-ppadhānāti garū vaduṃ
vīsatito yāva satā yā saṅkhyā tāva sā pana
saṅkhyāppadhānā saṅkhyeyya-ppadhānāti ca vaṇṇayuṃ
apica 
to yāva yā saṅkhyā tāva hi sā khalu
saṅkhyāppadhānā saṅkhyeyya-ppadhānā cāti niddise
tathā hi asīti koṭiyo hitvā hiraññassāpi pabbajinti khīṇāsavā vītamalā samiṃsu satakoṭiyoti ca pāḷi dissati
imasmiṃ pana ṭhāne sabbesaṃ saṅkhyāsaddarūpānaṃ pākaṭīkaraṇena viññūnaṃ sukhumañāṇapaṭilābhatthaṃ sāṭṭhakathaṃ ppadesaṃ aññañca pāḷippadesamaṭṭhakathāvacanañca āharitvā dassayissāmi 
yesaṃ  kho visākhe sataṃ piyāni sataṃ tesaṃ dukkhāni yesaṃ navuti piyāni navuti tesaṃ dukkhāni yesaṃ asīti yesaṃ sattati yesaṃ saṭṭhi yesaṃ paññāsaṃ yesaṃ cattārīsaṃ yesaṃ tiṃsaṃ yesaṃ kho visākhe vīsaṃ piyāni vīsati tesaṃ dukkhāni yesaṃ dasa yesaṃ nava yesaṃ aṭṭha yesaṃ satta yesaṃ cha yesaṃ pañca yesaṃ cattāri yesaṃ tīṇi yesaṃ dve yesaṃ ekaṃ piyaṃ tesaṃ ekaṃ dukkhanti
tattha ti sataṃ piyāyitabbavatthūni sataṃ piyantipi keci paṭhanti ettha ca yasmā  paṭṭhāya yāva  tāva saṅkhyāsaṅkhyeyyappadhānā tasmā yesaṃ dasa piyāni dasa tesaṃ dukkhānītiādinā pāḷi āgatā keci pana yesaṃ dasa piyānaṃ dasa tesaṃ dukkhānantiādinā paṭhanti taṃ na sundaraṃ yasmā pana to paṭṭhāya yāva  tāva saṅkhyeyyappadhānā saṅkhyāppadhānā ca tasmā tatthāpi saṅkhyeyyappadhānaṃyeva gahetvā yesaṃ kho visākhe sataṃ piyāni sataṃ tesaṃ dukkhānītiādinā pāḷi āgatā sabbesampi ca yesaṃ ekaṃ piyaṃ ekaṃ tesaṃ dukkhanti pāṭho na pana dukkhassāti ekasmiñhi padakkame ekarasāva bhagavato desanā hotīti tasmā yathāvuttanayāva pāḷi veditabbā ayaṃ tāva sāṭṭhakatho udānapāḷippadeso
idāni añño pāḷippadeso aṭṭhakathāpāṭhappadeso ca nīyate 
sataṃ  hatthī sataṃ assā sataṃ assatarīrathā
sataṃ kaññā sahassāni āmukkamaṇikuṇḍalā
ekassa padavītihārassa kalaṃ nāgghanti soḷasinti
pāḷi ettha sataṃ hatthītiādīni visesitāni sahassānīti visesanaṃ tasmā saddaṃ saddena yojetvā hatthītiādīni pana upapadaṃ katvā attho gahetabbo hatthī sataṃ sahassāni assā sataṃ sahassāni assatarīrathā sataṃ sahassāni āmukkamaṇikuṇḍalā kaññā sataṃ sahassāni idaṃ saṅkhyeyyappadhānavasenatthagahaṇaṃ saṅkhyāppadhānavasena pana ayampi attho gahetabbo hatthīnaṃ satasahassaṃ assānaṃ satasahassaṃ assatarīrathānaṃ satasahassaṃ āmukkamaṇikuṇḍalānaṃ kaññānaṃ satasahassanti ayaṃ nayo aññesupi īdisesu ṭhānesu netabbo yojanānaṃ satānucco himavā pañca pabbatoti ayamaṭṭhakathāpāṭho ettha pañcāti saddaṃ saddena saddhiṃ yojetvā sippikānaṃ sataṃ natthīti ettha viya himavā pabbato yojanānaṃ pañca satāni uccoti saṅkhyāppadhānavasena attho gahetabbo pañca satānīti ca addhuno accantasaṃyogavasena upayogavacanaṃ ayaṃ nayo aññesupi īdisesu ṭhānesu netabbo miti saddo sataṃ homi sahassaṃ homītiādīsu ekavacano athetthekasataṃ khatyā anuyantā yasassinotiādīsu bahuvacano evaṃ dīnampi ekavacanabahuvacanatā labbhati tathā hi bhiyyo naṃ satasahassaṃ yakkhānaṃ payirupāsatīti ettha satasahassanti ekavacanaṃ parosahassaṃ kho panassa puttā bhavissantīti ettha nti bahuvacananti daṭṭhabbaṃ
kappe  ca satasahasse caturo ca asaṅkhiye
amaraṃ nāma nagaraṃ dassaneyyaṃ manoramanti
pāḷi ettha kappe ca satasahasse caturo ca asaṅkhiyeti sāmiatthe upayogabahuvacanaṃ tasmā mahākappānaṃ satasahassānaṃ catunnaṃ asaṅkhiyānaṃ matthaketi attho gahetabbo matthaketi cettha vacanaseso kappasatasahassādhikānaṃ catunnaṃ asaṅkhiyānaṃ matthakeiccevattho ayaṃ nayo aññesupi īdisesu ṭhānesu netabbo
kappe ca satasahasse caturo ca asaṅkhiye
etthantare yaṃ caritaṃ sabbaṃ taṃ bodhipācananti
pāḷi ettha kappeti accantasaṃyogavasena upayogabahuvacanaṃ satasahasse kappeti saddasambandhena cāyaṃ pulliṅganiddeso upayoganiddeso ca samānādhikaraṇañhi idaṃ saddena caturo ca asaṅkhiyeti acchantasaṃyogavasena upayogabahuvacanāni kassa pana asaṅkhiyeti aññassa avuttattā kappassa ca vuttattā pakaraṇato kappānanti ayamattho viññāyateva na hi vuttaṃ vajjetvā avuttassa kassaci gahaṇaṃ yuttanti saddo sampiṇḍanattho mahākappānaṃ caturo asaṅkhyeyye satasahasse ca mahākappeti ayaṃ nayo aññesupi īdisesu ṭhānesu netabbo
ghaṭānekasahassāni kumbhīnañca satā bahūti pāḷi ettha ti ghaṭānaṃ sāmiatthe hi idaṃ paccattavacanaṃ ghaṭānaṃ anekasahassāni iccevattho ti anekāni ca kumbhīnaṃ satāni ettha kāralopo daṭṭhabbo ayaṃ nayo aññesupi īdisesu ṭhānesu netabbo
dasavīsasahassānaṃ  dhammābhisamayo ahu
ekadvinnaṃ abhisamayo gaṇanāto asaṅkhiyoti
pāḷi ettha nti dasasahassānaṃ vīsasahassānañca ti catusaccappaṭivedho nti sīsamattakathanaṃ tena ekassa ceva dvinnañca tiṇṇaṃ catunnaṃ dasannantiādinā nayena asaṅkhyeyyoti attho ayaṃ nayo aññesupi īdisesu ṭhānesu netabbo
cattāri satasahassāni chaḷabhiññā mahiddhikā
dīpaṅkaraṃ lokaviduṃ parivārenti sabbadāti
pāḷi ettha ti idaṃ liṅgabhedavasena chaḷabhiññā mahiddhikāti imehi dvīhi padehi samānādhikaraṇaṃ īdisesu hi ṭhānesu asaṅkhyeyya vācakopi saddo napuṃsakova hoti tasmā cattāri satasahassānīti ca chaḷabhiññāti ca mahiddhikāti ca etaṃ padattayaṃ samānādhikaraṇaṃ atha vā ti chaḷabhiññānaṃ mahaddhikānanti sāmiatthe paccattavacanaṃ daṭṭhabbaṃ imasmiṃ panatthe cattāri satasahassānīti ayaṃ saṅkhyāvacano bhavati tīṇi satasahassāni nāriyo samalaṅkatātiādīsupi ayaṃ nayo netabbo tā ca satta satā bhariyā dāsyo satta satāni cāti pāḷi ettha ti satānīti napuṃsakavasena gahetabbaṃ na itthiliṅgavasena satāti hi pañca cittā vipākātiādīni viya napuṃsakarūpaṃ itthiliṅgabhūtā hi saddo natthi tathā pulliṅgabhūto yadi ca dviliṅgo saddo siyā  evañca sati puriso kaññāti ca kārantapulliṅgakārantitthirūpehipibhavitabbaṃ rūpadvayampi saddassa natthi tena ñāyati saddo ekantanapuṃsakoti
nanu ca bho tā devatā sattasatā uḷārāti ettha saddo itthiliṅgo hutvā dissatīti na napuṃsakoyevāti nanu ca bho saddena samānādhikaraṇoti saccaṃ samānādhikaraṇo tathāpi napuṃsakoyeva īdisesu hi saṅkhyāvisayesu samānādhikaraṇabhāvo appamāṇo tathā hi pañca paccekabuddhasatāni imasmiṃ isigilismiṃ pabbate ciravāsino ahesunti napuṃsakaliṅgena pulliṅgassa samānādhikaraṇatā dissati tasmā tā devatā sattasatā uḷārāti etthāpi sattasatānīti napuṃsakabhāvoyevāti avagantabbo satta hatthisate datvātiādīsupi saddo napuṃsakoyeva ayaṃ nayo aññesupi īdisesu ṭhānesu netabbo
navutikoṭisahassehi parivāresi mahāmunīti pāḷi ettha navutikoṭisahassehi bhikkhūhīti vā bhikkhūnaṃ navutikoṭisahassehīti vā saṅkhyeyyasaṅkhyāpadhānavasena attho gahetabbo ayaṃ nayo aññesupi īdisesu ṭhānesu netabbo
satasahassavassāni āyu tassa mahesinoti pāḷi ettha satasahassavassānīti kālassa accantasaṃyogavasena upayogavacanaṃ tathā dasavassasahassāni agāramajjha so vasīti pāḷiyampi ayaṃ nayo aññesupi īdisesu ṭhānesu netabbo
ito  satasahassamhi kappe uppajji nāyakoti pāḷi ekanavute ito kappeti pāḷi ca ettha ti satasahassānaṃ kappānaṃ matthake ti ekanavutiyā kappānaṃ matthaketi bhummavacanassa sāmibhummavacanavasena attho gahetabbo tathā hi bhagavati brahmacariyaṃ vussatīti ettha bhummavacanassa bhagavato santiketi sāmibhummavacanavasena attho gahito ayaṃ nayo aññesupi īdisesu ṭhānesu netabbo
yadi tattha sahassāni satāni nahutāni ca
nevamhākaṃ bhayaṃ koci vane vāḷesu vijjatīti
pāḷi ayametassā attho  tattha vane vāḷānaṃ sahassāni ca satāni ca nahutāni ca yadi vijjanti atha vā ti satasahassāni vāḷānaṃ satasahassāni ca nahutāni ca yadi vijjanti evaṃ vijjantesupi vāḷesu kocīti kvaci saddo hi ko te balaṃ mahārājāti ettha saddo viya saddatthe vattati nimittatthe cāyaṃ niddeso tena koci kvaci kismiñci vāḷe ekassapi vāḷamigassa kāraṇā nevamhākaṃ bhayaṃ vijjatīti attho gahetabbo atha vā ti kiñci appamattakampi ettha pana vāḷesūti nimittatthe bhummaṃ vāḷānaṃ kāraṇā appamattakampi amhākaṃ bhayaṃ na vijjatīti ayaṃ nayo aññesupi īdisesu ṭhānesu netabbo
sabbaṃ satasahassāni chattiṃsaparimaṇḍalaṃ
dasañceva sahassāni aḍḍhuḍḍhāni satāni cāti
aṭṭhakathāpāṭho  ettha yasmā saddato samānavibhattiliṅgavacanānaṃ padānaṃ asamānavibhattiliṅgavacanānaṃ vā atthato pana samānānaṃ dūre ṭhitānampi ekasambandho hoti itaresaṃ samīpe ṭhitānampi na hoti tasmā sabbantidaṃ parimaṇḍalantiminā sambandhitabbaṃ chattiṃsāti idaṃ pana satasahassānītiminā sambandhitabbaṃ ayaṃ nayo aññesupi īdisesu ṭhānesu netabbo
duve satasahassāni cattāri nahutāni ca
ettakaṃ bahalattena saṅkhātāyaṃ vasundharāti
aṭṭhakathāpāṭho ettha duveti visesanaṃ satasahassānīti visesitabbaṃ tathā cattārīti visesanaṃ nahutānīti visesitabbaṃ tathā hi satasahassāni nahutāni cāti imāni duve cattārīti imehi visesitabbattā dvisatasahassaṃ catunahutanti atthappakāsanāni bhavanti evaṃ santepi duveiccādīnaṃ saṅkhyāsaddānaṃ satasahassānītiādīhi saṅkhyāsaddehi samānādhikaraṇatā pubbācariyehi na vuttā yasmā pana yathā duve puthujjanā vuttā satasahassaṃ bhikkhūtiādīsu samānādhikaraṇatā labbhati dabbavācakattā visesitabbapadānaṃ na tathā duve satasahassānītiādīsu adabbavācakattā visesitabbapadānaṃ tasmā īdisesu ṭhānesu samānādhikaraṇatā na icchitabbā yuttiyā abhāvato yadi evaṃ kusalā rūpaṃ cakkhumātiādīnaṃ viya imesamaññamaññasambandharahitā siyāti na visesanavisesitabbabhāvena gahitattā yajjevaṃ samānādhikaraṇabhāvo laddhabboti na niyamābhāvato ekantena hi  guṇaguṇīnaṃyeva visesanavisesitabbānaṃ samānādhikaraṇabhāvo na itaresaṃ visesanavisesitabbattepi
tattha ettakanti pamāṇavacanaṃ bahalattenāti visesane tatiyā ubhayena imamatthaṃ dasseti ayaṃ vasundharā bahalattena yojanānaṃ duve satasahassāni cattāri nahutāni ca ettakaṃ saṅkhātāti ettakanti padassa ca duve satasahassāni cattāri nahutāni cāti imehi vā vasundharāti iminā vā samānādhikaraṇatā na icchitabbā nti hi bhāvanapuṃsakaṃ yaṃ saddasatthe kriyāvisesananti vadanti tassa ettakena pamāṇenaiccevattho apica duve satasahassāni cattāri na hutāni cāti imesampi vasundharāti iminā samānādhikaraṇatā na icchitabbā bhikkhūnaṃ satanti ettha saddassa viya saṅkhyāvacanamattattā tathā hi ettakanti vuttaṃ saṅkhātāti pana ayanti ca imesaṃ vasundharāti iminā samānādhikaraṇatā labbhati sabbopāyaṃ nayo aññesupi īdisesu ṭhānesu netabbo
dasettha rājiyo setā dassanīyā manoramā
cha piṅgalā pannarasa haliddā tā catuddasāti
pāḷi ettha ti cha ca pannarasa cāti ekavīsati piṅgalā rājiyoti attho gahetabbo
tathā 
puttāpi tassa bahavo ekanāmāti me sutaṃ
asīti dasa eko ca indanāmā mahabbalāti
pāḷi  ettha pana ekanavutīti vattabbe asīti dasa eko cāti vuttaṃ vicitrasaddaracanañhi pāvacanaṃ ayaṃ nayo aññesupi īdisesu ṭhānesu netabbo
tiṃsapurisanāvutyo sabbevekekaniccitā
yesaṃ samaṃ na passāmi kevalaṃ mahimaṃ caranti
pāḷi ettha purisānaṃ tiṃsasahassāni navuti ca satāni tiṃsa nāvutyoti vuccanti imasmiṃ pana ṭhāne saddato saddassa saddato ca saddassa lopaṃ katvā tiṃsa nāvutyoti vuttanti na gahetabbaṃ evañhi gahaṇe sati yattha katthacipi edisī saddaracanā kātabbā siyā katāya ca edisāya saddaracanāya atthāvagamo vinā upadesena suṇantānaṃ na siyā tasmā nevaṃ gahetabbaṃ evaṃ pana gahetabbaṃ  tiṃsa nāvutyoti idaṃ lokasaṅketarūḷhaṃ vacanaṃ saṅketarūḷhassa pana vacanassattho yasmā gahitapubbasaṅketehi sutvā ñāyate na upadesato tasmā brahmadattena raññā vuttakālepi satthārā taṃ kathaṃ āharitvā vuttakālepi sabbe manussā vināpi upadesena vacanatthaṃ jānantīti gahetabbaṃ
tiṃsañceva sahassāni navuti ca satāni tu
tiṃsa nāvutiyo nāma vuttā umaṅgajātake
yasmā pāvacane santi nayā ceva acintiyā
vohārā ca suguḷhatthā dayāpannena desitā
tasmā sāṭṭhakathe dhīro gambhīre jinabhāsite
upadesaṃ sadā gaṇhe garuṃ sammā upaṭṭhahaṃ
garūpadesahīno hi atthasāraṃ na vindati
atthasāravihīno so saddhammā parihāyati
garūpadesalābhī  ca atthasārasamāyuto
saddhammaṃ paripālento saddhammasmā na hāyati
saddhammatthāya me tasmā saṅkhyāmālāpi bhāsitā
sappayogā yathāyogaṃ sahevatthavinicchayā



nāma

