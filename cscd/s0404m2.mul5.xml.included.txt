

 khemaṃ  khemanti  āvuso vuccati kittāvatā nu kho āvuso khemaṃ vuttaṃ bhagavatāti
idhāvuso bhikkhu vivicceva kāmehi paṭhamaṃ jhānaṃ upasampajja viharati ettāvatāpi kho āvuso khemaṃ vuttaṃ bhagavatā pariyāyena
puna caparaṃ āvuso bhikkhu sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati paññāya cassa disvā āsavā parikkhīṇā honti ettāvatāpi kho āvuso khemaṃ vuttaṃ bhagavatā nippariyāyenāti paṭhamaṃ

 khemappatto khemappattoti āvuso vuccati dutiyaṃ

 amataṃ amatanti āvuso vuccati tatiyaṃ

 amatappatto amatappattoti āvuso vuccati catutthaṃ

 abhayaṃ  abhayanti āvuso vuccati pañcamaṃ

 abhayappatto abhayappattoti āvuso vuccati chaṭṭhaṃ

 passaddhi passaddhīti āvuso vuccati sattamaṃ

 anupubbapassaddhi  anupubbapassaddhīti āvuso vuccati aṭṭhamaṃ

 nirodho nirodhoti āvuso vuccati navamaṃ

 anupubbanirodho anupubbanirodhoti āvuso vuccati kittāvatā  nu kho āvuso anupubbanirodho vutto bhagavatāti
idhāvuso bhikkhu vivicceva kāmehi paṭhamaṃ jhānaṃ upasampajja viharati ettāvatāpi kho āvuso anupubbanirodho vutto bhagavatā pariyāyena 
puna caparaṃ āvuso bhikkhu sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati paññāya cassa disvā āsavā parikkhīṇā honti ettāvatāpi kho āvuso anupubbanirodho vutto bhagavatā nippariyāyenāti dasamaṃ

 nava bhikkhave dhamme appahāya abhabbo arahattaṃ sacchikātuṃ katame nava rāgaṃ dosaṃ mohaṃ kodhaṃ upanāhaṃ makkhaṃ paḷāsaṃ issaṃ macchariyaṃ  ime kho bhikkhave nava dhamme appahāya abhabbo arahattaṃ sacchikātuṃ
nava bhikkhave dhamme pahāya bhabbo arahattaṃ sacchikātuṃ katame nava rāgaṃ dosaṃ mohaṃ kodhaṃ upanāhaṃ makkhaṃ paḷāsaṃ issaṃ macchariyaṃ  ime kho bhikkhave nava dhamme pahāya bhabbo arahattaṃ sacchikātunti ekādasamaṃ

tassuddānaṃ 
khemo  ca amatañceva abhayaṃ passaddhiyena ca
nirodho anupubbo ca dhammaṃ pahāya bhabbena cāti
