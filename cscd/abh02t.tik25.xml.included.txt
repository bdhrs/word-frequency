

 kāraṇasaddo  yuttivācako sabbametaṃ akāraṇaṃ vadatītiādīsu viya tasmā kāraṇappadhānāti yuttippadhānā anuppannapāpakānuppādanādikiriyāya anurūpappadhānāti evaṃ vā ettha attho daṭṭhabbo anuppannapāpakādīnaṃ anuppādādi anuppannapāpakānuppādādi
na añño dhammoti yathā taṇhāyanamicchābhinivesavāyamanasabhāvānaṃ taṇhādīnaṃ chandapariyāyo aññadhammo nāma hoti kattukamyatāsaṅkhātassa chandaniyassa tesu abhāvā dhammacchando pana taṃsabhāvattā aññadhammo na hoti tenāha dhammacchandoti sabhāvacchandoti
aṭṭhakathāyanti porāṇaṭṭhakathāyaṃ vaṭṭānatthasaṃvattanatoti saṃsāradukkhasambhavato
na sakkontīti āha santāya samāpattiyā parihīnā brahmacariyavāse santhambhituṃ na sakkontīti
tattha duvidhāyāti yojetabbaṃ uppannāyevāti uppannapubbā eva uppajjanti samudācārādivasena
sabbāsu avatthāsūti pakatattādiavatthāsu pakatattāvatthena hi sabbena sabbaṃ tāni na caritabbāni itarāvatthena ca tadavatthāya tāni tāniyeva caritabbāni vattabbantiādīnīti ādisaddena  na ekacchanne anāvāse vatthabbaṃ na ekacchanne āvāse vā anāvāse vā vatthabbaṃ na ekāsane nisīditabbaṃ na nīce āsane nisinne ucce āsane nisīditabbaṃ na chamāyaṃ nisinne āsane nisīditabbaṃ na ekacaṅkame caṅkamitabbaṃ na nīce caṅkame caṅkamante ucce caṅkame caṅkamitabbaṃ na chamāyaṃ caṅkamante caṅkame caṅkamitabbanti imāni saṅgaṇhāti tesanti pārivāsikavuḍḍhatarādīnaṃ vasena sampiṇḍetvāti saṅkaḍḍhitvā ekekaṃ katvāti navāpi ekamekaṃ  katvā abhivādanapaccuṭṭhānañjalikammasāmīcikammaṃ na sāditabbaṃ āsanābhihāraṃ seyyābhihāraṃ pādodakaṃ pādapīṭhaṃ pādakathalikaṃ pattacīvarapaṭiggahaṇaṃ na sāditabbanti idaṃ sabbampi asādiyanasāmaññena ekaṃ dasāti na sīlavipattiyā na ācāravipattiyā na diṭṭhivipattiyā na ājīvavipattiyā na bhikkhū bhikkhūhi bhedetabbā na gihiddhajo dhāretabbo na titthiyaddhajo dhāretabbo na titthiyā sevitabbā bhikkhū sevitabbā bhikkhusikkhāya sikkhitabbanti  evamāgatā dasa
kammañcāti paccattavasena vuttaṃ kammaṃ avipakkavipākassāti ettha kammassāti sāmivacanavasena pariṇāmetvā yojetabbaṃ bhūtāpagatuppannanti vuttanti sambandho idhāti imissā sammohavinodaniyā evaṃ kate okāse vipāko uppannoti vuccatīti vadanto vipākameva vadati tatthāti aṭṭhasāliniyaṃ maggena samucchinnā thāmagatā kāmarāgādayo anusayāti vuccantīti āha anusayita maggena pahātabbāti
āhatakhīrarukkho viya ārammaṇaṃ kathaṃ nimittaggāhavasena tamevatthaṃ vivarati adhigatantiādinā tattha nimittaggāhavasena ārammaṇassa adhiggahitattā taṃ ārammaṇaṃ anussaritānussaritakkhaṇe kilesuppattihetubhāvena uppattiṭṭhānato adhigatameva nāma hotīti āha adhigataṃ nimittaggāhavasenāti taṃ ārammaṇaṃ pātubhūtakilesanti adhippāyo kilesuppattinimittatāya uppattirahaṃ kilesaṃ ārammaṇaṃ antogadhakilesanti vuttaṃ tañca kho gāhake labbhamānaṃ gahetabbe upacaritvā yathā nissite labbhamānaṃ nissaye upacaritvā mañcā ukkuṭṭhiṃ karontīti idāni upacāraṃ muñcitvā nippariyāyeneva atthaṃ dassento nimittaggāha sadisāti āha vitthāretabbanti yathā kiṃ sace khīrarukkhantiādinā vitthāretabbaṃ
tidhāti  atītādivasena tidhā ābhato upamāvasena appahīnatādassanatthampīti pisaddena tidhā navattabbatādassanatthampīti vuttameva sampiṇḍeti evaṃ maggena pahīnakilesā daṭṭhabbā magge anuppanne uppattirahānampi uppanne sabbena sabbaṃ abhāvato
suttantabhājanīyavaṇṇanā niṭṭhitā

vīriyajeṭṭhikāyapana maggabhāvanāya na vattabbāni sammappadhānāni maggādhipatīnīti vā namaggādhipatīnīti vāti vāti ettha paṭhamassa vīriyantarābhāvo itarassa itarādhipatino namaggabhūtavīriyādhipatino ca abhāvo navattabbatāya kāraṇanti imamatthamāha maggādhipatīnītiādinā tadāti vīriyajeṭṭhikamaggabhāvanākāle
pañhapucchakavaṇṇanā niṭṭhitā
sammappadhānavibhaṅgavaṇṇanā niṭṭhitā
