

ti idaṃ satthari veḷuvane viharante magadharaṭṭhe iṭṭhakavatīnāmake gāme aññataraṃ petiṃ ārabbha vuttaṃ magadharaṭṭhe kira iṭṭhakavatī ca dīgharāji cāti dve gāmakā ahesuṃ tattha bahū saṃsāramocakā micchādiṭṭhikā paṭivasanti atīte ca kāle pañcannaṃ vassasatānaṃ matthake aññatarā itthī tattheva iṭṭhakavatiyaṃ aññatarasmiṃ saṃsāramocakakule nibbattitvā micchādiṭṭhivasena bahū kīṭapaṭaṅge jīvitā voropetvā petesu nibbatti
sā pañca vassasatāni khuppipāsādidukkhaṃ anubhavitvā amhākaṃ bhagavati loke uppajjitvā pavattitavaradhammacakke anukkamena rājagahaṃ upanissāya veḷuvane viharante punapi iṭṭhakavatiyaṃyeva aññatarasmiṃ saṃsāramocakakuleyeva nibbattitvā yadā sattaṭṭhavassuddesikakāle aññāhi dārikāhi saddhiṃ rathikāya kīḷanasamatthā ahosi tadā āyasmā sāriputtatthero tameva gāmaṃ upanissāya aruṇavatīvihāre viharanto ekadivasaṃ dvādasahi bhikkhūhi saddhiṃ tassa gāmassa dvārasamīpena maggena atikkamati tasmiṃ khaṇe bahū gāmadārikā gāmato nikkhamitvā dvārasamīpe kīḷantiyo pasannamānasā mātāpitūnaṃ paṭipattidassanena vegenāgantvā theraṃ aññe ca bhikkhū pañcapatiṭṭhitena vandiṃsu sā panesā assaddhakulassa dhītā cirakālaṃ aparicitakusalatāya sādhujanācāravirahitā anādarā alakkhikā viya aṭṭhāsi thero tassā pubbacaritaṃ idāni ca saṃsāramocakakule nibbattanaṃ āyatiñca niraye nibbattanārahataṃ disvā sacāyaṃ maṃ vandissati niraye na uppajjissati petesu nibbattitvāpi mamaṃyeva nissāya sampattiṃ paṭilabhissatīti ñatvā karuṇāsañcoditamānaso  tā dārikāyo āha  tumhe bhikkhū vandatha ayaṃ pana dārikā alakkhikā viya ṭhitāti atha naṃ tā dārikā hatthesu pariggahetvā ākaḍḍhitvā balakkārena therassa pāde vandāpesuṃ
sā  aparena samayena vayappattā dīgharājiyaṃ saṃsāramocakakule aññatarassa kumārassa dinnā paripuṇṇagabbhā hutvā kālakatā petesu uppajjitvā naggā dubbaṇṇarūpā khuppipāsābhibhūtā  ativiya bībhacchadassanā vicarantī rattiyaṃ āyasmato sāriputtattherassa attānaṃ dassetvā ekamantaṃ aṭṭhāsi taṃ disvā thero 

 naggā dubbaṇṇarūpāsi kisā dhamanisanthatā
upphāsulike kisike kā nu tvaṃ idha tiṭṭhasīti 
gāthāya pucchi tattha ti nimmaṃsalohitatāya sirājālehi patthatagattā ti uggataphāsulike ti kisasarīre pubbepi kisāti vatvā puna kisiketi vacanaṃ aṭṭhicammanhārumattasarīratāya ativiya kisabhāvadassanatthaṃ vuttaṃ taṃ sutvā petī attānaṃ pavedentī 

 ahaṃ bhadante petīmhi duggatā yamalokikā
pāpakammaṃ karitvāna petalokaṃ ito gatāti  gāthaṃ vatvā puna therena 

 kiṃ nu kāyena vācāya manasā dukkaṭaṃ kataṃ
kissakammavipākena petalokaṃ ito gatāti 
katakammaṃ puṭṭhā adānasīlā maccharinī hutvā petayoniyaṃ nibbattitvā evaṃ mahādukkhaṃ anubhavāmīti dassentī tisso gāthā abhāsi 

 anukampakā  mayhaṃ nāhesuṃ bhante pitā ca mātā athavāpi ñātakā
ye maṃ niyojeyyuṃ dadāhi dānaṃ pasannacittā samaṇabrāhmaṇānaṃ

 ito ahaṃ vassasatāni pañca yaṃ evarūpā vicarāmi naggā
khudāya taṇhāya ca khajjamānā pāpassa kammassa phalaṃ mamedaṃ

 vandāmi  taṃ ayya pasannacittā anukampa maṃ vīra mahānubhāva
datvā ca me ādisa yañhi kiñci mocehi maṃ duggatiyā bhadanteti
 tattha ti samparāyikena atthena anuggaṇhakā ti theraṃ ālapati nti mātā vā pitā vā atha vā ñātakā edisā pasannacittā hutvā samaṇabrāhmaṇānaṃ dadāhi dānanti ye maṃ niyojeyyuṃ tādisā anukampakā mayhaṃ nāhesunti yojanā
ti idaṃ sā petī ito tatiyāya jātiyā attano petattabhāvaṃ anussaritvā idānipi tathā pañcavassasatāni vicarāmīti adhippāyenāha tattha nti yasmā dānādīnaṃ puññānaṃ akatattā evarūpā naggā petī hutvā ito paṭṭhāya vassasatāni pañca vicarāmīti yojanā ti pipāsāya ti khādiyamānā bādhiyamānāti attho
ti ayya tamahaṃ pasannacittā hutvā vandāmi ettakameva puññaṃ idāni mayā kātuṃ sakkāti dasseti nti anuggaṇha  mamaṃ uddissa anuddayaṃ karohi ti kiñcideva deyyadhammaṃ samaṇabrāhmaṇānaṃ datvā taṃ dakkhiṇaṃ mayhaṃ ādisa tena me ito petayonito mokkho bhavissatīti adhippāyena vadati tenevāha ti
evaṃ petiyā vutte yathā so thero paṭipajji taṃ dassetuṃ saṅgītikārehi tisso gāthā vuttā 

 sādhūti so paṭissutvā sāriputtonukampako
bhikkhūnaṃ ālopaṃ datvā pāṇimattañca coḷakaṃ
thālakassa ca pānīyaṃ tassā dakkhiṇamādisi

 samanantarānuddiṭṭhe  vipāko udapajjatha
bhojanacchādanapānīyaṃ dakkhiṇāya idaṃ phalaṃ

 tato suddhā sucivasanā kāsikuttamadhārinī
vicittavatthābharaṇā sāriputtaṃ upasaṅkamīti
 tattha nti bhikkhuno vacanavipallāsena hetaṃ vuttaṃ ālopaṃ bhikkhuno datvāti keci paṭhanti nti kabaḷaṃ ekālopamattaṃ bhojananti attho nti ekahatthappamāṇaṃ coḷakhaṇḍanti attho nti ekathālakapūraṇamattaṃ udakaṃ sesaṃ khallāṭiyapetavatthusmiṃ vuttanayameva
athāyasmā sāriputto taṃ petiṃ pīṇindriyaṃ parisuddhachavivaṇṇaṃ dibbavatthābharaṇālaṅkāraṃ samantato attano pabhāya obhāsentiṃ attano santikaṃ upagantvā ṭhitaṃ disvā paccakkhato kammaphalaṃ tāya vibhāvetukāmo hutvā tisso gāthā abhāsi 

 abhikkantena vaṇṇena yā tvaṃ tiṭṭhasi devate
obhāsentī disā sabbā osadhī viya tārakā

 kena tetādiso vaṇṇo kena te idha mijjhati
uppajjanti  ca te bhogā ye keci manaso piyā

 pucchāmi taṃ devi mahānubhāve manussabhūtā kimakāsi puññaṃ
kenāsi evaṃ jalitānubhāvā vaṇṇo ca te sabbadisā pabhāsatīti
 tattha ti atimanāpena abhirūpenāti attho ti chavivaṇṇena ti sabbāpi dasa disā jotentī ekālokaṃ karontī yathā kinti āha ti ussannā pabhā etāya dhīyati osadhānaṃ vā  anubalappadāyikāti katvā osadhīti laddhanāmā tārakā yathā samantato ālokaṃ kurumānā tiṭṭhati evameva tvaṃ sabbadisā obhāsentīti attho
ti kiṃ-saddo pucchāyaṃ hetuatthe cetaṃ karaṇavacanaṃ kena hetunāti attho ti tava ti ediso etarahi yathādissamānoti vuttaṃ hoti ti kena puññavisesena idha imasmiṃ ṭhāne idāni tayā labbhamānaṃ sucaritaphalaṃ ijjhati nipphajjati ti nibbattanti ti paribhuñjitabbaṭṭhena bhogāti laddhanāmā vatthābharaṇādivittūpakaraṇavisesā ti bhoge anavasesato byāpetvā saṅgaṇhāti  anavasesabyāpako hi ayaṃ niddeso yathā ye keci saṅkhārāti ti manasā piyāyitabbā manāpiyāti attho
ti pucchaṃ karomi ñātuṃ icchāmīti attho nti tvaṃ ti dibbānabhāvasamaṅgitāya devi tenāha mahānubhāveti ti manussesu jātā manussabhāvaṃ pattā idaṃ yebhuyyena sattā manussattabhāve ṭhitā puññāni karontīti katvā vuttaṃ ayametāyaṃ gāthānaṃ saṅkhepato attho vitthārato pana paramatthadīpaniyaṃ vimānavatthuaṭṭhakathāyaṃ vuttanayeneva veditabbo
evaṃ  puna therena puṭṭhā petī tassā sampattiyā laddhakāraṇaṃ pakāsentī sesagāthā abhāsi 

 uppaṇḍukiṃ kisaṃ chātaṃ naggaṃ sampatitacchaviṃ
muni kāruṇiko loke taṃ maṃ addakkhi duggataṃ

 bhikkhūnaṃ ālopaṃ datvā pāṇimattañca coḷakaṃ
thālakassa ca pānīyaṃ mama dakkhiṇamādisi

 ālopassa phalaṃ passa bhattaṃ vassasataṃ dasa
bhuñjāmi kāmakāminī anekarasabyañjanaṃ

 pāṇimattassa  coḷassa vipākaṃ passa yādisaṃ
yāvatā nandarājassa vijitasmiṃ paṭicchadā

 tato bahutarā bhante vatthānacchādanāni me
koseyyakambalīyāni khomakappāsikāni ca

 vipulā ca mahagghā ca tepākāsevalambare
sāhaṃ taṃ paridahāmi yaṃ yañhi manaso piyaṃ

 thālakassa  ca pānīyaṃ vipākaṃ passa yādisaṃ
gambhīrā caturassā ca pokkharañño sunimmitā

 setodakā suppatitthā sītā appaṭigandhiyā
padumuppalasañchannā vārikiñjakkhapūritā

 sāhaṃ ramāmi kīḷāmi modāmi akutobhayā
muniṃ kāruṇikaṃ loke bhante vanditumāgatāti
 tattha nti uppaṇḍukajātaṃ nti bubhukkhitaṃ khudāya abhibhūtaṃ nti chinnabhinnasarīracchaviṃ ti idaṃ kāruṇikoti ettha vuttakaruṇāya visayadassanaṃ nti tādisaṃ mamaṃ vuttanayena ekantato karuṇaṭṭhāniyaṃ maṃ nti duggatiṃ gataṃ
tiādi therena attano karuṇāya katākāradassanaṃ tattha nti odanaṃ dibbabhojananti attho ti dasa vassasatāni vassasahassanti vuttaṃ hoti accantasaṃyoge cetaṃ upayogavacanaṃ nti aññehipi kāmetabbakāmehi samannāgatā anekarasabyañjanaṃ bhattaṃ bhuñjāmīti yojanā
ti deyyadhammasīsena tabbisayaṃ dānamayaṃ puññameva dasseti nti tassa coḷadānassa vipākasaṅkhātaṃ phalaṃ passa bhante taṃ pana yādisaṃ yathārūpaṃ kinti ceti āha tiādi
tattha  koyaṃ  nāma atīte kira dasavassasahassāyukesu manussesu bārāṇasivāsī eko kuṭumbiko araññe jaṅghāvihāraṃ vicaranto araññaṭṭhāne aññataraṃ paccekabuddhaṃ addasa so paccekabuddho tattha cīvarakammaṃ karonto anuvāte appahonte saṃharitvāva ṭhapetuṃ āraddho so kuṭumbiko taṃ disvā bhante kiṃ karothāti vatvā tena appicchatāya kiñci avuttepi cīvaradussaṃ nappahotīti ñatvā attano uttarāsaṅgaṃ paccekabuddhassa  pādamūle ṭhapetvā agamāsi paccekabuddho taṃ gahetvā anuvātaṃ āropento cīvaraṃ katvā pārupi so kuṭumbikā jīvitapariyosāne kālaṃ katvā tāvatiṃsabhavane nibbattitvā tattha yāvatāyukaṃ dibbasampattiṃ anubhavitvā tato cavitvā bārāṇasito yojanamatte ṭhāne aññatarasmiṃ gāme amaccakule nibbatti
tassa vayappattakāle tasmiṃ gāme nakkhattaṃ saṅghuṭṭhaṃ ahosi so mātaraṃ āha  amma sāṭakaṃ me dehi nakkhattaṃ kīḷissāmīti sā sudhotavatthaṃ nīharitvā adāsi amma thūlaṃ idanti aññaṃ nīharitvā adāsi tampi paṭikkhipi atha naṃ mātā āha  tāta yādise gehe mayaṃ jātā natthi no ito sukhumatarassa vatthassa paṭilābhāya puññanti labhanaṭṭhānaṃ gacchāmi ammāti gaccha putta ahaṃ ajjeva tuyhaṃ bārāṇasinagare rajjapaṭilābhaṃ  icchāmīti so sādhu ammāti mātaraṃ vanditvā padakkhiṇaṃ katvā āha  gacchāmi ammāti gaccha tātāti evaṃ kirassā cittaṃ ahosi  kahaṃ gamissati idha vā ettha vā gehe nisīdissatīti so pana puññaniyāmena codiyamāno gāmato nikkhamitvā bārāṇasiṃ gantvā maṅgalasilāpaṭṭe sasīsaṃ pārupitvā nipajji so ca bārāṇasirañño kālakatassa sattamo divaso hoti
amaccā ca purohito ca rañño sarīrakiccaṃ katvā rājaṅgaṇe nisīditvā mantayiṃsu  rañño ekā dhītā atthi putto natthi arājakaṃ rajjaṃ na tiṭṭhati phussarathaṃ vissajjemāti te kumudavaṇṇe cattāro sindhave yojetvā setacchattappamukhaṃ pañcavidhaṃ rājakakudhabhaṇḍaṃ rathasmiṃyeva ṭhapetvā rathaṃ vissajjetvā pacchato tūriyāni paggaṇhāpesuṃ ratho pācīnadvārena nikkhamitvā uyyānābhimukkho ahosi paricayena uyyānābhimukho gacchati  nivattemāti keci āhaṃsu purohito mā nivattayitthāti āha ratho kumāraṃ padakkhiṇaṃ katvā ārohanasajjo hutvā aṭṭhāsi purohito pārupanakaṇṇaṃ apanetvā pādatalāni olokento tiṭṭhatu ayaṃ dīpo dvisahassadīpaparivāresu catūsu mahādīpesu ekarajjaṃ kāretuṃ yuttoti vatvā tūriyāni paggaṇhatha punapi paggaṇhathāti tikkhattuṃ tūriyāni paggaṇhāpesi
atha kumāro mukhaṃ vivaritvā oloketvā kena kammena āgatattha tātāti āha deva tumhākaṃ rajjaṃ pāpuṇātīti tumhākaṃ rājā kahanti divaṅgato sāmīti kati  divasā atikkantāti ajja sattamo divasoti putto vā dhītā vā natthīti dhītā atthi deva putto natthīti tena hi karissāmi rajjanti te tāvadeva abhisekamaṇḍapaṃ katvā rājadhītaraṃ sabbālaṅkārehi alaṅkaritvā uyyānaṃ ānetvā kumārassa abhisekaṃ akaṃsu
athassa katābhisekassa satasahassagghanikaṃ vatthaṃ upanesuṃ so kimidaṃ tātāti āha nivāsanavatthaṃ devāti nanu tātā thūlanti manussānaṃ  paribhogavatthesu ito sukhumataraṃ natthi devāti tumhākaṃ rājā evarūpaṃ nivāsesīti āma devāti na maññe puññavā tumhākaṃ rājā (a ni aṭṭha 11191) suvaṇṇabhiṅkāraṃ āharatha labhissāmi vatthanti suvaṇṇabhiṅkāraṃ āhariṃsu so uṭṭhāya hatthe dhovitvā mukhaṃ vikkhāletvā hatthena udakaṃ ādāya puratthimadisāyaṃ abbhukkiri tadā ghanapathaviṃ bhinditvā aṭṭha kapparukkhā uṭṭhahiṃsu puna udakaṃ gahetvā dakkhiṇāya pacchimāya uttarāyāti evaṃ catūsu disāsu abbhukkiri sabbadisāsu aṭṭha aṭṭha katvā dvattiṃsa kapparukkhā uṭṭhahiṃsu ekekāya disāya soḷasa soḷasa katvā catusaṭṭhi kammarukkhāti keci vadanti so ekaṃ dibbadussaṃ nivāsetvā ekaṃ pārupitvā nandarañño vijite suttakantikā itthiyo mā suttaṃ kantiṃsūti bheriṃ carāpethāti vatvā chattaṃ ussāpetvā alaṅkatapaṭiyatto hatthikkhandhavaragato nagaraṃ pavisitvā pāsādaṃ āruyha mahāsampattiṃ anubhavi
evaṃ gacchante kāle ekadivasaṃ devī rañño sampattiṃ disvā aho tapassīti kāruññākāraṃ dassesi kimidaṃ devīti ca puṭṭhā atimahatī  te deva sampatti atīte addhani kalyāṇaṃ akattha idāni anāgatassa atthāya kusalaṃ na karothāti āha kassa dema sīlavanto natthīti asuñño deva jambudīpo arahantehi tumhe dānameva sajjetha ahaṃ arahante lacchāmīti āha punadivase rājā mahārahaṃ dānaṃ sajjāpesi devī sace imissāya disāya arahanto atthi idhāgantvā amhākaṃ bhikkhaṃ gaṇhantūti adhiṭṭhahitvā uttaradisābhimukhā urena nipajji nipannamattāya eva deviyā himavante vasantānaṃ padumavatiyā puttānaṃ pañcasatānaṃ paccekabuddhānaṃ jeṭṭhako mahāpadumapaccekabuddho bhātike āmantesi  mārisā nandarājā tumhe nimanteti adhivāsetha tassāti te adhivāsetvā tāvadeva ākāsenāgantvā uttaradvāre otariṃsu manussā  pañcasatā deva paccekabuddhā āgatāti rañño ārocesuṃ rājā saddhiṃ deviyā āgantvā vanditvā pattaṃ gahetvā  paccekabuddhe pāsādaṃ āropetvā tattha tesaṃ dānaṃ datvā bhattakiccāvasāne rājā saṅghattherassa devī saṅghanavakassa pādamūle nipajjitvā ayyā paccayehi na kilamissanti mayaṃ puññena na hāyissāma amhākaṃ idha nivāsāya paṭiññaṃ dethāti paṭiññaṃ kāretvā uyyāne nivāsaṭṭhānāni kāretvā yāvajīvaṃ paccekabuddhe upaṭṭhahitvā tesu parinibbutesu sādhukīḷitaṃ kāretvā gandhadāruādīhi sarīrakiccaṃ kāretvā dhātuyo gahetvā cetiyaṃ patiṭṭhāpetvā evarūpānampi nāma mahānubhāvānaṃ mahesīnaṃ maraṇaṃ bhavissati kimaṅgaṃ pana mādisānanti saṃvegajāto jeṭṭhaputtaṃ rajje patiṭṭhāpetvā sayaṃ tāpasapabbajjaṃ pabbaji devīpi raññe pabbajite ahaṃ kiṃ karissāmīti pabbaji dvepi uyyāne vasantā jhānāni nibbattetvā jhānasukhena vītināmetvā āyupariyosāne brahmaloke nibbattiṃsu so kira nandarājā amhākaṃ satthu mahāsāvako mahākassapatthero ahosī tassa aggamahesī bhaddā kāpilānī nāma
ayaṃ pana nandarājā dasa vassasahassāni sayaṃ dibbavatthāni paridahanto sabbameva attano vijitaṃ uttarakurusadisaṃ karonto āgatāgatānaṃ manussānaṃ  dibbadussāni adāsi tayidaṃ dibbavatthasamiddhiṃ sandhāya sā petī āha ti tattha nti raṭṭhe ti vatthāni tāni hi paṭicchādenti etehīti paṭicchadāti vuccanti
 idāni sā petī nandarājasamiddhitopi etarahi mayhaṃ samiddhi vipulatarāti dassentī tiādimāha tattha ti nandarājassa pariggahabhūtavatthatopi bahutarāni mayhaṃ vatthacchādanānīti attho ti nivāsanavatthāni ceva pārupanavatthāni ca  ti koseyyāni ceva kambalāni ca ti khomavatthāni ceva kappāsamayavatthāni ca
ti āyāmato ca vitthārato ca vipulā ti mahagghavasena mahantā mahārahā ti ākāseyeva olambamānā tiṭṭhanti nti yaṃ yaṃ mayhaṃ manaso piyaṃ taṃ taṃ gahetvā paridahāmi pārupāmi cāti yojanā
nti thālakapūraṇamattaṃ pānīyaṃ dinnaṃ anumoditaṃ  tassa pana vipākaṃ yādisaṃ yāva mahantaṃ passāti dassentī tiādimāha tattha ti agādhā ti caturassasaṇṭhānā ti pokkharaṇiyo ti kammānubhāveneva suṭṭhu nimmitā
ti setaudakā setavālukasamparikiṇṇā ti sundaratitthā ti sītalodakā ti paṭikūlagandharahitā surabhigandhā ti kamalakuvalayādīnaṃ kesarasañchannena vārinā paripuṇṇā
nti sā ahaṃ ti ratiṃ vindāmi ti indriyāni paricāremi ti bhogasampattiyā pamuditā homi ti kutocipi asañjātabhayā serī sukhavihārinī homi  ti bhante imissā dibbasampattiyā paṭilābhassa kāraṇabhūtaṃ tvaṃ vandituṃ āgatā upagatāti attho yaṃ panettha atthato avibhattaṃ taṃ tattha tattha vuttameva
evaṃ tāya petiyā vutte āyasmā sāriputto iṭṭhakavatiyaṃ dīgharājiyanti gāmadvayavāsikesu attano santikaṃ upagatesu manussesu imamatthaṃ vitthārato kathento saṃvejetvā saṃsāramocanapāpakammato mocetvā upāsakabhāve  patiṭṭhāpesi sā pavatti bhikkhūsu pākaṭā jātā taṃ bhikkhū bhagavato ārocesuṃ bhagavā tamatthaṃ aṭṭhuppattiṃ katvā sampattaparisāya dhammaṃ desesi sā desanā mahājanassa sātthikā ahosīti


ti idaṃ satthari veḷuvane viharante āyasmato sāriputtattherassa ito pañcamāya jātiyā mātubhūtaṃ petiṃ ārabbha vuttaṃ ekadivasaṃ āyasmā ca sāriputto āyasmā ca mahāmoggallāno āyasmā ca anuruddho āyasmā ca kappino rājagahassa avidūre aññatarasmiṃ araññāyatane viharanti tena ca samayena bārāṇasiyaṃ aññataro brāhmaṇo aḍḍho mahaddhano mahābhogo samaṇabrāhmaṇakapaṇaddhikavanibbakayācakānaṃ opānabhūto annapānavatthasayanādīni deti dento ca āgatāgatānaṃ yathākālaṃ yathārahañca pādodakapādabbhañjanādidānānupubbakaṃ  sabbābhideyyaṃ paṭipanno hoti purebhattaṃ bhikkhū annapānādinā sakkaccaṃ parivisati so desantaraṃ gacchanto bhariyaṃ āha  bhoti yathāpaññattaṃ imaṃ dānavidhiṃ aparihāpentī sakkaccaṃ anupatiṭṭhāhīti sā sādhūti paṭissuṇitvā tasmiṃ pakkante eva tāva bhikkhūnaṃ paññattaṃ dānavidhiṃ pacchindi addhikānaṃ pana nivāsatthāya upagatānaṃ gehapiṭṭhito chaḍḍitaṃ jarasālaṃ dassesi ettha vasathāti annapānādīnaṃ atthāya tattha addhikesu āgatesu gūthaṃ khādatha muttaṃ pivatha lohitaṃ pivatha  tumhākaṃ mātu matthaluṅgaṃ khādathāti yaṃ yaṃ asuci jegucchaṃ tassa tassa nāmaṃ gahetvā niṭṭhuraṃ vadati
sā aparena samayena kālaṃ katvā kammānubhāvukkhittā petayoniyaṃ nibbattitvā attano vacīduccaritānurūpaṃ dukkhaṃ anubhavantī  purimajātisambandhaṃ anussaritvā āyasmato sāriputtassa santikaṃ upasaṅkamitukāmā tassa vihāradvāraṃ sampāpuṇi tassa vihāradvāradevatāyo vihārappavesanaṃ nivāresuṃ sā kira ito pañcamāya jātiyā therassa mātubhūtapubbā tasmā evamāha  ahaṃ ayyassa sāriputtattherassa ito pañcamāya jātīyā mātā detha me dvārappavesanaṃ theraṃ daṭṭhunti taṃ sutvā devatā tassā pavesanaṃ anujāniṃsu sā pavisitvā caṅkamanakoṭiyaṃ ṭhatvā therassa attānaṃ dassesi thero taṃ disvā karuṇāya sañcoditamānaso hutvā 

 naggā dubbaṇṇarūpāsi kisā dhamanisanthatā
upphāsulike kisike kā nu tvaṃ idha tiṭṭhasīti 
gāthāya pucchi sā therena puṭṭhā paṭivacanaṃ dentī 

 ahaṃ te sakiyā mātā pubbe aññāsu jātīsu
upapannā pettivisayaṃ khuppipāsasamappitā

 chaḍḍitaṃ khipitaṃ kheḷaṃ siṅghāṇikaṃ silesumaṃ
vasañca ḍayhamānānaṃ vijātānañca lohitaṃ

 vaṇikānañca  yaṃ ghāna-sīsacchinnāna lohitaṃ
khudāparetā bhuñjāmi icchipurisanissitaṃ

 pubbalohitaṃ bhakkhāmi pasūnaṃ mānusāna ca
aleṇā anagārā ca nīlamañcaparāyaṇā

 dehi puttaka me dānaṃ datvā anvādisāhi me
appeva nāma mucceyyaṃ pubbalohitabhojanāti  pañcagāthā abhāsi
 tattha ti ahaṃ tuyhaṃ jananibhāvato sakiyā mātā ti mātā hontīpi na imissaṃ jātiyaṃ atha kho pubbe aññāsu jātīsu ito pañcamiyanti daṭṭhabbaṃ nti paṭisandhivasena petalokaṃ upagatā ti  khudāya ca pipāsāya ca abhibhūtā nirantaraṃ jighacchāpipāsāhi abhibhuyyamānāti attho
nti ucchiṭṭhakaṃ vantanti attho nti khipitena saddhiṃ mukhato nikkhantamalaṃ nti niṭṭhubhaṃ nti matthaluṅgato vissanditvā nāsikāya nikkhantamalaṃ nti semhaṃ nti citakasmiṃ ḍayhamānānaṃ kaḷevarānaṃ vasātelañca nti pasūtānaṃ itthīnaṃ lohitaṃ gabbhamalaṃ ca-saddena saṅgaṇhāti nti sañjātavaṇānaṃ nti yaṃ lohitanti sambandho nti ghānacchinnānaṃ sīsacchinnānañca yaṃ lohitaṃ taṃ bhuñjāmīti yojanā desanāsīsametaṃ ghānasīsacchinnānanti yasmā hatthapādādicchinnānampi lohitaṃ bhuñjāmiyeva tathā vaṇikānanti iminā tesampi lohitaṃ saṅgahitanti daṭṭhabbaṃ ti jighacchābhibhūtā hutvā nti itthipurisasarīranissitaṃ yathāvuttaṃ aññañca cammamaṃsanhārupubbādikaṃ paribhuñjāmīti dasseti
nti ajagomahiṃsādīnaṃ ti asaraṇā ti anāvāsā ti susāne chaḍḍitamalamañcasayanā atha vā ti chārikaṅgārabahulā susānabhūmi adhippetā taṃyeva mañcaṃ viya adhisayanāti attho ti yathā dinnaṃ dakkhiṇaṃ mayhaṃ upakappati tathā uddisa pattidānaṃ dehi ti tava uddisanena etasmā pubbalohitabhojanā petajīvikā api nāma mucceyyaṃ
taṃ sutvā āyasmā sāriputtatthero dutiyadivase mahāmoggallānattherādike tayo there āmantetvā tehi saddhiṃ rājagahe  piṇḍāya caranto rañño bimbisārassa nivesanaṃ agamāsi rājā there disvā vanditvā kiṃ bhante āgatatthāti āgamanakāraṇaṃ pucchi āyasmā mahāmoggallāno taṃ pavattiṃ rañño ārocesi rājā aññātaṃ bhanteti vatvā there vissajjetvā sabbakammikaṃ amaccaṃ pakkosāpetvā āṇāpesi nagarassa avidūre vivitte chāyūdakasampanne ṭhāne catasso kuṭiyo kārehīti antepure ca pahonakavisesavasena tidhā vibhajitvā catasso kuṭiyo paṭicchāpesi sayañca tattha gantvā kātabbayuttakaṃ akāsi niṭṭhitāsu kuṭikāsu sabbaṃ balikaraṇaṃ sajjāpetvā annapānavatthādīni buddhappamukhassa cātuddisassa bhikkhusaṅghassa anucchavike sabbaparikkhāre ca upaṭṭhāpetvā āyasmato sāriputtattherassa taṃ sabbaṃ niyyādesi atha thero taṃ petiṃ uddissa taṃ sabbaṃ buddhappamukhassa cātuddisassa bhikkhusaṅghassa adāsi sā petī taṃ anumoditvā devaloke nibbattitvā sabbakāmasamiddhā ca hutvā aparadivase āyasmato mahāmoggallānattherassa santikaṃ upagantvā vanditvā aṭṭhāsi taṃ thero paṭipucchi sā attano petūpapattiṃ puna devūpapattiñca vitthārato kathesi tena vuttaṃ 

 mātuyā vacanaṃ sutvā upatissonukampako
āmantayi moggallānaṃ anuruddhañca kappinaṃ

 catasso kuṭiyo katvā saṅghe cātuddise adā
kuṭiyo annapānañca mātu dakkhiṇamādisī

 samanantarānuddiṭṭhe vipāko udapajjatha
bhojanaṃ pānīyaṃ vatthaṃ dakkhiṇāya idaṃ phalaṃ

 tato  suddhā sucivasanā kāsikuttamadhārinī
vicittavatthābharaṇā kolikaṃ upasaṅkamīti
 tattha ti cātuddisassa saṅghassa adāsi niyyādesīti attho sesaṃ  vuttatthameva
athāyasmā  mahāmoggallāno taṃ petiṃ 

 abhikkantena vaṇṇena yā tvaṃ tiṭṭhasi devate
obhāsentī disā sabbā osadhī viya tārakā

 kena tetādiso vaṇṇo tena te idha mijjhati
uppajjanti ca te bhogā ye keci manaso piyā

 pucchāmi taṃ devi mahānubhāve manussabhūtā kimakāsi puññaṃ
kenāsi evaṃ jalitānubhāvā
vaṇṇo ca te sabbadisā pabhāsatīti  pucchi
 atha sā tiādinā vissajjesi sesaṃ vuttatthameva athāyasmā mahāmoggallāno taṃ pavattiṃ bhagavato ārocesi bhagavā tamatthaṃ aṭṭhuppattiṃ katvā sampattaparisāya dhammaṃ desesi sā desanā mahājanassa sātthikā ahosīti


ti idaṃ satthari jetavane viharante mattaṃ nāma petiṃ ārabbha vuttaṃ sāvatthiyaṃ kira aññataro kuṭumbiko saddho pasanno ahosi tassa bhariyā assaddhā appasannā kodhanā vañjhā ca ahosi nāmena mattā nāma atha so kuṭumbiko kulavaṃsūpacchedanabhayena sadisakulato tissaṃ nāma aññaṃ kaññaṃ ānesi sā ahosi saddhā pasannā  sāmino ca piyā manāpā sā nacirasseva gabbhinī hutvā dasamāsaccayena puttaṃ vijāyi bhūtotissa nāmaṃ ahosi sā gehassāminī hutvā cattāro bhikkhū sakkaccaṃ upaṭṭhahi vañjhā pana taṃ usūyati
tā ubhopi ekasmiṃ divase sīsaṃ nhatvā allakesā aṭṭhaṃsu kuṭumbiko guṇavasena tissāya ābaddhasineho manuññena hadayena tāya  saddhiṃ bahuṃ sallapanto aṭṭhāsi taṃ asahamānā mattā issāpakatā gehe sammajjitvā ṭhapitaṃ saṅkāraṃ tissāya matthake okiri sā aparena samayena kālaṃ katvā petayoniyaṃ nibbattitvā attano kammabalena pañcavidhaṃ dukkhaṃ anubhavati taṃ pana  dukkhaṃ pāḷito eva viññāyati athekadivasaṃ sā petī sañjhāya vītivattāya gehassa piṭṭhipasse nhāyantiyā tissāya attānaṃ dassesi taṃ disvā tissā 

 naggā dubbaṇṇarūpāsi kisā dhamanisanthatā
upphāsulike kisike kā nu tvaṃ idha tiṭṭhasīti 
gāthāya paṭipucchi itarā 

 ahaṃ mattā tuvaṃ tissā sapattī te pure ahuṃ
pāpakammaṃ karitvāna petalokaṃ ito gatāti 
gāthāya paṭivacanaṃ adāsi tattha ti ahaṃ mattā nāma tuvaṃ tissā nāma ti purimattabhāve ti tuyhaṃ sapattī ahuṃ ahosinti attho puna tissā 

 kiṃ nu kāyena vācāya manasā dukkaṭaṃ kataṃ
kissakammavipākena petalokaṃ ito gatāti 
gāthāya katakammaṃ pucchi puna itarā 

 caṇḍī ca pharusā cāsiṃ issukī maccharī saṭhā
tāhaṃ duruttaṃ vatvāna petalokaṃ ito gatāti 
gāthāya  attanā katakammaṃ ācikkhi tattha ti kodhanā ti pharusavacanā nti ahosiṃ nti taṃ ahaṃ nti dubbhāsitaṃ niratthakavacanaṃ ito parampi tāsaṃ vacanapaṭivacanavaseneva gāthā pavattā 

 sabbaṃ ahampi jānāmi yathā tvaṃ caṇḍikā ahu
aññañca kho taṃ pucchāmi kenāsi paṃsukunthitā

 sīsaṃnhātā  tuvaṃ āsi sucivatthā alaṅkatā
ahañca kho adhimattaṃ samalaṅkatatarā tayā

 tassā me pekkhamānāya sāmikena samantayi
tato me issā vipulā kodho me samajāyatha

 tato  paṃsuṃ gahetvāna paṃsunā tañhi okiriṃ
tassakammavipākena tenamhi paṃsukunthitā

 sabbaṃ ahampi jānāmi paṃsunā maṃ tvamokiri
aññañca kho taṃ pucchāmi kena khajjasi kacchuyā

 bhesajjahārī ubhayo vanantaṃ agamimhase
tvañca bhesajjamāhari ahañca kapikacchuno

 tassā tyājānamānāya seyyaṃ tyāhaṃ samokiriṃ
tassakammavipākena tena khajjāmi kacchuyā

 sabbaṃ ahampi jānāmi seyyaṃ me tvaṃ samokiri
aññañca kho taṃ pucchāmi kenāsi naggiyā tuvaṃ

 sahāyānaṃ  samayo āsi ñātīnaṃ samitī ahu
tvañca āmantitā āsi sasāminī no ca khohaṃ

 tassā tyājānamānāya dussaṃ tyāhaṃ apānudiṃ
tassakammavipākena tenamhi naggiyā ahaṃ

 sabbaṃ ahampi jānāmi dussaṃ me tvaṃ apānudi
aññañca kho taṃ pucchāmi kenāsi gūthagandhinī

 tava gandhañca mālañca paccagghañca vilepanaṃ
gūthakūpe atāresiṃ taṃ pāpaṃ pakataṃ mayā
tassakammavipākena tenamhi gūthagandhinī

 sabbaṃ  ahampi jānāmi taṃ pāpaṃ pakataṃ tayā
aññañca kho taṃ pucchāmi kenāsi duggatā tuvaṃ

 ubhinnaṃ samakaṃ āsi yaṃ gehe vijjate dhanaṃ
santesu deyyadhammesu dīpaṃ nākāsimattano
tassakammavipākena tenamhi duggatā ahaṃ

 tadeva maṃ tvaṃ avaca pāpakammaṃ nisevasi
na hi pāpehi kammehi sulabhā hoti suggati

 vāmato maṃ tvaṃ paccesi athopi maṃ usūyasi
passa pāpānaṃ kammānaṃ vipāko hoti yādiso

 te  gharā tā ca dāsiyo tānevābharaṇānime
te aññe paricārenti na bhogā honti sassatā

 idāni  bhūtassa pitā āpaṇā gehamehiti
appeva te dade kiñci mā su tāva ito agā

 naggā dubbaṇṇarūpāmhi kisā dhamanisanthatā
kopīnametaṃ itthīnaṃ mā maṃ bhūtapitāddasa

 handa kiṃ vā tyāhaṃ dammi kiṃ vā teca karomahaṃ
yena tvaṃ sukhitā assa sabbakāmasamiddhinī

 cattāro bhikkhū saṅghato cattāro pana puggale
aṭṭha bhikkhū bhojayitvā mama dakkhiṇamādisa
tadāhaṃ sukhitā hessaṃ sabbakāmasamiddhinī

 sādhūti sā paṭissutvā bhojayitvāṭṭha bhikkhavo
vatthehacchādayitvāna tassā dakkhiṇamādisī

 samanantarānuddiṭṭhe vipāko udapajjatha
bhojanacchādanapānīyaṃ dakkhiṇāya idaṃ phalaṃ

 tato  suddhā sucivasanā kāsikuttamadhārinī
vicittavatthābharaṇā sapattiṃ upasaṅkami

 abhikkantena vaṇṇena yā tvaṃ tiṭṭhasi devate
obhāsentī disā sabbā osadhī viya tārakā

 kena tetādiso vaṇṇo kena te idha mijjhati
uppajjanti ca te bhogā ye keci manaso piyā

 pucchāmi taṃ devi mahānubhāve manussabhūtā kimakāsī puññaṃ
kenāsi evaṃ jalitānubhāvā vaṇṇo ca te sabbadisā pabhāsatīti

 ahaṃ  mattā tuvaṃ tissā sapattī te pure ahuṃ
pāpakammaṃ karitvāna petalokaṃ ito gatā

 tava dinnena dānena modāmi akutobhayā
ciraṃ jīvāhi bhagini saha sabbehi ñātibhi
asokaṃ virajaṃ ṭhānaṃ āvāsaṃ vasavattinaṃ

 idha dhammaṃ caritvāna dānaṃ datvāna sobhane
vineyya maccheramalaṃ samūlaṃ aninditā saggamupehi ṭhānanti
 tattha ti caṇḍī ca pharusā cāsinti yaṃ tayā vuttaṃ taṃ sabbaṃ ahampi jānāmi yathā tvaṃ caṇḍikā kodhanā pharusavacanā issukī maccharī saṭhā ca ahosi ti aññaṃ puna taṃ idāni pucchāmi ti kena kammena saṅkārapaṃsūti oguṇṭhitā sabbaso okiṇṇasarīrā ahūti attho
ti sasīsaṃ nhātā nti adhikataraṃ ti sammā atisayena alaṅkatā adhimattāti vā pāṭho ativiya mattā mānamadamattā mānanissitāti attho ti bhotiyā  ti sāmikena saddhiṃ allopasallāpavasena kathesi
ti kacchurogena khādīyasi bādhīyasīti attho ti bhesajjahāriniyo osadhahārikāyo ti duve tvañca ahañcāti attho nti vanaṃ ti tvaṃ vejjehi vuttaṃ attano upakārāvahaṃ bhesajjaṃ āhari ti ahaṃ pana kapikacchuphalāni duphassaphalāni āhariṃ ti vā sayaṃbhūtā vuccati tasmā sayaṃbhūtāya pattaphalāni āharinti attho nti tava seyyaṃ ahaṃ kapikacchuphalapattehi samantato avakiriṃ
nti mittānaṃ ti samāgamo nti bandhūnaṃ ti  sannipāto ti maṅgalakiriyāvasena nimantitā ti sabhattikā saha bhattunāti attho nti no ca kho ahaṃ āmantitā āsinti yojanā nti dussaṃ te ahaṃ nti corikāya avahariṃ aggahosiṃ
nti  abhinavaṃ mahagghaṃ vā nti khipiṃ ti gūthagandhagandhinī karīsavāyinī
nti yaṃ gehe dhanaṃ upalabbhati taṃ tuyhaṃ mayhañcāti amhākaṃ ubhinna samakaṃ tulyameva āsi ti vijjamānesu nti patiṭṭhaṃ puññakammaṃ sandhāya vadati
 evaṃ sā petī tissāya pucchitamatthaṃ katthetvā puna pubbe tassā vacanaṃ akatvā attanā kataṃ aparādhaṃ pakāsentī ntiādimāha tattha ti tadā eva mayhaṃ manussattabhāve ṭhitakāleyeva tathevāti vā pāṭho yathā etarahi jātaṃ taṃ tathā evāti attho nti attānaṃ niddisati nti tissaṃ ti abhaṇi yathā pana avaca taṃ dassetuṃ ntiādi vuttaṃ pāpakammānīti  pāḷi tvaṃ pāpakammāniyeva karosi pāpehi pana kammehi sugati sulabhā na hoti atha kho duggati eva sulabhāti yathā maṃ tvaṃ pubbe avaca ovadi taṃ tathevāti vadati
 taṃ sutvā tissā tiādinā tisso gāthā āha tattha ti vilomato maṃ tvaṃ adhigacchasi tuyhaṃ hitesimpi vipaccanīkakāriniṃ katvā maṃ gaṇhāsi ti mayhaṃ usūyasi mayi issaṃ karosi ti pāpakānaṃ nāma kammānaṃ vipāko yādiso yathā ghorataro taṃ paccakkhato passāti vadati
ti te ghare dāsiyo ābharaṇāni ca imāni tayā pubbe pariggahitāni idāni aññe paricārenti paribhuñjanti imeti hi liṅgavipallāsena vuttaṃ ti bhogā nāmete na sassatā anavaṭṭhitā tāvakālikā mahāyagamanīyā tasmā tadatthaṃ issāmacchariyādīni na kattabbānīti adhippāyo
ti idāneva bhūtassa mayhaṃ puttassa pitā kuṭumbiko ti āpaṇato imaṃ  āgamissati ti gehaṃ āgato kuṭumbiko tuyhaṃ dātabbayuttakaṃ kiñci deyyadhammaṃ api nāma dadeyya ti ito gehassa pacchā vatthuto mā tāva agamāsīti taṃ anukampamānā āha
 taṃ sutvā petī attano ajjhāsayaṃ pakāsentī ti gāthamāha tattha nti etaṃ naggadubbaṇṇatādikaṃ paṭicchādetabbatāya itthīnaṃ kopīnaṃ rundhanīyaṃ ti tasmā bhūtassa pitā kuṭumbiko maṃ mā addakkhīti lajjamānā vadati
 taṃ  sutvā tissā sañjātanuddayā ti gāthamāha tattha ti codanatthe nipāto ti kiṃ te ahaṃ dammi kiṃ vatthaṃ dassāmi udāhu bhattanti nti kiṃ vā aññaṃ te idha imasmiṃ kāle upakāraṃ karissāmi
 taṃ sutvā petī ti gāthamāha tattha ti bhikkhusaṅghato saṅghavasena cattāro bhikkhū puggalavasena cattāro bhikkhūti evaṃ aṭṭha bhikkhū yathāruciṃ bhojetvā taṃ dakkhiṇaṃ mama ādisa mayhaṃ pattidānaṃ dehi nti yadā tvaṃ dakkhiṇaṃ mama uddisissasi tadā ahaṃ sukhitā sukhappattā sabbakāmasamiddhinī bhavissāmīti attho
 taṃ sutvā tissā tamatthaṃ attano sāmikassa ārocetvā dutiyadivase aṭṭha bhikkhū bhojetvā tassā dakkhiṇamādisi sā tāvadeva paṭiladdhadibbasampattikā puna tissāya santikaṃ upasaṅkami tamatthaṃ dassetuṃ saṅgītikārehi tiādikā tisso gāthā ṭhapitā
 upasaṅkamitvā ṭhitaṃ pana naṃ tissā tiādīhi  tīhi gāthāhi paṭipucchi itarā ti gāthāya attānaṃ ācikkhitvā ti gāthāya tassā anumodanaṃ datvā ti gāthāya  ovādaṃ adāsi tattha ti tayā dinnena nti sokābhāvena asokaṃ sedajallikānaṃ pana abhāvena virajaṃ dibbaṭṭhānaṃ sabbametaṃ devalokaṃ sandhāya vadati nti ṭhānaṃ nti dibbena ādhipateyyena attano vasaṃ vattentānaṃ nti salobhadosaṃ lobhadosā hi macchariyassa mūlaṃ nāma ti agarahitā pāsaṃsā nti rūpādīhi visayehi suṭṭhu aggattā sagganti laddhanāmaṃ dibbaṭṭhānaṃ upehi sugatiparāyaṇā hohīti attho sesaṃ uttānameva
atha  tissā taṃ pavattiṃ kuṭumbikassa ārocesi kuṭumbiko bhikkhūnaṃ ārocesi bhikkhū bhagavato ārocesuṃ bhagavā tamatthaṃ aṭṭhuppattiṃ katvā sampattaparisāya dhammaṃ desesi taṃ sutvā mahājano paṭiladdhasaṃvego vineyya maccherādimalaṃ dānasīlādirato sugatiparāyaṇo ahosīti


ti idaṃ satthari jetavane viharante nandaṃ nāma petiṃ ārabbha vuttaṃ sāvatthiyā kira avidūre aññatarasmiṃ gāmake nandiseno nāma upāsako ahosi saddho pasanno bhariyā panassa nandā nāma assaddhā appasannā maccharinī caṇḍī pharusavacanā sāmike agāravā aggatissā sassuṃ corivādena akkosati paribhāsati sā aparena samayena kālaṃ katvā petayoniyaṃ nibbattitvā tasseva gāmassa avidūre vicarantī ekadivasaṃ  nandisenassa upāsakassa gāmato nikkhamantassa avidūre attānaṃ dassesi so taṃ disvā 

 kāḷī dubbaṇṇarūpāsi pharusā bhīrudassanā
piṅgalāsi kaḷārāsi na taṃ maññāmi mānusinti 
gāthāya ajjhabhāsi tattha ti kāḷavaṇṇā jhāmaṅgārasadiso hissā vaṇṇo ahosi ti kharagattā ti bhayānakadassanā sappaṭibhayākārā bhārudassanāti vā pāṭho bhāriyadassanā dubbaṇṇatādinā duddasikāti attho ti piṅgalalocanā ti kaḷāradantā nti ahaṃ taṃ mānusinti na maññāmi petimeva ca taṃ maññāmīti adhippāyo taṃ sutvā petī attānaṃ pakāsentī 

 ahaṃ  nandā nandisena bhariyā te pure ahuṃ
pāpakammaṃ karitvāna petalokaṃ ito gatāti 
gāthamāha  tattha ti sāmi nandisena ahaṃ nandā nāma nti purimajātiyaṃ tuyhaṃ bhariyā ahosiṃ ito paraṃ 

 kiṃ nu kāyena vācāya manasā dukkaṭaṃ kataṃ
kissa kammavipākena petalokaṃ ito gatāti 
tassa upāsakassa pucchā athassa sā 

 caṇḍī ca pharusā cāsiṃ tayi cāpi agāravā
tāhaṃ duruttaṃ vatvāna petalokaṃ ito gatāti 
vissajjesi puna so 

 handuttarīyaṃ dadāmi te imaṃ dussaṃ nivāsaya
imaṃ dussaṃ nivāsetvā ehi nessāmi taṃ gharaṃ

 vatthañca  annapānañca lacchasi tvaṃ gharaṃ gatā
putte ca te passissasi suṇisāyo ca dakkhasīti  athassa sā 

 hatthena hatthe te dinnaṃ na mayhaṃ upakappati
bhikkhū ca sīlasampanne vītarāge bahussute

 tappehi annapānena mama dakkhiṇamādisa
tadāhaṃ sukhitā hessaṃ sabbakāmasamiddhinīti 
dve gāthā abhāsi tato 

 sādhūti  so paṭissutvā dānaṃ vipulamākiri
annaṃ pānaṃ khādanīyaṃ vatthasenāsanāni ca
chattaṃ gandhañca mālañca vividhā ca upāhanā

 bhikkhū ca sīlasampanne vītarāge bahussute
tappetvā annapānena tassā dakkhiṇamādisī

 samanantarānuddiṭṭhe  vipāko udapajjatha
bhojanacchādanapānīyaṃ dakkhiṇāya idaṃ phalaṃ

 tato suddhā sucivasanā kāsikuttamadhārinī
vicittavatthābharaṇā sāmikaṃ upasaṅkamīti 
catasso gāthā saṅgītikārehi vuttā tato paraṃ 

 abhikkantena vaṇṇena yā tvaṃ tiṭṭhasi devate
obhāsentī disā sabbā osadhī viya tārakā

 kena tetādiso vaṇṇo kena te idha mijjhati
uppajjanti ca te bhogā ye keci manaso piyā

 pucchāmi taṃ devi mahānubhāve manussabhūtā kimakāsi puññaṃ
kenāsi evaṃ jalitānubhāvā vaṇṇo ca te sabbadisā pabhāsatīti

 ahaṃ nandā nandisena bhariyā te pure ahuṃ
pāpakammaṃ karitvāna petalokaṃ ito gatā

 tava dinnena dānena modāmi akutobhayā
ciraṃ jīva gahapati saha sabbehi ñātibhi
asokaṃ  virajaṃ khemaṃ āvāsaṃ vasavattinaṃ

 idha dhammaṃ caritvāna dānaṃ datvā gahapati
vineyya maccheramalaṃ samūlaṃ anindito saggamupehi ṭhānanti 
upāsakassa ca petiyā ca vacanapaṭivacanagāthā
 tattha ti ukkhiṇeyyakhette deyyadhammabījaṃ vippakiranto viya mahādānaṃ pavattesi sesaṃ anantaravatthusadisameva
evaṃ sā attano dibbasampattiṃ tassā ca kāraṇaṃ nandisenassa vibhāvetvā attano vasanaṭṭhānameva gatā upāsako taṃ pavattiṃ bhikkhūnaṃ ārocesi  bhikkhū bhagavato ārocesuṃ bhagavā tamatthaṃ aṭṭhuppattiṃ katvā sampattaparisāya dhammaṃ desesi sā desanā mahājanassa sātthikā ahosīti


ti idaṃ satthari jetavane viharante maṭṭhakuṇḍalidevaputtaṃ ārabbha vuttaṃ tattha yaṃ vattabbaṃ taṃ paramatthadīpaniyaṃ vimānavatthuvaṇṇanāyaṃ maṭṭhakuṇḍalīvimānavatthuvaṇṇanāya (vi va aṭṭha 1206 maṭṭhakuṇḍalīvimānavaṇṇanā) vuttameva tasmā tattha vuttanayeneva veditabbaṃ
ettha ca maṭṭhakuṇḍalīdevaputtassa vimānadevatābhāvato tassa vatthu yadipi vimānavatthupāḷiyaṃ saṅgahaṃ āropitaṃ yasmā pana so devaputto adinnapubbakabrāhmaṇassa puttasokena susānaṃ gantvā āḷāhanaṃ anupariyāyitvā rodantassa sokaharaṇatthaṃ attano devarūpaṃ paṭisaṃharitvā haricandanussado bāhā paggayha kandanto dukkhābhibhūtākārena peto viya attānaṃ dassesi manussattabhāvato apetattā petapariyāyopi labbhati evāti tassa vatthu petavatthupāḷiyampi saṅgahaṃ āropitanti daṭṭhabbaṃ


ti idaṃ satthā jetavane viharanto aññataraṃ mataputtaṃ upāsakaṃ ārabbha kathesi sāvatthiyaṃ kira aññatarassa upāsakassa putto kālamakāsi so tena sokasallasamappito na nhāyati na bhuñjati na kammante vicāreti na buddhupaṭṭhānaṃ gacchati kevalaṃ tāta piyaputtaka maṃ ohāya kahaṃ paṭhamataraṃ gatosītiādīni vadanto vippalapati satthā paccūsasamaye lokaṃ olokento tassa  sotāpattiphalūpanissayaṃ disvā punadivase bhikkhusaṅghaparivuto sāvatthiyaṃ piṇḍāya caritvā katabhattakicco bhikkhū uyyojetvā ānandattherena pacchāsamaṇena tassa gharadvāraṃ agamāsi satthu āgatabhāvaṃ upāsakassa ārocesuṃ athassa gehajano gehadvāre āsanaṃ paññāpetvā satthāraṃ nisīdāpetvā upāsakaṃ pariggahetvā satthu santikaṃ upanesi ekamantaṃ nisinnaṃ taṃ disvā kiṃ upāsaka socasīti vatvā āma bhanteti vutte upāsaka porāṇakapaṇḍitā paṇḍitānaṃ kathaṃ sutvā mataputtaṃ nānusociṃsūti vatvā tena yācito atītaṃ āhari
atīte dvāravatīnagare dasa bhātikarājāno ahesuṃ  vāsudevo baladevo candadevā sūriyadevo aggidevo varuṇadevo ajjuno pajjuno ghaṭapaṇḍito aṅkuro cāti tesu vāsudevamahārājassa piyaputto kālamakāsi tena rājā sokapareto sabbakiccāni pahāya mañcassa aṭaniṃ pariggahetvā vippalapanto nipajji tasmiṃ kāle ghaṭapaṇḍito cintesi  ṭhapetvā maṃ añño koci mama bhātu sokaṃ pariharituṃ samattho nāma natthi upāyenassa sokaṃ harissāmīti so ummattakavesaṃ gahetvā sasaṃ me detha sasaṃ me dethāti ākāsaṃ olokento sakalanagaraṃ vicari ghaṭapaṇḍito ummattako jātoti sakalanagaraṃ saṅkhubhi
tasmiṃ kāle rohiṇeyyo nāma amacco vāsudevarañño santikaṃ  gantvā tena saddhiṃ kathaṃ samuṭṭhāpento 

 uṭṭhehi kaṇha kiṃ sesi ko attho supanena te
yo ca tuyhaṃ sako bhātā hadayaṃ cakkhu ca dakkhiṇaṃ
tassa vātā balīyanti sasaṃ jappati kesavāti  imaṃ gāthamāha
 tattha ti vāsudevaṃ gottenālapati ti supanena tuyhaṃ kā  nāma vaḍḍhi ti sodariyo bhātā nti hadayena ceva dakkhiṇacakkhunā ca sadisoti attho ti tassa aparāparaṃ  uppajjamānā ummādavātā balavanto honti vaḍḍhanti abhibhavanti ti sasaṃ me dethāti vippalapati ti so kira kesānaṃ sobhanānaṃ atthitāya kesavoti voharīyati tena naṃ nāmena ālapati
tassa vacanaṃ sutvā sayanato uṭṭhitabhāvaṃ dīpento satthā abhisambuddho hutvā 

 tassa taṃ vacanaṃ sutvā rohiṇeyyassa kesavo
taramānarūpo vuṭṭhāsi bhātu sokena aṭṭitoti  imaṃ gāthamāha
rājā uṭṭhāya sīghaṃ pāsādā otaritvā ghaṭapaṇḍitassa santikaṃ gantvā ubhosu hatthesu naṃ daḷhaṃ gahetvā tena saddhiṃ sallapanto 

 kiṃ nu ummattarūpova kevalaṃ dvārakaṃ imaṃ
saso sasoti lapasi kīdisaṃ sasamicchasi

 sovaṇṇamayaṃ maṇimayaṃ lohamayaṃ atha rūpiyamayaṃ
saṅkhasilāpavāḷamayaṃ kārayissāmi te sasaṃ

 santi aññepi sasakā araññavanagocarā
tepi te ānayissāmi kīdisaṃ sasamicchasīti 
tisso gāthāyo abhāsi
ti ummattako viya nti sakalaṃ nti dvāravatīnagaraṃ vicaranto ti saso sasoti vilapasi nti suvaṇṇamayaṃ nti tambalohamayaṃ nti rajatamayaṃ yaṃ icchasi taṃ vadehi atha kena socasi aññepi araññe vanagocarā sasakā atthi te te ānayissāmi vada bhadramukha  kīdisaṃ sasamicchasīti ghaṭapaṇḍitaṃ sasena atthikoti adhippāyena sasena nimantesi taṃ sutvā ghaṭapaṇḍito 

 nāhamete  sase icche ye sasā pathavissitā
candato sasamicchāmi taṃ me ohara kesavāti 
gāthamāha tattha ti ohārehi taṃ sutvā rājā nissaṃsayaṃ me bhātā ummattako jātoti domanassappatto 

 so nūna madhuraṃ ñāti jīvitaṃ vijahissasi
apatthiyaṃ patthayasi candato sasamicchasīti 
gāthamāha tattha ti kaniṭṭhaṃ ālapati ayamettha attho  mayhaṃ piya yaṃ ati attano  taṃ  maññe yo apatthayitabbaṃ patthesīti
ghaṭapaṇḍito rañño vacanaṃ sutvā niccalova ṭhatvā bhātika tvaṃ candato sasaṃ patthentassa taṃ alabhitvā jīvitakkhayo bhavissatīti jānanto kasmā mataṃ puttaṃ alabhitvā anusocasīti imamatthaṃ dīpento 

 evaṃ  ce kaṇha jānāsi yathaññamanusāsasi
kasmā pure mataṃ puttaṃ ajjāpi manusocasīti 
gāthamāha tattha ti bhātika kaṇhanāmaka mahārāja alabbhaneyyavatthu nāma na patthetabbanti yadi evaṃ jānāsi nti evaṃ jānantova yathā aññaṃ anusāsasi tathā akatvā nti atha kasmā ito catumāsamatthake mataṃ puttaṃ ajjāpi anusocasīti
evaṃ so antaravīthiyaṃ ṭhitakova ahaṃ tāva evaṃ paññāyamānaṃ patthemi tvaṃ pana apaññāyamānassatthāya socasīti vatvā tassa dhammaṃ desento 

 na  yaṃ labbhā manussena amanussena vā pana
jāto me mā mari putto kuto labbhā alabbhiyaṃ

 na  mantā mūlabhesajjā osadhehi dhanena vā
sakkā ānayituṃ kaṇha yaṃ petamanusocasīti  gāthādvayamāha
 tattha nti bhātika yaṃ evaṃ ti  vā devena  na sakkā laddhuṃ taṃ tvaṃ patthesi taṃ panetaṃ  kena kāraṇena laddhuṃ sakkā yasmā  alabbhaneyyavatthu nāmetanti attho
ti mantappayogena ti mūlabhesajjena ti nānāvidhehi osadhehi ti koṭisatasaṅkhena dhanena vāpi idaṃ vuttaṃ hoti  yaṃ petamanusocasi taṃ etehi mantappayogādīhipi ānetuṃ na sakkāti
puna ghaṭapaṇḍito bhātika idaṃ maraṇaṃ nāma dhanena vā jātiyā vā vijjāya vā sīlena vā bhāvanāya vā na sakkā paṭibāhitunti dassento 

 mahaddhanā  mahābhogā raṭṭhavantopi khattiyā
pahūtadhanadhaññāse tepi no ajarāmarā

 khattiyā brāhmaṇā vessā suddā caṇḍālapukkussā
ete caññe ca jātiyā tepi no ajarāmarā

 ye mantaṃ parivattenti chaḷaṅgaṃ brahmacintitaṃ
ete caññe ca vijjāya tepi no ajarāmarā

 isayo vāpi ye santā saññatattā tapassino
sarīraṃ tepi kālena vijahanti tapassino

 bhāvitattā  arahanto katakiccā anāsavā
nikkhipanti imaṃ dehaṃ puññapāpaparikkhayāti 
pañcahi gāthāhi rañño dhammaṃ desesi
 tattha ti nidhānagatasseva mahato dhanassa atthitāya bahudhanā ti devabhogasadisāya mahatiyā bhogasampattiyā samannāgatā ti sakalaraṭṭhavanto ti tiṇṇaṃ catunnaṃ vā saṃvaccharānaṃ atthāya nidahitvā ṭhapetabbassa niccaparibbayabhūtassa dhanadhaññassa vasena apariyantadhanadhaññā ti tepi evaṃ mahāvibhavā mandhātumahāsudassanādayo khattiyā ajarāmarā nāhesuṃ aññadatthu maraṇamukhameva anupaviṭṭhāti attho
ti yathāvuttakhattiyādayo ti aññatarā evaṃbhūtā ambaṭṭhādayo ti attano jātinimittaṃ ajarāmarā nāhesunti attho
nti vedaṃ ti sajjhāyanti vācenti ca atha vā ti vedaṃ anuparivattentā homaṃ karontā japanti nti sikkhākappaniruttibyākaraṇajotisatthachandovicitisaṅkhātehi chahi aṅgehi yuttaṃ nti brāhmaṇānamatthāya brahmanā  cintitaṃ kathitaṃ ti brahmasadisavijjāya samannāgatā tepi no ajarāmarāti attho
ti yamaniyamādīnaṃ paṭikūlasaññādīnañca esanaṭṭhena isayo ti kāyavācāhi santasabhāvā ti rāgādīnaṃ saṃyamena saṃyatacittā kāyatapanasaṅkhāto tapo etesaṃ atthīti  puna ti saṃvarakā tena evaṃ tapanissitakā hutvā sarīrena ca vimokkhaṃ pattukāmāpi saṃvarakā sarīraṃ vijahanti evāti dasseti atha vā ti adhisīlasikkhādīnaṃ esanaṭṭhena isayo tadatthaṃ tappaṭipakkhānaṃ pāpadhammānaṃ vūpasamena santā ekārammaṇe cittassa saṃyamena saññatattā sammappadhānayogato vīriyatāpena tapassino sappayogā rāgādīnaṃ santapanena tapassinoti  yojetabbaṃ ti catusaccakammaṭṭhānabhāvanāya bhāvitacittā
evaṃ  ghaṭapaṇḍitena dhamme kathite taṃ sutvā rājā apagatasokasallo pasannamānaso ghaṭapaṇḍitaṃ pasaṃsanto 

 ādittaṃ vata maṃ santaṃ ghaṭasittaṃva pāvakaṃ
vārinā viya osiñcaṃ sabbaṃ nibbāpaye daraṃ

 abbahī vata me sallaṃ sokaṃ hadayanissitaṃ
yo me sokaparetassa puttasokaṃ apānudi

 svāhaṃ abbūḷhasallosmi sītibhūtosmi nibbuto
na socāmi na rodāmi tava sutvāna bhātika

 evaṃ karonti sappaññā ye honti anukampakā
nivattayanti sokamhā ghaṭo jeṭṭhaṃva bhātaraṃ

 yassa  etādisā honti amaccā paricārakā
subhāsitena anventi ghaṭo jeṭṭhaṃva bhātaranti  sesagāthā abhāsi
 tattha nti yathā ghaṭapaṇḍito attano jeṭṭhabhātaraṃ mataputtasokābhibhūtaṃ attano upāyakosallena ceva dhammakathāya ca tato puttasokato vinivattayi evaṃ aññepi sappaññā ye honti anukampakā te ñātīnaṃ upakāraṃ karontīti attho
ti ayaṃ abhisambuddhagāthā tassattho  yathā yena kāraṇena puttasokaparetaṃ rājānaṃ vāsudevaṃ ghaṭapaṇḍito sokaharaṇatthāya subhāsitena anvesi anuesi  aññassāpi  paṇḍitā  paṭiladdhā assu tassa kuto sokoti! sesagāthā heṭṭhā vuttatthā evāti
satthā  imaṃ dhammadesanaṃ āharitvā evaṃ upāsaka porāṇakapaṇḍitā paṇḍitānaṃ kathaṃ sutvā  puttasokaṃ hariṃsūti vatvā saccāni pakāsetvā jātakaṃ samodhānesi saccapariyosāne upāsako sotāpattiphale patiṭṭhahīti


ti idaṃ satthari jetavane viharante dhanapālapetaṃ ārabbha vuttaṃ anuppanne kira buddhe paṇṇaraṭṭhe erakacchanagare dhanapālako nāma seṭṭhi ahosi assaddho appasanno kadariyo natthikadiṭṭhiko tassa kiriyā pāḷito eva viññāyati so kālaṃ katvā marukantāre peto hutvā nibbatti tassa tālakkhandhappamāṇo kāyo ahosi samuṭṭhitacchavi pharuso virūpakeso bhayānako dubbaṇṇo ativiya virūpo bībhacchadassano so pañcapaṇṇāsa vassāni bhattasitthaṃ vā udakabinduṃ vā alabhanto visukkhakaṇṭhoṭṭhajivho jighacchāpipāsābhibhūto ito cito ca  paribbhamati
atha amhākaṃ bhagavati loke uppajjitvā pavattitavaradhammacakke anukkamena sāvatthiyaṃ viharante sāvatthivāsino vāṇijā pañcamattāni sakaṭasatāni bhaṇḍassa pūretvā uttarāpathaṃ gantvā bhaṇḍaṃ vikkiṇitvā paṭiladdhabhaṇḍaṃ sakaṭesu āropetvā paṭinivattamānā sāyanhasamaye aññataraṃ sukkhanadiṃ pāpuṇitvā tattha yānaṃ muñcitvā rattiyaṃ vāsaṃ kappesuṃ atha so peto pipāsābhibhūto pānīyassatthāya āgantvā tattha bindumattampi pānīyaṃ alabhitvā vigatāso chinnamūlo viya tālo chinnapādo pati taṃ disvā vāṇijā 

 naggo dubbaṇṇarūposi kiso dhamanisanthato
upphāsuliko kisiko ko nu tvamasi mārisāti 
imāya gāthāya pucchiṃsu tato peto 

 ahaṃ  bhadante petomhi duggato yamalokiko
pāpakammaṃ karitvāna petalokaṃ ito gatoti 
attānaṃ  āvikatvā puna tehi 

 kiṃ nu kāyena vācāya manasā dukkaṭaṃ kataṃ
kissakammavipākena petalokaṃ ito gatoti 
katakammaṃ pucchito pubbe nibbattaṭṭhānato paṭṭhāya atītaṃ paccuppannaṃ anāgatañca attano pavattiṃ dassento tesañca ovādaṃ dento 

 nagaraṃ atthi paṇṇānaṃ erakacchanti vissutaṃ
tattha seṭṭhi pure āsiṃ dhanapāloti maṃ vidū

 asīti sakaṭavāhānaṃ hiraññassa ahosi me
pahūtaṃ me jātarūpaṃ muttā veḷuriyā bahū

 tāva mahaddhanassāpi na me dātuṃ piyaṃ ahu
pidahitvā dvāraṃ bhuñjiṃ mā maṃ yācanakāddasuṃ

 assaddho maccharī cāsiṃ kadariyo paribhāsako
dadantānaṃ karontānaṃ vārayissaṃ bahū jane

 vipāko  natthi dānassa saṃyamassa kuto phalaṃ
pokkharaññodapānāni ārāmāni ca ropite
papāyo ca vināsesiṃ dugge saṅkamanāni ca

 svāhaṃ akatakalyāṇo katapāpo tato cuto
upapanno pettivisayaṃ khuppipāsasamappito

 pañcapaṇṇāsa vassāni yato kālaṅkato ahaṃ
nābhijānāmi bhuttaṃ vā pītaṃ vā pana pāniyaṃ

 yo  saṃyamo so vināso yo vināso so saṃyamo
petā hi kira jānanti yo saṃyamo so vināso

 ahaṃ  pure saṃyamissaṃ nādāsiṃ bahuke dhane
santesu deyyadhammesu dīpaṃ nākāsimattano
svāhaṃ pacchānutappāmi attakammaphalūpago

 uddhaṃ catūhi māsehi kālakiriyā bhavissati
ekantakaṭukaṃ ghoraṃ nirayaṃ papatissahaṃ

 catukkaṇṇaṃ catudvāraṃ vibhattaṃ bhāgaso mitaṃ
ayopākārapariyantaṃ ayasā paṭikujjitaṃ

 tassa ayomayā bhūmi jalitā tejasā yutā
samantā yojanasataṃ pharitvā tiṭṭhati sabbadā

 tatthāhaṃ dīghamaddhānaṃ dukkhaṃ vedissa vedanaṃ
phalaṃ pāpassa kammassa tasmā socāmahaṃ bhusaṃ

 taṃ vā vadāmi bhaddaṃ vo yāvantettha samāgatā
mākattha pāpakaṃ kammaṃ āvi vā yadi vā raho

 sace taṃ pāpakaṃ kammaṃ karissatha karotha vā
na vo dukkhā pamutyatthi uppaccāpi palāyataṃ

 matteyyā hotha petteyyā kule jeṭṭhāpacāyikā
sāmaññā hotha brahmaññā evaṃ saggaṃ gamissathāti 
imā gāthā abhāsi
 tattha nti paṇṇānāmaraṭṭhassa evaṃnāmakānaṃ rājūnaṃ nti tassa nagarassa nāmaṃ ti tasmiṃ nagare ti pubbe atītattabhāve  ti dhanapālaseṭṭhīti maṃ jānanti tayidaṃ nāmaṃ tadā mayhaṃ atthānugatamevāti dassento ti gāthamāha tattha nti vīsatikhāriko vāho yo sakaṭanti vuccati tesaṃ sakaṭavāhānaṃ asīti hiraññassa tathā kahāpaṇassa ca me ahosīti yojanā nti suvaṇṇampi pahūtaṃ anekabhāraparimāṇaṃ ahosīti sambandho
ti dānaṃ dātuṃ mayhaṃ piyaṃ nāhosi nti yācakā mā maṃ passiṃsūti pidahitvā gehadvāraṃ bhuñjāmi ti thaddhamaccharī ti dānaṃ dente disvā bhayena santajjako nti upayogatthe sāmivacanaṃ dānāni dadante puññāni karonte ti bahū satte dadantānaṃ vā karontānaṃ vā samudāyabhūtaṃ bahuṃ janaṃ puññakammato  nivāresiṃ
tiādi dānādīnaṃ nivāraṇe kāraṇadassanaṃ tattha ti dānakammassa phalaṃ nāma natthi kevalaṃ puññaṃ puññanti dhanavināso evāti dīpeti ti sīlasaṃyamassa nti kuto nāma phalaṃ labbhati niratthakameva sīlarakkhaṇanti adhippāyo ti ārāmūpavanānīti attho ti pānīyasālā ti udakacikkhallānaṃ vasena duggamaṭṭhānāni ti setuyo ti tato manussalokato cuto ti pañcapaññāsa nti yadā kālakatā ahaṃ tato paṭṭhāya ti ettakaṃ kālaṃ bhuttaṃ vā pītaṃ vā kiñci na jānāmi
ti lobhādivasena yaṃ saṃyamanaṃ kassaci adānaṃ so imesaṃ sattānaṃ  vināso nāma petayoniyaṃ nibbattapetānaṃ mahābyasanassa hetubhāvato yo vināso so saṃyamoti iminā yathāvuttassa atthassa ekantikabhāvaṃ vadati ti ettha hi-saddo avadhāraṇe kira-saddo arucisūcane saṃyamo deyyadhammassa apariccāgo vināsahetūti imamatthaṃ petā eva kira jānanti paccakkhato anubhuyyamānattā na manussāti nayidaṃ yuttaṃ manussānampi petānaṃ viya khuppipāsādīhi abhibhuyyamānānaṃ dissamānattā petā pana purimattabhāve katakammassa pākaṭabhāvato tamatthaṃ suṭṭhutaraṃ jānanti tenāha   ntiādi tattha nti sayampi dānādipuññakiriyato saṃyamanaṃ saṅkocaṃ akāsiṃ ti mahante dhane vijjamāne
nti  tasmā ti tumhe ti bhaddaṃ kalyāṇaṃ sundaraṃ tumhākaṃ hotūti vacanaseso ti yāvanto yāvatakā ettha samāgatā te sabbe mama vacanaṃ suṇāthāti adhippāyo ti pakāsanaṃ paresaṃ pākaṭavasena ti paṭicchannaṃ apākaṭavasena  pāṇātipātādimusāvādādikāyavacīpayogavasena  abhijjhādivasena  lāmakaṃ akusala mā karittha
nti atha pana taṃ pāpakammaṃ āyatiṃ  etarahi  nirayādīsu catūsu apāyesu manussesu ca appāyukatādivasena tassa phalabhūtā dukkhato  pamokkho nāma nti uppatitvā ākāsena gacchantānampi mokkho natthiyevāti attho tipi pāḷi ito vā etto vā palāyante tumhe anubandhissatīti adhippāyena upecca sañcicca palāyantānampi  tumhākaṃ tato mokkho natthi gatikālādipaccayantarasamavāye pana sati vipaccatiyevāti attho ayañca attho 
na antalikkhe na samuddamajjhe na pabbatānaṃ vivaraṃ pavissa
na vijjatī so jagatippadeso yatthaṭṭhito mucceyya pāpakammāti (dha pa 127 mi pa 424) 
imāya gāthāya dīpetabbo
ti mātuhitā ti tesaṃ upaṭṭhānādīni karotha tathā ti veditabbā ti kule jeṭṭhakānaṃ apacāyanakarā ti samaṇapūjakā tathā ti bāhitapāpapūjakāti attho ti iminā mayā vuttanayena puññāni katvā devalokaṃ upapajjissathāti attho yaṃ panettha atthato na vibhattaṃ taṃ heṭṭhā khallāṭiyapetavatthuādīsu vuttanayeneva veditabbaṃ
te  vāṇijā tassa vacanaṃ sutvā saṃvegajātā taṃ anukampamānā bhājanehi pānīyaṃ gahetvā taṃ sayāpetvā mukhe āsiñciṃsu tato mahājanena bahuvelaṃ āsittaṃ udakaṃ tassa petassa pāpabalena adhogaḷaṃ na otiṇṇaṃ kuto pipāsaṃ paṭivinessati te taṃ pucchiṃsu  api te kāci assāsamattā laddhāti so āha  yadi me ettakehi janehi ettakaṃ velaṃ āsiñcamānaṃ udakaṃ ekabindumattampi paragaḷaṃ paviṭṭhaṃ ito petayonito mokkho mā hotūti atha te vāṇijā taṃ sutvā ativiya saṃvegajātā atthi pana koci upāyo pipāsāvūpasamāyāti  āhaṃsu so āha  imasmiṃ pāpakamme khīṇe tathāgatassa vā tathāgatasāvakānaṃ vā dāne dinne mama dānamuddisissati ahaṃ ito petattato muccissāmīti taṃ sutvā vāṇijā sāvatthiṃ gantvā bhagavantaṃ upasaṅkamitvā taṃ pavattiṃ ārocetvā saraṇāni sīlāni ca gahetvā buddhappamukhassa bhikkhusaṅghassa sattāhaṃ dānaṃ datvā tassa petassa dakkhiṇaṃ ādisiṃsu bhagavā tamatthaṃ aṭṭhuppattiṃ katvā catunnaṃ parisānaṃ dhammaṃ desesi mahājano ca lobhādimaccheramalaṃ pahāya dānādipuññābhirato ahosīti


ti idaṃ satthari veḷuvane viharante cūḷaseṭṭhipetaṃ ārabbha vuttaṃ bārāṇasiyaṃ kira eko gahapati assaddho appasanno maccharī kadariyo puññakiriyāya anādaro cūḷaseṭṭhi nāma ahosi so kālaṃ katvā petesu nibbatti tassa kāyo apagatamaṃsalohito aṭṭhinhārucammamatto muṇḍo apetavattho ahosi dhītā panassa anulā andhakavinde sāmikassa gehe vasantī pitaraṃ uddissa brāhmaṇe bhojetukāmā taṇḍulādīni dānūpakaraṇāni sajjesi taṃ ñatvā peto āsāya ākāsena tattha gacchanto rājagahaṃ sampāpuṇi tena ca samayena rājā ajātasattu devadattena  uyyojito pitaraṃ jīvitā voropetvā tena vippaṭisārena dussupinena ca niddaṃ anupagacchanto uparipāsādavaragato caṅkamanto taṃ petaṃ ākāsena gacchantaṃ disvā imāya gāthāya pucchi 

 naggo  kiso pabbajitosi bhante rattiṃ kuhiṃ gacchasi kissahetu
ācikkha me taṃ api sakkuṇemu sabbena vittaṃ paṭipādaye tuvanti
tattha ti samaṇo rājā kira taṃ naggattā muṇḍattā ca naggo samaṇo ayanti saññāya naggo kiso pabbajitosītiādimāha ti kinnimittaṃ nti vittiyā upakaraṇabhūtaṃ vittaṃ sabbena bhogena tuyhaṃ ajjhāsayānurūpaṃ sabbena vā ussāhena paṭipādeyyaṃ sampādeyyaṃ tathā kātuṃ mayaṃ appeva nāma sakkuṇeyyāma tasmā  etaṃ tava āgamanakāraṇaṃ mayhaṃ kathehīti attho
evaṃ raññā puṭṭho peto attano pavattiṃ kathento tisso gāthā abhāsi 

 bārāṇasī nagaraṃ dūraghuṭṭhaṃ tatthāhaṃ gahapati aḍḍhako ahu dīno
adātā gedhitamano āmisasmiṃ dussīlyena yamavisayamhi patto

 so sūcikāya kilamito tehi
teneva ñātīsu yāmi āmisakiñcikkhahetu
adānasīlā na ca saddahanti
dānaphalaṃ hoti paramhi loke

 dhītā ca mayhaṃ lapate abhikkhaṇaṃ dassāmi dānaṃ pitūnaṃ pitāmahānaṃ
tamupakkhaṭaṃ  parivisayanti brāhmaṇā yāmi ahaṃ andhakavindaṃ bhuttunti
 tattha nti dūrato eva guṇakittanavasena ghositaṃ sabbattha vissutaṃ pākaṭanti attho ti aḍḍho mahāvibhavo ti nihīnacitto adānajjhāsayo tenāha ti nti kāmāmise laggacitto gedhaṃ āpanno ti attanā katena dussīlakammunā yamavisayaṃ petalokaṃ patto amhi
ti so ahaṃ vijjhanaṭṭhena sūcisadisatāya sūcikāti laddhanāmāya jighacchāya kilamito nirantaraṃ vijjhamāno kilamathoti icceva vā pāṭho ti dīnotiādinā vuttehi pāpakammehi kāraṇabhūtehi tassa hi petassa  tāni pāpakammāni anussarantassa ativiya domanassaṃ uppajji tasmā evamāha ti teneva jighacchādukkhena ti ñātīnaṃ samīpaṃ yāmi gacchāmi ti āmisassa kiñcikkhanimittaṃ kiñci āmisaṃ patthentoti attho ti yathā ahaṃ tathā evaṃ aññepi manussā adānasīlā dānassa phalaṃ ekaṃsena paraloke hotīti na ca saddahanti yato ahaṃ viya tepi petā hutvā mahādukkhaṃ paccanubhavantīti adhippāyo
ti katheti nti abhiṇhaṃ bahuso kinti lapatīti āha nti tattha nti mātāpitūnaṃ cūḷapitumahāpitūnaṃ vā nti ayyakapayyakānaṃ nti sajjitaṃ ti bhojayanti nti evaṃnāmakaṃ nagaraṃ nti bhuñjituṃ tato  parā saṅgītikārakehi vuttā 

 tamavoca rājā anubhaviyāna tampi
eyyāsi khippaṃ ahamapi kassaṃ pūjaṃ
ācikkha me taṃ yadi atthi hetu
saddhāyitaṃ hetuvaco suṇoma

 tathāti  vatvā agamāsi tattha bhuñjiṃsu bhattaṃ na ca dakkhiṇārahā
paccāgami rājagahaṃ punāparaṃ pāturahosi purato janādhipassa

 disvāna petaṃ punadeva āgataṃ rājā avoca ahamapi kiṃ dadāmi
ācikkha me taṃ yadi atthi hetu yena tuvaṃ cirataraṃ pīṇito siyā

 buddhañca saṅghaṃ parivisiyāna rāja annena pānena ca cīvarena
taṃ dakkhiṇaṃ ādisa me hitāya evaṃ ahaṃ cirataraṃ pīṇito siyā

 tato ca rājā nipatitvā tāvade dānaṃ sahatthā atulaṃ daditvā saṅghe
ārocesi pakataṃ tathāgatassa tassa ca petassa dakkhiṇaṃ ādisittha

 so  pūjito ativiya sobhamāno pāturahosi purato janādhipassa
yakkhohamasmi paramiddhipatto na mayhamatthi samā sadisā mānusā

 passānubhāvaṃ aparimitaṃ mamayidaṃ tayānudiṭṭhaṃ atulaṃ datvā saṅghe
santappito  satataṃ sadā bahūhi yāmi ahaṃ sukhito manussadevāti
 tattha ti taṃ petaṃ tathā vatvā ṭhitaṃ rājā ajātasattu avoca ti taṃ tava dhītuyā upakkhaṭaṃ dānampi anubhavitvā ti āgaccheyyāsi nti karissāmi ti sace kiñci kāraṇaṃ atthi taṃ kāraṇaṃ mayhaṃ ācikkha kathehi nti saddhāyitabbaṃ ti hetuyuttavacanaṃ amukasmiṃ ṭhāne asukena pakārena dāne kate mayhaṃ upakappatīti sakāraṇaṃ vacanaṃ vadāti attho
ti sādhūti vatvā ti tasmiṃ andhakavinde parivesanaṭṭhāne ti bhattaṃ bhuñjiṃsu dussīlabrāhmaṇā na ca pana dakkhiṇārahā sīlavanto bhuñjiṃsūti attho nti puna aparaṃ vāraṃ rājagahaṃ paccāgami
ti kīdisaṃ te dānaṃ dassāmīti rājā petaṃ pucchi nti yena kāraṇena tvaṃ nti cirakālaṃ ti titto siyā taṃ kathehīti attho
ti bhojetvā ti ajātasattuṃ ālapati ti mayhaṃ hitatthāya petattabhāvato parimuttiyā
ti tasmā tena vacanena tato vā pāsādato ti nikkhamitvā ti tadā eva aruṇuggamanavelāya yamhi peto paccāgantvā rañño attānaṃ dassesi tasmiṃ purebhatte eva dānaṃ adāsi  ti sahatthena nti appamāṇaṃ uḷāraṃ paṇītaṃ ti saṅghassa datvā ti idaṃ bhante dānaṃ aññataraṃ petaṃ sandhāya pakatanti taṃ pavattiṃ bhagavato ārocesi ārocetvā  ca yathā taṃ dānaṃ tassa upakappati evaṃ tassa ca petassa dakkhiṇaṃ ādisittha ādisi
ti so peto ti dakkhiṇāya diyyamānāya pūjito ti dibbānubhāvena ativiya virocamāno ti pātubhavi rañño purato attānaṃ dassesi ti petattabhāvato mutto yakkho ahaṃ jāto devabhāvaṃ pattosmi ti mayhaṃ ānubhāvasampattiyā samā vā bhogasampattiyā sadisā vā manussā na santi
nti mama idaṃ aparimāṇaṃ dibbānubhāvaṃ passāti attano sampattiṃ paccakkhato rañño dassento vadati ti ariyasaṅghassa atulaṃ uḷāraṃ dānaṃ datvā mayhaṃ anukampāya tayā anudiṭṭhaṃ ti annapānavatthādīhi bahūhi deyyadhammehi ariyasaṅghaṃ santappentena tayā sadā sabbakālaṃ yāvajīvaṃ tatthāpi satataṃ nirantaraṃ ahaṃ santappito pīṇito ti tasmā ahaṃ idāni sukhito manussadeva mahārāja yathicchitaṭṭhānaṃ yāmīti rājānaṃ āpucchi
evaṃ  pete āpucchitvā gate rājā ajātasattu tamatthaṃ bhikkhūnaṃ ārocesi bhikkhū bhagavato santikaṃ upasaṅkamitvā ārocesuṃ bhagavā tamatthaṃ aṭṭhuppattiṃ katvā sampattaparisāya dhammaṃ desesi taṃ sutvā mahājano maccheramalaṃ pahāya dānādipuññābhirato ahosīti


ti idaṃ satthā sāvatthiyaṃ viharanto aṅkurapetaṃ ārabbha kathesi kāmañcettha aṅkuro peto na hoti tassa pana caritaṃ yasmā petasambandhaṃ tasmā taṃ aṅkurapetavatthūti vuttaṃ
tatrāyaṃ saṅkhepakathā  ye te uttaramadhurādhipatino rañño mahāsāgarassa puttaṃ upasāgaraṃ paṭicca  uttarāpathe kaṃsabhoge asitañjananagare mahākaṃsassa dhītuyā devagabbhāya kucchiyaṃ uppannā añjanadevī vāsudevo baladevo candadevo sūriyadevo aggidevo varuṇadevo ajjuno pajjuno ghaṭapaṇḍito aṅkuro cāti vāsudevādayo dasa bhātikāti ekādasa khattiyā ahesuṃ tesu vāsudevādayo bhātaro asitañjananagaraṃ ādiṃ katvā dvāravatīpariyosānesu sakalajambudīpe tesaṭṭhiyā nagarasahassesu sabbe rājāno cakkena  jīvitakkhayaṃ pāpetvā dvāravatiyaṃ vasamānā rajjaṃ dasa koṭṭhāse katvā vibhajiṃsu bhaginiṃ pana añjanadeviṃ na sariṃsu puna saritvā ekādasa koṭṭhāse karomāti vutte tesaṃ sabbakaniṭṭho aṅkuro mama koṭṭhāsaṃ tassā detha ahaṃ vohāraṃ katvā jīvissāmi tumhe attano attano janapadesu suṅkaṃ mayhaṃ vissajjethāti āha te sādhūti sampaṭicchitvā tassa koṭṭhāyaṃ bhaginiyā datvā nava rājāno dvāravatiyaṃ vasiṃsu
aṅkuro pana vaṇijjaṃ karonto niccakālaṃ mahādānaṃ deti tassa paneko dāso  bhaṇḍāgāriko atthakāmo ahosi aṅkuro pasannamānaso tassa ekaṃ kuladhītaraṃ gahetvā adāsi so putte gabbhagateyeva kālamakāsi aṅkuro tasmiṃ jāte tassa pituno dinnaṃ bhattavetanaṃ tassa adāsi atha tasmiṃ dārake vayappatte dāso na dāsoti rājakule vinicchayo uppajji taṃ sutvā añjanadevī dhenūpamaṃ vatvā mātu bhujissāya puttopi bhujisso evāti dāsabyato mocesi
dārako pana lajjāya tattha vasituṃ avisahanto roruvanagaraṃ gantvā tattha aññatarassa tunnavāyassa dhītaraṃ gahetvā tunnavāyasippena jīvikaṃ kappesi tena samayena roruvanagare asayhamahāseṭṭhi nāma ahosi so samaṇabrāhmaṇakapaṇaddhikavanibbakayācakānaṃ mahādānaṃ deti so tunnavāyo seṭṭhino gharaṃ ajānantānaṃ pītisomanassajāto hutvā asayhaseṭṭhino nivesanaṃ dakkhiṇabāhuṃ pasāretvā dassesi ettha gantvā laddhabbaṃ labhantūti tassa kammaṃ pāḷiyaṃyeva āgataṃ
so aparena samayena kālaṃ katvā marubhūmiyaṃ aññatarasmiṃ nigrodharukkhe bhummadevatā hutvā nibbatti tassa dakkhiṇahattho sabbakāmadado ahosi tasmiṃyeva ca roruve aññataro puriso asayhaseṭṭhino dāne byāvaṭo assaddho appasanno micchādiṭṭhiko puññakiriyāya anādaro kālaṃ katvā tassa devaputtassa vasanaṭṭhānassa avidūre peto hutvā nibbatti tena ca  katakammaṃ pāḷiyaṃyeva āgataṃ asayhamahāseṭṭhi pana kālaṃ katvā tāvatiṃsabhavane sakkassa devarañño sahabyataṃ upagato
atha  aparena samayena aṅkuro pañcahi sakaṭasatehi aññataro ca brāhmaṇo pañcahi sakaṭasatehīti dvepi janā sakaṭasahassena bhaṇḍaṃ ādāya marukantāramaggaṃ paṭipannā maggamūḷhā hutvā bahuṃ divasaṃ tattheva vicarantā parikkhīṇatiṇodakāhārā ahesuṃ aṅkuro assadūtehi catūsu disāsu pāniyaṃ maggāpesi atha so kāmadadahattho yakkho taṃ tesaṃ byasanappattiṃ disvā aṅkurena pubbe  attano kataṃ upakāraṃ cintetvā handa dāni imassa mayā avassayena bhavitabbanti attano vasanavaṭarukkhaṃ dassesi so kira vaṭarukkho sākhāviṭapasampanno ghanapalāso sandacchāyo anekasahassapāroho āyāmena vitthārena ubbedhena ca yojanaparimāṇo ahosi taṃ disvā aṅkuro haṭṭhatuṭṭho tassa heṭṭhā khandhāvāraṃ bandhāpesi yakkho attano dakkhiṇahatthaṃ pasāretvā paṭhamaṃ tāva pānīyena sabbaṃ janaṃ santappesi tato yo yo yaṃ yaṃ icchati tassa tassa taṃ taṃ adāsi
evaṃ tasmiṃ mahājane nānāvidhena annapānādinā yathākāmaṃ santappite pacchā vūpasante maggaparissame so brāhmaṇavāṇijo ayoniso manasikaronto evaṃ cintesi  dhanalābhāya ito kambojaṃ gantvā mayaṃ kiṃ karissāma imameva pana yakkhaṃ yena kenaci upāyena gahetvā yānaṃ āropetvā amhākaṃ nagarameva gamissāmāti evaṃ cintetvā tamatthaṃ aṅkurassa kathento 

 yassa atthāya gacchāma kambojaṃ dhanahārakā
ayaṃ kāmadado yakkho imaṃ yakkhaṃ nayāmase

 imaṃ yakkhaṃ gahetvāna sādhukena pasayha vā
yānaṃ āropayitvāna khippaṃ gacchāma dvārakanti 
gāthādvayamāha tattha ti yassa kāraṇā nti kambojaraṭṭhaṃ ti bhaṇḍavikkayena laddhadhanahārino ti icchiticchitadāyako ti devaputto ti nayissāma  ti yācanena ti abhibhavitvā balakkārena nti sukhayānaṃ  nti dvāravatīnagaraṃ ayaṃ hetthādhippāyo  yadatthaṃ mayaṃ ito kambojaṃ gantukāmā tena gamanena sādhetabbo attho idheva sijjhati ayañhi yakkho kāmadado tasmā  imaṃ yakkhaṃ yācitvā tassa anumatiyā vā sace saññattiṃ na gacchati balakkārena vā yānaṃ āropetvā yāne pacchābāhaṃ bandhitvā taṃ gahetvā itoyeva khippaṃ dvāravatīnagaraṃ gacchāmāti
evaṃ pana brāhmaṇena vutto aṅkuro sappurisadhamme ṭhatvā tassa vacanaṃ paṭikkhipanto 

 yassa rukkhassa chāyāya nisīdeyya sayeyya vā
na tassa sākhaṃ bhañjeyya mittadubbho hi pāpakoti 
gāthamāha tattha ti na chindeyya ti mittesu dubbhanaṃ tesaṃ anatthuppādanaṃ ti abhaddako mittadubbho yo hi sītacchāyo rukkho ghammābhitattassa purisassa parissamavinodako tassāpi nāma pāpakaṃ na cintetabbaṃ kimaṅkaṃ pana sattabhūtesu ayaṃ devaputto sappuriso pubbakārī amhākaṃ dukkhapanūdako bahūpakāro na tassa kiñci anatthaṃ cintetabbaṃ aññadatthu so pūjetabbo evāti dasseti
taṃ sutvā brāhmaṇā atthassa mūlaṃ nikativinayoti nītimaggaṃ nissāya aṅkurassa paṭilomapakkhe ṭhatvā 

 yassa rukkhassa chāyāya nisīdeyya sayeyya vā
khandhampi tassa chindeyya attho ce tādiso siyāti 
gāthamāha tattha ti tādisena dabbasambhārena sace attho bhaveyya tassa rukkhassa khandhampi chindeyya kimaṅgaṃ pana sākhādayoti adhippāyo
evaṃ  brāhmaṇena vutte aṅkuro sappurisadhammaṃyeva paggaṇhanto 

 yassa  rukkhassa chāyāya nisīdeyya sayeyya vā
na tassa pattaṃ bhindeyya mittadubbho hi pāpakoti 
imaṃ gāthamāha tattha ti tassa rukkhassa ekapaṇṇamattampi na pāteyya pageva sākhādiketi adhippāyo
punapi brāhmaṇo attano vādaṃ paggaṇhanto 

 yassa rukkhassa chāyāya nisīdeyya sayeyya vā
samūlampi taṃ abbuhe attho ce tādiso siyāti 
gāthamāha tattha ti taṃ tattha samūlampi saha mūlenapi abbuheyya uddhareyyāti attho
evaṃ brāhmaṇena vutte puna aṅkuro taṃ nītiṃ niratthakaṃ kātukāmo 

 yassekarattimpi ghare vaseyya yatthannapānaṃ puriso labhetha
na tassa pāpaṃ manasāpi cintaye kataññutā sappurisehi vaṇṇitā

 yassekarattimpi ghare vaseyya annena pānena upaṭṭhito siyā
na tassa pāpaṃ manasāpi cintaye adubbhapāṇī dahate mittadubbhiṃ

 yo pubbe katakalyāṇo pacchā pāpena hiṃsati
allapāṇihato poso na so bhadrāni passatīti 
imā tisso gāthā abhāsi
 tattha ti yassa puggalassa ti ekarattimattampi kevalaṃ gehe vaseyya ti yassa santike koci puriso annapānaṃ vā yaṃkiñci bhojanaṃ  vā labheyya ti tassa puggalassa abhaddakaṃ anatthaṃ  manasāpi na cinteyya na piheyya pageva kāyavācāhi kasmāti ce ti kataññutā nāma buddhādīhi uttamapurisehi pasaṃsitā
ti payirupāsito idaṃ gaṇha idaṃ bhuñjāti annapānādinā upaṭṭhito ti ahiṃsakahattho hatthasaṃyato nti taṃ mittadubbhiṃ puggalaṃ dahati vināseti appaduṭṭhe hitajjhāsayasampanne puggale parena kato aparādho avisesena tasseva anatthāvaho appaduṭṭho puggalo atthato taṃ dahati nāma tenāha bhagavā 
yo appaduṭṭhassa narassa dussati suddhassa posassa anaṅgaṇassa
tameva bālaṃ pacceti pāpaṃ sukhumo rajo paṭivātaṃva khittoti (dha pa 125 jā 1594 saṃ ni 122)
ti yo puggalo kenaci sādhunā katabhaddako katūpakāro ti taṃ pubbakārinaṃ aparabhāge pāpena abhaddakena anatthakena bādhati ti allapāṇinā upakārakiriyāya allapāṇinā dhotahatthena pubbakārinā heṭṭhā vuttanayena hato bādhito tassa vā pubbakārino bādhanena hato allapāṇihato nāma akataññupuggalo ti so yathāvuttapuggalo idhaloke ca paraloke ca iṭṭhāni na passati na vindati na labhatīti attho
evaṃ  sappurisadhammaṃ paggaṇhantena aṅkurena abhibhavitvā vutto so brāhmaṇo niruttaro tuṇhī ahosi yakkho pana tesaṃ dvinnaṃ vacanapaṭivacanāni sutvā brāhmaṇassa kujjhitvāpi hotu imassa duṭṭhabrāhmaṇassa kattabbaṃ pacchā jānissāmīti attano kenaci anabhibhavanīyatameva tāva dassento 

 nāhaṃ  devena vā manussena vā issariyena vā haṃ suppasayho
yakkhohamasmi paramiddhipatto dūraṅgamo vaṇṇabalūpapannoti 
gāthamāha tattha ti yena kenaci devena vā ti etthāpi eseva nayo ti devissariyena vā manussissariyena vā tattha devissariyaṃ nāma catumahārājikasakkasuyāmādīnaṃ deviddhi manussissariyaṃ nāma cakkavattiādīnaṃ puññiddhi tasmā issariyaggahaṇena mahānubhāve devamanusse saṅgaṇhāti mahānubhāvāpi hi devā attano puññaphalūpatthambhite manussepi asati payogavipattiyaṃ abhibhavituṃ na sakkonti pageva itare nti asahane nipāto ti appadhaṃsiyo ti attano puññaphalena ahaṃ yakkhattaṃ upagato asmi yakkhova samāno na yo vā so vā atha kho paramiddhipatto paramāya uttamāya yakkhiddhiyā samannāgato ti khaṇeneva dūrampi ṭhānaṃ gantuṃ samattho ti rūpasampattiyā sarīrabalena ca upapanno samannāgatoti tīhipi padehi mantappayogādīhi attano anabhibhavanīyataṃyeva dasseti rūpasampanno hi paresaṃ bahumānito hoti rūpasampadaṃ nissāya  visabhāgavatthunāpi anākaḍḍhaniyovāti vaṇṇasampadā anabhibhavanīyakāraṇanti vuttā
ito paraṃ aṅkurassa ca devaputtassa ca vacanapaṭivacanakathā hoti 

 pāṇi te sabbasovaṇṇo pañcadhāro madhussavo
nānārasā paggharanti maññehaṃ taṃ purindadaṃ

 nāmhi devo na gandhabbo nāpi sakko purindado
petaṃ maṃ aṅkura jānāhi roruvamhā idhāgataṃ

 kiṃsīlo kiṃsamācāro roruvasmiṃ pure tuvaṃ
kena te brahmacariyena puññaṃ pāṇimhi ijjhati

 tunnavāyo  pure āsiṃ roruvasmiṃ tadā ahaṃ
sukicchavutti kapaṇo na me vijjati dātave

 nivesanañca me āsi asayhassa upantike
saddhassa dānapatino katapuññassa lajjino

 tattha  yācanakāyanti nānāgottā vanibbakā
te ca maṃ tattha pucchanti asayhassa nivesanaṃ

 kattha gacchāma bhaddaṃ vo kattha dānaṃ padīyati
tesāhaṃ puṭṭho akkhāmi asayhassa nivesanaṃ

 paggayha dakkhiṇaṃ bāhuṃ ettha gacchatha bhaddaṃ vo
ettha dānaṃ padīyati asayhassa nivesane

 tena pāṇi kāmadado tena pāṇi madhussavo
tena me brahmacariyena puññaṃ pāṇimhi ijjhati

 na kira tvaṃ adā dānaṃ sakapāṇīhi kassaci
parassa dānaṃ anumodamāno pāṇiṃ paggayha pāvadi

 tena pāṇi kāmadado tena pāṇi madhussavo
tena te brahmacariyena puññaṃ pāṇimhi ijjhati

 yo so dānamadā bhante pasanno sakapāṇibhi
so hitvā mānusaṃ dehaṃ kiṃ nu so disataṃ gato

 nāhaṃ pajānāmi asayhasāhino aṅgīrasassa gatiṃ āgatiṃ vā
sutañca  me vessavaṇassa santike sakkassa sahabyataṃ gato asayho

 alameva kātuṃ kalyāṇaṃ dānaṃ dātuṃ yathārahaṃ
pāṇiṃ kāmadadaṃ disvā ko puññaṃ na karissati

 so  hi nūna ito gantvā anuppatvāna dvārakaṃ
dānaṃ paṭṭhapayissāmi yaṃ mamassa sukhāvahaṃ

 dassāmannañca  pānañca vatthasenāsanāni ca
papañca udapānañca dugge saṅkamanāni cāti 
pannarasa vacanapaṭivacanagāthā honti
 tattha ti tava dakkhiṇahattho ti sabbaso suvaṇṇavaṇṇo ti pañcahi aṅgulīhi parehi kāmitavatthūnaṃ dhārā etassa santīti pañcadhāro ti madhurarasavissandako tenāha ti madhurakaṭukakasāvādibhedā nānāvidhā rasā vissandantīti attho yakkhassa hi kāmadade madhurādirasasampannāni vividhāni khādanīyabhojanīyāni hatthe vissajjante madhurādirasā paggharantīti vuttaṃ nti maññe ahaṃ taṃ purindadaṃ sakkaṃ evaṃmahānubhāvo sakko devarājāti taṃ ahaṃ maññāmīti attho
ti vessavaṇādiko pākaṭadevo na homi ti gandhabbakāyikadevopi na homi ti purimattabhāve pure dānassa paṭṭhapitattā purindadoti laddhanāmo sakko devarājāpi na homi kataro pana ahosīti āha tiādi aṅkurapetūpapattikaṃ maṃ jānāhi aññataro petamahiddhikoti maṃ upadhārehi nti roruvanagarato cavitvā marukantāre idha imasmiṃ nigrodharukkhe upapajjanavasena āgataṃ ettha nibbattanti attho
nti pubbe purimattabhāve roruvanagare vasanto tvaṃ kiṃsīlo  kiṃsamācāro ahosi pāpato nivattanalakkhaṇaṃ kīdisaṃ sīlaṃ samādāya saṃvattitapuññakiriyālakkhaṇena samācārena kiṃsamācāro dānādīsu kusalasamācāresu kīdiso samācāro ahosīti attho  ti kīdisena seṭṭhacariyena idaṃ evarūpaṃ tava hatthesu puññaphalaṃ idāni samijjhati nipphajjati taṃ kathehīti attho puññaphalañhi idha uttarapadalopena puññanti adhippetaṃ tatthā hi taṃ kusalānaṃ bhikkhave dhammānaṃ samādānahetu evamidaṃ puññaṃ pavaḍḍhatītiādīsu (dī ni 380) puññanti vuttaṃ
ti  tunnakāro ti suṭṭhu kicchaputtiko ativiya dukkhajīviko ti varāko dīnoti attho ti addhikānaṃ samaṇabrāhmaṇānaṃ dātuṃ kiñci dātabbayuttakaṃ mayhaṃ natthi cittaṃ pana me dānaṃ dinnanti adhippāyo
nti gharaṃ kammakaraṇasālā vā ti asayhassa mahāseṭṭhino gehassa samīpe ti kammaphalasaddhāya samannāgatassa ti dāne nirantarappavattāya pariccāgasampattiyā lobhassa ca abhibhavena patibhūtassa ti pubbe katasucaritakammassa ti pāpajigucchanasabhāvassa
ti tasmiṃ mama nivesane ti yācanakā janā asayhaseṭṭhiṃ kiñci yācitukāmā āgacchanti ti nānāvidhagottāpadesā ti vaṇṇadīpakā ye dāyakassa puññaphalādiñca guṇakittanādimukhena attano atthikabhāvaṃ pavedentā vicaranti ti ti nipātamattaṃ te yācakādayo maṃ asayhaseṭṭhino nivesanaṃ pucchanti akkharacintakā hi īdisesu ṭhānesu kammadvayaṃ  icchanti
ti tesaṃ pucchanākāradassanaṃ ayaṃ pettha attho  bhaddaṃ tumhākaṃ hotu mayaṃ asayhamahāseṭṭhinā dānaṃ padīyatīti sutvā āgatā kattha dānaṃ padīyati kattha vā mayaṃ gacchāma kattha gatena dānaṃ sakkā laddhunti ti evaṃ tehi addhikajanehi labhanaṭṭhānaṃ puṭṭho  ahaṃ pubbe akatapuññatāya idāni īdisānaṃ kiñci dātuṃ asamattho jāto dānaggaṃ pana imesaṃ dassento lābhassa upāyācikkhaṇena pītiṃ uppādento ettakenapi bahuṃ puññaṃ pasavāmīti gāravaṃ uppādetvā dakkhiṇaṃ bāhuṃ pasāretvā tesaṃ asayhaseṭṭhissa nivesanaṃ akkhāmi tenāha ntiādi
ti tena paradānapakāsanena parena katassa dānassa sakkaccaṃ anumodanamattena hetunā idāni mayhaṃ hattho kapparukkho viya santānakalatā viya ca kāmaduho icchiticchitadāyī kāmadado hoti kāmadado ca honto  iṭṭhavatthuvissajjanako jāto
nti ti anussavanatthe nipāto tvaṃ kira attano santakaṃ na pariccaji  sahatthehi yassa kassaci samaṇassa vā brāhmaṇassa vā kiñci dānaṃ na adāsi ti kevalaṃ pana parena kataṃ parassa dānaṃ aho dānaṃ pavattesīti anumodamānoyeva vihāsi
ti tena tuyhaṃ pāṇi evaṃ kāmadado aho acchariyā vata puññānaṃ gatīti adhippāyo
ti devaputtaṃ gāravena ālapati bhante parena  katassa dānānumodakassa tāva tuyhaṃ īdisaṃ phalaṃ evarūpo ānubhāvo yo pana so asayhamahāseṭṭhi mahādānaṃ adāsi pasannacitto hutvā sahatthehi tadā mahādānaṃ pavattesi nti so idha manussattabhāvaṃ pahāya nti kataraṃ ti ti nipātamattaṃ ti disaṃ ṭhānaṃ gato kīdisī tassa gato nipphattīti asayhaseṭṭhino abhisamparāyaṃ pucchi
ti aññehi maccharīhi lobhābhibhūtehi sahituṃ vahituṃ asakkuṇeyyassa pariccāgādivibhāgassa sappurisadhurassa sahanato  asayhasāhino ti aṅgato nikkhamanakajutissa rasoti hi jutiyā adhivacanaṃ tassa kira yācake āgacchante disvā uḷāraṃ pītisomanassaṃ uppajjati mukhavaṇṇo vippasīdati taṃ attano paccakkhaṃ katvā evamāha ti tassa asukaṃ nāma gatiṃ ito gatoti gatiṃ vā tato vā pana asukasmiṃ kāle idhāgamissatīti āgatiṃ vā nāhaṃ jānāmi avisayo esa mayhaṃ ti apica kho upaṭṭhānaṃ gatena vessavaṇassa mahārājassa santike sutametaṃ mayā ti asayhaseṭṭhi sakkassa devānamindassa sahabyataṃ gato ahosi tāvatiṃsabhavane nibbattoti attho
nti yaṃkiñci kalyāṇaṃ kusalaṃ puññaṃ kātuṃ yuttameva patirūpameva tattha pana yaṃ sabbasādhāraṇaṃ sukatataraṃ taṃ dassetuṃ nti vuttaṃ attano vibhavabalānurūpaṃ dānaṃ dātuṃ alameva tattha kāraṇamāha ti yatra hi nāma parakatapuññānumodanapubbakena dānapatinivesanamaggācikkhaṇamattena ayaṃ  hattho kāmadado diṭṭho imaṃ disvā ti mādiso ko nāma attano patiṭṭhānabhūtaṃ puññaṃ na karissatīti
 evaṃ aniyamavasena puññakiriyāya ādaraṃ dassetvā idāni attani taṃ niyametvā dassento tiādigāthādvayamāha tattha ti so ahaṃ ti avadhāraṇe nipāto ti parivitakke ti ito marubhūmito apagantvā nti dvāravatīnagaraṃ anupāpuṇitvā ti pavattayissāmi
evaṃ aṅkurena dānaṃ dassāmīti paṭiññāya katāya yakkho tuṭṭhamānaso mārisa tvaṃ vissattho dānaṃ dehi ahaṃ pana te sahāyakiccaṃ karissāmi yena te deyyadhammo na parikkhayaṃ gamissati tena pakārena karissāmīti taṃ dānakiriyāya samuttejetvā brāhmaṇa vāṇija tvaṃ kira mādise balakkārena netukāmo attano pamāṇaṃ na jānāsīti tassa  bhaṇḍamantaradhāpetvā taṃ yakkhavibhiṃsakāya bhiṃsāpento santajjesi atha naṃ aṅkuro nānappakāraṃ yācitvā brāhmaṇena khamāpento pasādetvā sabbabhaṇḍaṃ pākatikaṃ kārāpetvā rattiyā upagatāya yakkhaṃ vissajjetvā gacchanto tassa avidūre aññataraṃ ativiya bībhacchadassanaṃ petaṃ disvā tena katakammaṃ pucchanto 

 kena te aṅgulī kuṇā mukhañca kuṇalīkataṃ
akkhīni ca paggharanti kiṃ pāpaṃ pakataṃ tayāti 
gāthamāha tattha ti kuṇikā paṭikuṇikā anujubhūtā nti mukhavikārena vikuṇitaṃ saṃkuṇitaṃ ti asuciṃ vissandanti
athassa peto 

 aṅgīrasassa  gahapatino saddhassa gharamesino
tassāhaṃ dānavissagge dāne adhikato ahuṃ

 tattha  yācanake disvā āgate bhojanatthike
ekamantaṃ apakkamma akāsiṃ kuṇaliṃ mukhaṃ

 tena me aṅgulī kuṇā mukhañca kuṇalīkataṃ
akkhīni me paggharanti taṃ pāpaṃ pakataṃ mayāti 
tisso gāthā abhāsi
 tattha tiādinā asayhaseṭṭhiṃ kitteti ti gharamāvasantassa gahaṭṭhassa ti dānagge pariccāgaṭṭhāne nti deyyadhammassa pariccajane dānādhikāre adhikato ṭhapito ahosiṃ
ti yācanake bhojanatthike āgate disvā dānabyāvaṭena dānaggato anapakkamma yathāṭhāneyeva ṭhatvā sañjātapītisomanassena  vippasannamukhavaṇṇena sahatthena dānaṃ dātabbaṃ parehi vā patirūpehi dāpetabbaṃ ahaṃ pana tathā akatvā yācanake āgacchante dūratova disvā attānaṃ adassento ekamantaṃ apakkamma apakkamitvā nti vikuṇitaṃ saṅkucitaṃ mukhaṃ akāsiṃ
ti yasmā tadāhaṃ sāminā dānādhikāre niyutto samāno dānakāle upaṭṭhite macchariyāpakato dānaggato apakkamanto pādehi saṅkocaṃ āpajjiṃ sahatthehi dātabbe tathā akatvā hatthasaṅkocaṃ āpajjiṃ pasannamukhena bhavitabbe mukhasaṅkocaṃ āpajjiṃ piyacakkhūhi oloketabbe cakkhukālusiyaṃ uppādesiṃ tasmā hatthaṅguliyo ca  pādaṅguliyo ca kuṇitā jātā mukhañca kuṇalīkataṃ virūparūpaṃ saṅkucitaṃ akkhīni asucīduggandhajegucchāni assūni paggharantīti attho tena vuttaṃ 
tena me aṅgulī kuṇā mukhañca kuṇalīkataṃ
akkhīni me paggharanti taṃ pāpaṃ pakataṃ mayāti
taṃ sutvā aṅkuro petaṃ garahanto 

 dhammena  te kāpurisa mukhañca kuṇalīkataṃ
akkhīni ca paggharanti yaṃ taṃ parassa dānassa
akāsi kuṇaliṃ mukhanti 
gāthamāha tattha ti yutteneva kāraṇena ti tava ti lāmakapurisa nti yasmā ti parassa dānasmiṃ ayameva vā pāṭho
puna aṅkuro taṃ dānapatiṃ seṭṭhiṃ garahanto 

 kathañhi dānaṃ dadamāno kareyya parapattiyaṃ
annapānaṃ khādanīyaṃ vatthasenāsanāni cāti 
gāthamāha tassattho   dadanto puriso  nāma taṃ  parena pāpetabbaṃ sādhetabbaṃ  attapaccakkhameva katvā sahattheneva  dadeyya sayaṃ vā tattha byāvaṭo bhaveyya aññathā attano deyyadhammo aṭṭhāne viddhaṃsiyetha dakkhiṇeyyā ca dānena parihāyeyyunti
evaṃ  taṃ garahitvā idāni attanā paṭipajjitabbavidhiṃ dassento 

 so hi nūna ito gantvā anuppatvāna dvārakaṃ
dānaṃ paṭṭhapayissāmi yaṃ mamassa sukhāvahaṃ

 dassāmannañca pānañca vatthasenāsanāni ca
papañca udapānañca dugge saṅkamanāni cāti 
gāthādvayamāha taṃ vuttatthameva

 tato hi so nivattitvā anuppatvāna dvārakaṃ
dānaṃ paṭṭhapayi aṅkuro yaṃtumassa sukhāvahaṃ

 adā  annañca pānañca vatthasenāsanāni ca
papañca udapānañca vippasannena cetasā

 ko chāto ko ca tasito ko vatthaṃ paridahissati
kassa santāni yoggāni ito yojentu vāhanaṃ

 ko chatticchati gandhañca ko mālaṃ ko upāhanaṃ
itissu tattha ghosenti kappakā sūdamāgadhā
sadā sāyañca pāto ca aṅgurassa nivesaneti 
catasso gāthā aṅgurassa paṭipattiṃ dassetuṃ saṅgītikārehi ṭhapitā
 tattha ti marukantārato ti paṭinivattitvā nti dvāravatīnagaraṃ anupāpuṇitvā ti yakkhena paripūritasakalakoṭṭhāgāro sabbapātheyyakaṃ mahādānaṃ so aṅguro paṭṭhapesi nti yaṃ attano sampati āyatiñca sukhanibbattakaṃ
ti ko jighacchito so āgantvā yathāruci bhuñjatūti adhippāyo eseva nayo sesesupi ti  pipāsito ti nivāsessati pārupissati cāti attho ti parissamappattāni ti rathavāhanāni nti ito yoggasamūhato yathārucitaṃ gahetvā vāhanaṃ yojentu
ti ko kilañjachattādibhedaṃ chattaṃ icchati so gaṇhātūti adhippāyo sesesupi eseva nayo nti catujjātiyagandhādikaṃ gandhaṃ nti ganthitāganthitabhedaṃ pupphaṃ nti khallabaddhādibhedaṃ upāhanaṃ ti ettha ti nipātamattaṃ iti evaṃ ko chāto ko tasitotiādināti attho ti nhāpitakā ti bhattakārakā ti gandhino ti sabbakālaṃ divase divase sāyañca pāto ca tattha aṅgurassa nivesane ghosenti ugghosentīti yojanā
evaṃ  mahādānaṃ pavattentassa gacchante kāle tittibhāvato atthikajanehi pavivittaṃ viraḷaṃ dānaggaṃ ahosi taṃ disvā aṅkuro dāne uḷārajjhāsayatāya atuṭṭhamānaso hutvā attano dāne niyuttaṃ sindhakaṃ nāma māṇavaṃ āmantetvā 

 sukhaṃ supati aṅkuro iti jānāti maṃ jano
dukkhaṃ supāmi sindhaka yaṃ na passāmi yācake

 sukhaṃ supati aṅkuro iti jānāti maṃ jano
dukkhaṃ supāmi sindhaka appake su vanibbaketi 
gāthādvayamāha tattha ti aṅkuro rājā yasabhogasamappito dānapati attano bhogasampattiyā dānasampattiyā ca sukhaṃ supati sukheneva  niddaṃ upagacchati sukhaṃ paṭibujjhatīti evaṃ maṃ jano sambhāveti ti ahaṃ pana sindhaka dukkhameva supāmi kasmā ti yasmā mama ajjhāsayānurūpaṃ  deyyadhammapaṭiggāhake bahū yācake na passāmi tasmāti attho ti vanibbakajane appake katipaye jāte dukkhaṃ supāmīti yojanā ti ca nipātamattaṃ appake vanibbakajane satīti attho
taṃ sutvā sindhako tassa uḷāraṃ dānādhimuttiṃ pākaṭataraṃ kātukāmo 

 sakko ce te varaṃ dajjā tāvatiṃsānamissaro
kissa sabbassa lokassa varamāno varaṃ vareti 
gāthamāha tassattho   devānaṃ  ca  varaṃ varassu aṅkura yaṃkiñci manasicchitanti tuyhaṃ varaṃ  dadeyya  patthayamāno  kīdisaṃ  vareyyāsīti attho
atha aṅkuro attano ajjhāsayaṃ yāthāvato pavedento 

 sakko  ce me varaṃ dajjā tāvatiṃsānamissaro
kāluṭṭhitassa me sato sūriyuggamanaṃ pati
dibbā bhakkhā pātubhaveyyuṃ sīlavanto ca yācakā

 dadato me na khīyetha datvā nānutapeyyahaṃ
dadaṃ cittaṃ pasādeyyaṃ etaṃ sakkaṃ varaṃ vareti  dve gāthā abhāsi
 tattha ti kāle pāto vuṭṭhitassa atthikānaṃ dakkhiṇeyyānaṃ apacāyanapāricariyādivasena uṭṭhānavīriyasampannassa  me samānassa ti sūriyuggamanavelāyaṃ nti devalokapariyāpannā āhārā uppajjeyyuṃ ti yācakā ca sīlavanto kalyāṇadhammā bhaveyyuṃ
ti āgatāgatānaṃ dānaṃ dadato ca me deyyadhammo na khīyetha na parikkhayaṃ gaccheyya nti tañca dānaṃ datvā kiñcideva appasādakaṃ disvā tena ahaṃ pacchā nānutapeyyaṃ nti dadamāno cittaṃ pasādeyyaṃ pasannacittoyeva hutvā dadeyyaṃ ti sakkaṃ devānamindaṃ ārogyasampadā deyyadhammasampadā dakkhiṇeyyasampadā deyyadhammassa aparimitasampadā dāyakasampadāti etaṃ pañcavidhaṃ varaṃ vareyyaṃ ettha ca kāluṭṭhitassa me satoti etena ārogyasampadā dibbā bhakkhā pātubhaveyyunti etena deyyadhammasampadā sīlavanto ca yācakāti etena dakkhiṇeyyasampadā dadato me na khīyethāti etena deyyadhammassa aparimitasampadā datvā nānutapeyyahaṃ dadaṃ cittaṃ pasādeyyanti etehi dāyakasampadāti ime pañca atthā varabhāvena icchitā te ca kho dānamayapuññassa yāvadeva uḷārabhāvāyāti veditabbā
evaṃ aṅkurena attano ajjhāsaye pavedite tattha nisinno nītisatthe kataparicayo sonako nāma eko puriso taṃ atidānato vicchinditukāmo 

 na sabbavittāni pare pavecche dadeyya dānañca dhanañca rakkhe
tasmā hi dānā dhanameva seyyo atippadānena kulā na honti

 adānamatidānañca  nappasaṃsanti paṇḍitā
tasmā  hi dānā dhanameva seyyo
samena vatteyya sa dhīradhammoti 
dve gāthā abhāsi sindhako evaṃ punapi vīmaṃsitukāmo tiādimāhāti apare
 tattha ti saviññāṇakaaviññāṇakappabhedāni sabbāni vittūpakaraṇāni dhanānīti attho ti paramhi parassāti attho  ti na dadeyya dakkhiṇeyyā laddhāti katvā kiñci asesetvā sabbasāpateyyapariccāgo na kātabboti attho ti sabbena sabbaṃ dānadhammo na kātabbo atha kho attano āyañca vayañca jānitvā vibhavānurūpaṃ dānañca dadeyya ti aladdhalābhaladdhaparirakkhaṇarakkhitasambandhavasena dhanaṃ paripāleyya
ekena bhoge bhuñjeyya dvīhi kammaṃ payojaye
catutthañca nidhāpeyya āpadāsu bhavissatīti (dī ni 3265) 
vuttavidhinā vā dhanaṃ rakkheyya tammūlakattā dānassa tayopi maggā aññamaññavisodhanena paṭisevitabbāti hi nīticintakā ti yasmā dhanañca rakkhanto dānañca karonto ubhayalokahitāya paṭipanno hoti dhanamūlakañca dānaṃ tasmā dānato dhanameva seyyo sundarataroti atidānaṃ na kātabbanti adhippāyo tenāha ti dhanassa pamāṇaṃ ajānitvā dānassa taṃ nissāya atippadānapasaṅgena kulāni na honti nappavattanti ucchijjantīti attho
 idāni viññūnaṃ pasaṃsitamevatthaṃ  patiṭṭhapento ti gāthamāha tattha ti sabbena sabbaṃ kaṭacchubhikkhāyapi taṇḍulamuṭṭhiyāpi adānaṃ pamāṇaṃ atikkamitvā pariccāgasaṅkhātaṃ atidānañca  buddhimanto sapaññajātikā  na vaṇṇayanti sabbena sabbaṃ adānena hi samparāyikato atthato paribāhiro hoti atidānena diṭṭhadhammikapaveṇī na pavattati ti avisamena  lokiyasarikkhakena samāhitena majjhimena ñāyena pavatteyya ti yā yathāvuttā dānādānappavatti so dhīrānaṃ dhitisampannānaṃ nītinayakusalānaṃ dhammo tehi gatamaggoti dīpeti
taṃ  sutvā aṅkuro tassa adhippāyaṃ parivattento 

 aho vata re ahameva dajjaṃ santo ca maṃ sappurisā bhajeyyuṃ
meghova ninnāni paripūrayanto santappaye sabbavanibbakānaṃ

 yassa yācanake disvā mukhavaṇṇo pasīdati
datvā attamano hoti taṃ gharaṃ vasato sukhaṃ

 yassa yācanake disvā mukhavaṇṇo pasīdati
datvā attamano hoti esā yaññassa sampadā

 pubbeva dānā sumano dadaṃ cittaṃ pasādaye
datvā attamano hoti esā yaññassa sampadāti 
catūhi gāthāhi attanā paṭipajjitabbavidhiṃ pakāsesi
 tattha ti sādhu vata ti ālapanaṃ nti ahaṃ dajjameva ayañhettha saṅkhepattho   māṇava dānā dhanameva seyyoti yadi ayaṃ nītikusalānaṃ vādo tava hotu kāmaṃ ahaṃ dajjameva nti tasmiñca dāne santo upasantakāyavacīmanosamācārā sappurisā sādhavo maṃ bhajeyyuṃ upagaccheyyuṃ ti ahaṃ abhippavassanto mahāmegho viya ninnāni ninnaṭṭhānāni sabbesaṃ vanibbakānaṃ adhippāye paripūrayanto aho vata te santappeyyanti
ti yassa puggalassa gharamesino yācanake disvā paṭhamaṃ tāva upaṭṭhitaṃ vata me puññakkhettanti saddhājātassa  yathāvibhavaṃ pana tesaṃ  dānaṃ datvā  pītisomanassehi gahitacitto hoti nti yadettha yācakānaṃ dassanaṃ  tena ca disvā cittassa pasādanaṃ yathārahaṃ dānaṃ datvā ca attamanatā
ti esā yaññassa sampatti pāripūri nipphattīti attho
ti sampattīnaṃ nidānaṃ anugāmikaṃ nidhānaṃ nidhessāmīti muñcanacetanāya pubbe eva dānūpakaraṇassa sampādanato paṭṭhāya sumano somanassajāto bhaveyya ti dadanto deyyadhammaṃ dakkhiṇeyyahatthe patiṭṭhāpento asārato dhanato sārādānaṃ karomīti attano cittaṃ pasādeyya ti dakkhiṇeyyānaṃ deyyadhammaṃ pariccajitvā paṇḍitapaññattaṃ nāma mayā anuṭṭhitaṃ aho sādhu suṭṭhūti attamano pamuditamano pītisomanassajāto hoti ti yā  ayaṃ pubbacetanā muñjacetanā aparacetanāti imesaṃ kammaphalasaddhānugatānaṃ somanassapariggahitānaṃ tissannaṃ cetanānaṃ pāripūri esā yaññassa sampadā dānassa sampatti na ito aññathāti adhippāyo
evaṃ aṅkuro attano paṭipajjanavidhiṃ pakāsetvā bhiyyosomattāya abhivaḍḍhamānadānajjhāsayo divase divase mahādānaṃ pavattesi tena tadā sabbarajjāni unnaṅgalāni katvā mahādāne diyyamāne paṭiladdhasabbūpakaraṇā manussā attano attano kammante pahāya yathāsukhaṃ vicariṃsu tena rājūnaṃ koṭṭhāgārāni parikkhayaṃ agamaṃsu tato rājāno aṅkurassa dūtaṃ pāhesuṃ  bhoto dānaṃ nissāya amhākaṃ āyassa vināso ahosi koṭṭhāgārāni parikkhayaṃ gatāni tattha yuttamattaṃ ñātabbanti
taṃ sutvā aṅkuro dakkhiṇāpathaṃ gantvā damiḷavisaye samuddassa avidūraṭṭhāne mahatiyo anekadānasālāyo kārāpetvā mahādānāni pavattento yāvatāyukaṃ ṭhatvā kāyassa bhedā paraṃ  maraṇā tāvatiṃsabhavane nibbatti tassa dānavibhūtiñca saggūpapattiñca dassento saṅgītikārā 

 saṭṭhi vāhasahassāni aṅkurassa nivesane
bhojanaṃ dīyate niccaṃ puññapekkhassa jantuno

 tisahassāni  sūdā hi āmuttamaṇikuṇḍalā
aṅkuraṃ upajīvanti dāne yaññassa vāvaṭā

 saṭṭhi purisasahassāni āmuttamaṇikuṇḍalā
aṅkurassa mahādāne kaṭṭhaṃ phālenti māṇavā

 soḷasitthisahassāni  sabbālaṅkārabhūsitā
aṅkurassa mahādāne vidhā piṇḍenti nāriyo

 soḷasitthisahassāni sabbālaṅkārabhūsitā
aṅkurassa mahādāne dabbigāhā upaṭṭhitā

 bahuṃ bahūnaṃ pādāsi ciraṃ pādāsi khattiyo
sakkaccañca sahatthā ca cittīkatvā punappunaṃ

 bahū māse ca pakkhe ca utusaṃvaccharāni ca
mahādānaṃ pavattesi aṅkuro dīghamantaraṃ

 evaṃ datvā yajitvā ca aṅkuro dīghamantaraṃ
so hitvā mānusaṃ dehaṃ tāvatiṃsūpago ahūti  gāthā āhaṃsu
 tatha ti vāhānaṃ saṭṭhisahassāni gandhasālitaṇḍulādipūritavāhānaṃ saṭṭhisahassāni  dānajjhāsayassa dānādhimuttassa  divase divase  sattakāyassa ti yojanā
ti tisahassamattā sūdā bhattakārakā te ca kho pana padhānabhūtā adhippetā tesu ekamekassa pana  vacanakarā anekāti veditabbā tisahassāni sūdānanti ca paṭhanti ti nānāmaṇivicittakuṇḍaladharā nidassanamattañcetaṃ āmuttakaṭakakaṭisuttādiābharaṇāpi te ahesuṃ ti taṃ upanissāya  jīvanti tappaṭibaddhajīvikā hontīti attho ti  mahāyāgasaññitassa yaññassa dāne yajane vāvaṭā ussukkaṃ āpannā ti nānappakārānaṃ khajjabhojjādiāhāravisesānaṃ pacanāya alaṅkatapaṭiyattā taruṇamanussā kaṭṭhāni phālenti vidālenti
ti vidhātabbāni bhojanayoggāni kaṭukabhaṇḍāni ti pisanavasena payojenti
ti kaṭacchugāhikā ti parivesanaṭṭhānaṃ upagantvā ṭhitā honti
nti mahantaṃ pahūtikaṃ nti anekesaṃ ti pakārehi adāsi nti cirakālaṃ vīsativassasahassāyukesu hi manussesu so uppanno bahuṃ bahūnaṃ cirakālañca dento yathā adāsi taṃ dassetuṃ tiādi vuttaṃ tattha nti sādaraṃ anapaviddhaṃ anavaññātaṃ katvā ti sahatthena na āṇāpanamattena ti gāravabahumānayogena cittena karitvā pūjetvā nti bahuso na ekavāraṃ katipayavāre vā akatvā anekavāraṃ pādāsīti yojanā
 idāni tameva punappunaṃ karaṇaṃ vibhāvetuṃ ti gāthamāhaṃsu tattha ti cittamāsādike bahū aneke māse ti kaṇhasukkabhede bahū pakkhe ti vasantagimhādike bahū utū ca saṃvaccharāni ca sabbattha accantasaṃyoge upayogavacanaṃ nti dīghakālamantaraṃ ettha ca ciraṃ pādāsīti cirakālaṃ dānassa pavattitabhāvaṃ vatvā puna tassa nirantarameva  pavattitabhāvaṃ dassetuṃ bahū māsetiādi vuttanti daṭṭhabbaṃ
nti  vuttappakārena ti atthato ekameva kesañci dakkhiṇeyyānaṃ ekaccassa deyyadhammassa pariccajanavasena datvā puna bahuṃ bahūnaṃ pādāsīti vuttanayena atthikānaṃ sabbesaṃ yathākāmaṃ dento mahāyāgavasena yajitvā  ti so aṅkuro āyupariyosāne manussatthabhāvaṃ pahāya paṭisandhiggahaṇavasena tāvatiṃsadevanikāyūpago ahosi
evaṃ tasmiṃ tāvatiṃsesu nibbattitvā dibbasampattiṃ anubhavante amhākaṃ bhagavato kāle indako nāma māṇavo āyasmato anuruddhattherassa piṇḍāya carantassa pasannamānaso kaṭacchubhikkhaṃ dāpesi so aparena samayena kālaṃ katvā khettagatassa puññassa ānubhāvena tāvatiṃsesu mahiddhiko mahānubhāvo devaputto hutvā nibbatto dibbehi rūpādīhi dasahi ṭhānehi aṅkuraṃ devaputtaṃ abhibhavitvā virocati tena vuttaṃ 

 kaṭacchubhikkhaṃ datvāna anuruddhassa indako
so hitvā mānusaṃ dehaṃ tāvatiṃsūpago ahu

 dasahi ṭhānehi aṅkuraṃ indako atirocati
rūpe sadde rase gandhe phoṭṭhabbe ca manorame

 āyunā yasasā ceva vaṇṇena ca sukhena ca
ādhipaccena aṅkuraṃ indako atirocatīti
 tattha ti rūpahetu attano rūpasampattinimittanti attho tiādīsupi eseva nayo ti jīvitena nanu ca devānaṃ jīvitaṃ paricchinnappamāṇaṃ vuttaṃ saccaṃ vuttaṃ taṃ pana yebhuyyavasena tathā hi ekaccānaṃ devānaṃ yogavipattiādinā antarāmaraṇaṃ hotiyeva indako pana tisso vassakoṭiyo saṭṭhi ca vassasahassāni paripūretiyeva tena vuttaṃ āyunā atirocatīti ti mahatiyā parivārasampattiyā  ti saṇṭhānasampattiyā vaṇṇadhātusampadā pana rūpeti iminā vuttāyeva ti issariyena
evaṃ aṅkure ca indake ca tāvatiṃsesu nibbattitvā dibbasampattiṃ anubhavantesu amhākaṃ bhagavā abhisambodhito sattame saṃvacchare āsāḷhipuṇṇamāyaṃ  sāvatthinagaradvāre kaṇḍambarukkhamūle yamakapāṭihāriyaṃ katvā anukkamena tipadavikkamena tāvatiṃsabhavanaṃ gantvā pāricchattakamūle  paṇḍukambalasilāyaṃ yugandharapabbate bālasūriyo viya virocamāno dasahi lokadhātūhi sannipatitāya devabrahmaparisāya jutiṃ attano sarīrappabhāya abhibhavanto abhidhammaṃ desetuṃ nisinno avidūre nisinnaṃ indakaṃ dvādasayojanantare nisinnaṃ aṅkurañca disvā dakkhiṇeyyasampattivibhāvanatthaṃ 
mahādānaṃ tayā dinnaṃ aṅkura dīghamantaraṃ
atidūre nisinnosi āgaccha mama santiketi 
gāthamāha taṃ sutvā aṅkuro bhagavā mayā cirakālaṃ bahuṃ deyyadhammaṃ pariccajitvā pavattitampi mahādānaṃ dakkhiṇeyyasampattivirahena akhette vuttabījaṃ viya na uḷāraphalaṃ ahosi indakassa pana kaṭacchubhikkhādānampi dakkhiṇeyyasampattiyā sukhette vuttabījaṃ viya ativiya uḷāraphalaṃ jātanti āha tamatthaṃ dassente saṅgītikārā 

 tāvatiṃse yadā buddho silāyaṃ paṇḍukambale
pāricchattayamūlamhi vihāsi purisuttamo

 dasasu lokadhātūsu sannipatitvāna devatā
payirupāsanti sambuddhaṃ vasantaṃ nagamuddhani

 na koci devo vaṇṇena sambuddhaṃ atirocati
sabbe deve atikkamma sambuddhova virocati

 yojanāni  dasa dve ca aṅkuroyaṃ tadā ahu
avidūreva buddhassa indako atirocati

 oloketvāna sambuddho aṅkurañcāpi indakaṃ
dakkhiṇeyyaṃ sambhāvento idaṃ vacanamabravi

 mahādānaṃ  tayā dinnaṃ aṅkuraṃ dīghamantaraṃ
atidūre nisinnosi āgaccha mama santike

 codito  bhāvitattena aṅkuro idamabravi
kiṃ mayhaṃ tena dānena dakkhiṇeyyena suññataṃ

 ayaṃ so indako yakkho dajjā dānaṃ parittakaṃ
atirocati amhehi cando tāragaṇe yathā

 ujjaṅgale yathā khette bījaṃ bahumpi ropitaṃ
na vipulaṃ phalaṃ hoti napi toseti kassakaṃ

 tatheva dānaṃ bahukaṃ dussīlesu patiṭṭhitaṃ
na vipulaṃ phalaṃ hoti napi toseti dāyakaṃ

 yathāpi bhaddake khette bījaṃ appampi ropitaṃ
sammā dhāraṃ pavecchante phalaṃ tosesi kassakaṃ

 tatheva sīlavantesu guṇavantesu tādisu
appakampi kataṃ kāraṃ puññaṃ hoti mahapphalanti  gāthāyo avocuṃ
 tattha ti tāvatiṃsabhavane ti paṇḍukambalanāmake silāsane purisuttamo buddho yadā vihāsīti yojanā
ti jātikhettasaññitesu dasasu cakkavāḷasahassesu kāmāvacaradevatā brahmadevatā ca buddhassa bhagavato payirupāsanāya dhammassavanatthañca ekato sannipatitvā tenāha ti sinerumuddhanīti attho
ti ayaṃ yathāvuttacarito aṅkuro tadā satthu sammukhakāle dasa dve yojanāni antaraṃ katvā ahu satthu nisinnaṭṭhānato dvādasayojanantare ṭhāne nisinno ahosīti attho
ti pāramiparibhāvitāya ariyamaggabhāvanāya bhāvitattena sammāsambuddhena codito tiādikā satthu paṭivacanavasena aṅkurena vuttagāthā nti yaṃ dakkhiṇeyyena suññataṃ rittakaṃ virahitaṃ tadā mama dānaṃ tasmā kiṃ mayhaṃ tenāti attano dānapuññaṃ hīḷento vadati
ti devaputto ti datvā ti attanā mādisehi ativiya virocati ti vā nipātamattaṃ amhe atikkamitvā abhibhavitvā virocatīti attho yathā kinti āha ti
ti ativiya thaddhabhūmibhāge ūsareti keci vadanti nti vuttaṃ vapitvā vā uddharitvā vā puna ropitaṃ ti na nandayati appaphalatāya vā tuṭṭhiṃ na janeti ti yathā ujjaṅgale khette bahumpi bījaṃ ropitaṃ vipulaphalaṃ uḷāraphalaṃ na hoti tato eva kassakaṃ na toseti tathā dussīlesu sīlavirahitesu bahukampi dānaṃ patiṭṭhāpitaṃ vipulaphalaṃ mahapphalaṃ na hoti tato eva dāyakaṃ na tosetīti attho
ti gāthādvayassa vattavipariyāyena atthayojanā veditabbā tattha ti vuṭṭhidhāraṃ sammadeva pavattente anvaḍḍhamāsaṃ anudasāhaṃ anupañcāhaṃ deve vassanteti attho ti jhānādiguṇayuttesu ti iṭṭhādīsu  tādilakkhaṇappattesu nti liṅgavipallāsena vuttaṃ upakāroti attho kīdiso upakāroti āha nti

 viceyya dānaṃ dātabbaṃ yattha dinnaṃ mahapphalaṃ
viceyya dānaṃ datvāna saggaṃ gacchanti dāyakā

 viceyya  dānaṃ sugatappasaṭṭhaṃ ye dakkhiṇeyyā idha jīvaloke
etesu dinnāni mahapphalāni bījāni vuttāni yathā sukhetteti 
ayaṃ saṅgītikārehi ṭhapitā gāthā
 tattha ti vicinitvā puññakkhettaṃ paññāya upaparikkhitvā sesaṃ sabbattha uttānamevāti
tayidaṃ aṅkurapetavatthu satthārā tāvatiṃsabhavane dasasahassacakkavāḷadevatānaṃ purato dakkhiṇeyyasampattivibhāvanatthaṃ mahādānaṃ tayā dinnantiādinā attanā samuṭṭhāpitaṃ tattha tayo māse abhidhammaṃ desetvā mahāpavāraṇāya devagaṇaparivuto devadevo devalokato saṅkassanagaraṃ otaritvā anukkamena sāvatthiṃ patvā jetavane viharanto catuparisamajjhe dakkhiṇeyyasampattivibhāvanatthameva yassa atthāya gacchāmātiādinā vitthārato desetvā catusaccakathāya desanāya kūṭaṃ gaṇhi desanāvasāne tesaṃ anekakoṭipāṇasahassānaṃ dhammābhisamayo ahosīti


nti idaṃ uttaramātupetivatthu tatrāyaṃ atthavibhāvanā  satthari parinibbute paṭhamamahāsaṅgītiyā pavattitāya āyasmā mahākaccāyano dvādasahi  bhikkhūhi saddhiṃ kosambiyā avidūre aññatarasmiṃ araññāyatane vihāsi tena ca samayena rañño udenassa aññataro amacco kālamakāsi tena ca pubbe nagare kammantā adhiṭṭhitā ahesuṃ atha rājā tassa puttaṃ uttaraṃ nāma māṇavaṃ pakkosāpetvā tvañca pitarā adhiṭṭhite kammante samanusāsāti tena ṭhitaṭṭhāne ṭhapesi
so ca sādhūti sampaṭicchitvā ekadivasaṃ nagarapaṭisaṅkharaṇiyānaṃ dārūnaṃ atthāya vaḍḍhakiyo gahetvā araññaṃ gato tattha āyasmato mahākaccāyanattherassa vasanaṭṭhānaṃ upagantvā theraṃ tattha paṃsukūlacīvaradharaṃ vivittaṃ nisinnaṃ disvā iriyāpatheyeva pasīditvā katapaṭisanthāro vanditvā  ekamantaṃ nisīdi thero tassa dhammaṃ kathesi so dhammaṃ  sutvā ratanattaye sañjātappasādo saraṇesu patiṭṭhāya theraṃ nimantesi  adhivāsetha me bhante svātanāya bhattaṃ saddhiṃ bhikkhūhi anukampaṃ upādāyāti adhivāsesi thero tuṇhībhāvena so tato nikkhamitvā nagaraṃ gantvā aññesaṃ upāsakānaṃ ācikkhi  thero mayā svātanāya nimantito tumhehipi mama dānaggaṃ āgantabbanti
so dutiyadivase kālasseva paṇītaṃ khādanīyaṃ bhojanīyaṃ paṭiyādāpetvā kālaṃ ārocāpetvā saddhiṃ bhikkhūhi āgacchantassa therassa paccuggamanaṃ katvā vanditvā purakkhatvā gehaṃ pavesesi atha mahārahakappiyapaccattharaṇaatthatesu āsanesu there ca bhikkhūsu ca nisinnesu gandhapupphadhūpehi pūjaṃ katvā paṇītena annapānena te santappetvā sañjātappasādo katañjalī anumodanaṃ suṇitvā katabhattānumodane there gacchante pattaṃ gahetvā anugacchanto nagarato nikkhamitvā paṭinivattanto bhante tumhehi niccaṃ mama gehaṃ pavisitabbanti yācitvā therassa adhivāsanaṃ ñatvā nivatti evaṃ so theraṃ upaṭṭhahanto tassa ovāde patiṭṭhāya  sotāpattiphalaṃ pāpuṇi vihārañca kāresi sabbe ca attano ñātake sāsane abhippasanne akāsi
mātā panassa maccheramalapariyuṭṭhitacittā hutvā evaṃ paribhāsi  yaṃ tvaṃ mama anicchantiyā eva samaṇānaṃ annapānaṃ desi taṃ te paraloke lohitaṃ sampajjatūti ekaṃ pana morapiñchakalāpaṃ vihāramahadivase diyyamānaṃ anujāni sā kālaṃ katvā petayoniyaṃ uppajji morapiñchakalāpadānānumodanena panassā kesā nīlā siniddhā vellitaggā sukhumā dīghā ca ahesuṃ sā yadā gaṅgānadiṃ pānīyaṃ pivissāmīti otarati tadā nadī lohitapūrā hoti sā pañcapaṇṇāsa vassāni khuppipāsābhibhūtā vicaritvā ekadivasaṃ kaṅkhārevatattheraṃ gaṅgāya tīre divāvihāraṃ nisinnaṃ disvā attānaṃ attano kesehi paṭicchādetvā upasaṅkamitvā pānīyaṃ yāci taṃ sandhāya vuttaṃ 

 divāvihāragataṃ bhikkhuṃ gaṅgātīre nisinnakaṃ
taṃ petī upasaṅkamma dubbaṇṇā bhīrudassanā

 kesā  cassā atidīghā yāvabhūmāvalambare
kesehi sā paṭicchannā samaṇaṃ etadabravīti 
imā dve gāthā saṅgītikārakehi idha ādito ṭhapitā
tattha ti bhayānakadassanā ruddadassanāti vā pāṭho bībhacchabhāriyadassanāti attho ti yāva bhūmi tāva olambanti pubbe bhikkhunti ca pacchā samaṇanti ca kaṅkhārevatattherameva sandhāya vuttaṃ
sā pana petī theraṃ upasaṅkamitvā pānīyaṃ yācantī 

 pañcapaṇṇāsa vassāni yato kālakatā ahaṃ
nābhijānāmi  bhuttaṃ vā pītaṃ vā pana pāniyaṃ
dehi tvaṃ pāniyaṃ bhante tasitā pāniyāya meti  imaṃ gāthamāha
 tattha ti evaṃ dīghamantare kāle bhojanaṃ bhuttaṃ vā pānīyaṃ pītaṃ vā nābhijānāmi na bhuttaṃ na pītanti attho ti pipāsitā ti pānīyatthāya āhiṇḍantiyā me pānīyaṃ dehi bhanteti yojanā
ito paraṃ 

 ayaṃ sītodikā gaṅgā himavantato sandati
piva etto gahetvāna kiṃ maṃ yācasi pāniyaṃ

 sacāhaṃ bhante gaṅgāya sayaṃ gaṇhāmi pāniyaṃ
lohitaṃ me parivattati tasmā yācāmi pāniyaṃ

 kiṃ nu kāyena vācāya manasā dukkaṭaṃ kataṃ
kissakammavipākena gaṅgā te hoti lohitaṃ

 putto  me uttaro nāma saddho āsi upāsako
so ca mayhaṃ akāmāya samaṇānaṃ pavecchati

 cīvaraṃ  piṇḍapātañca paccayaṃ sayanāsanaṃ
tamahaṃ paribhāsāmi maccherena upaddutā

 yaṃ tvaṃ mayhaṃ akāmāya samaṇānaṃ pavecchasi
cīvaraṃ piṇḍapātañca paccayaṃ sayanāsanaṃ

 etaṃ te paralokasmiṃ lohitaṃ hotu uttara
tassakammavipākena gaṅgā me hoti lohitanti 
imā therassa ca petiyā ca vacanapaṭivacanagāthā
 tattha ti mahato himassa atthitāya himavāti laddhanāmato pabbatarājato ti pavattati ti ito mahāgaṅgāto nti kasmā maṃ yācasi pānīyaṃ gaṅgānadiṃ otaritvā yathāruci pivāti dasseti
ti udakaṃ sandamānaṃ mayhaṃ pāpakammaphalena lohitaṃ hutvā parivattati pariṇamati tāya gahitamattaṃ udakaṃ lohitaṃ jāyati
ti mama anicchantiyā ti deti nti gilānapaccayaṃ nti yaṃ etaṃ cīvarādikaṃ paccayajātaṃ samaṇānaṃ pavecchasi desi etaṃ te paralokasmiṃ lohitaṃ hotu uttarāti abhisapanavasena kataṃ pāpakammaṃ tassa vipākenāti yojanā
athāyasmā revato taṃ petiṃ uddissa bhikkhusaṅghassa pānīyaṃ adāsi piṇḍāya caritvā bhattaṃ gahetvā bhikkhūnamadāsi saṅkārakūṭādito paṃsukūlaṃ gahetvā dhovitvā bhisiñca cimilikañca katvā bhikkhūnaṃ adāsi tena cassā petiyā dibbasampattiyo ahesuṃ sā therassa  santikaṃ gantvā attanā laddhadibbasampattiṃ therassa dassesi thero taṃ pavattiṃ attano santikaṃ upagatānaṃ catunnaṃ parisānaṃ pakāsetvā dhammakathaṃ  kathesi tena mahājano sañjātasaṃvego vigatamalamacchero hutvā dānasīlādikusaladhammābhirato ahosīti idaṃ pana petavatthu dutiyasaṅgītiyaṃ saṅgahaṃ āruḷhanti daṭṭhabbaṃ


ti idaṃ suttapetavatthu tassa kā uppatti sāvatthiyā kira avidūre aññatarasmiṃ gāmake amhākaṃ satthari anuppanneyeva sattannaṃ vassasatānaṃ upari aññataro dārako ekaṃ paccekabuddhaṃ upaṭṭhahi tassa mātā tasmiṃ vayappatte tassatthāya samānakulato aññataraṃ kuladhītaraṃ ānesi vivāhadivaseyeva ca so kumāro sahāyehi saddhiṃ nhāyituṃ gato ahinā daṭṭho kālamakāsi yakkhagāhenātipi  vadanti so paccekabuddhassa upaṭṭhānena bahuṃ kusalakammaṃ katvā ṭhitopi tassā dārikāya paṭibaddhacittatāya vimānapeto hutvā nibbatti mahiddhiko pana ahosi mahānubhāvo
atha so taṃ dārikaṃ attano vimānaṃ netukāmo kena nu kho upāyena esā diṭṭhadhammavedanīyakammaṃ katvā mayā saddhiṃ idha abhirameyyāti tassā dibbabhogasampattiyā anubhavanahetuṃ vīmaṃsanto paccekabuddhaṃ cīvarakammaṃ karontaṃ disvā manussarūpena gantvā vanditvā kiṃ bhante suttakena attho atthīti āha cīvarakammaṃ karomi upāsakāti tena hi bhante asukasmiṃ ṭhāne suttabhikkhaṃ carathāti tassā dārikāya gehaṃ dassesi paccekabuddho tattha gantvā gharadvāre aṭṭhāsi atha sā paccekabuddhaṃ tattha ṭhitaṃ disvā pasannamānasā suttakena me ayyo atthikoti ñatvā ekaṃ suttaguḷaṃ adāsi atha so amanusso manussarūpena tassa dārikāya gharaṃ gantvā tassā mātaraṃ yācitvā tāya saddhiṃ katipāhaṃ vasitvā tassā mātuyā anuggahatthaṃ tasmiṃ gehe sabbabhājanāni hiraññasuvaṇṇassa pūretvā sabbattha upari nāmaṃ likhi idaṃ devadattiyaṃ dhanaṃ na kenaci gahetabbanti tañca dārikaṃ gahetvā attano  vimānaṃ agamāsi tassā mātā pahūtaṃ dhanaṃ labhitvā attano ñātakānaṃ kapaṇaddhikādinañca datvā attanā ca paribhuñjitvā kālaṃ karontī mama dhītā āgacchati ce idaṃ dhanaṃ dassethāti ñātakānaṃ kathetvā kālamakāsi
tato  sattannaṃ vassasatānaṃ accayena amhākaṃ bhagavati loke uppajjitvā pavattitavaradhammacakke anukkamena sāvatthiyaṃ viharante tassā itthiyā tena amanussena saddhiṃ vasantiyā ukkaṇṭhā uppajji sā taṃ sādhu ayyaputta maṃ sakaññeva gehaṃ paṭinehīti vadantī 

 ahaṃ pure pabbajitassa bhikkhuno
suttaṃ adāsiṃ upasaṅkamma yācitā
tassa vipāko  vipulaphalūpalabbhati
bahukā ca me uppajjare vatthakoṭiyo

 pupphābhikiṇṇaṃ ramitaṃ vimānaṃ anekacittaṃ naranārisevitaṃ
sāhaṃ bhuñjāmi ca pārupāmi ca pahūtavittā na ca tāva khīyati

 tasseva kammassa vipākamanvayā sukhañca sātañca idhūpalabbhati
sāhaṃ gantvā punadeva mānusaṃ kāhāmi puññāni nayayyaputta manti 
imā gāthā abhāsi
 tattha ti idaṃ paccekabuddhaṃ saddhāya vuttaṃ so hi kāmādimalānaṃ attano santānato anavasesato pabbājitattā pahīnattā paramatthato pabbajitoti bhinnakilesattā bhikkhūti ca vattabbataṃ arahati nti kappāsiyasuttaṃ ti mayhaṃ gehaṃ upasaṅkamitvā ti uddissa ariyā tiṭṭhanti esā ariyāna yācanāti (jā 1759) evaṃ vuttāya kāyaviññattipayogasaṅkhātāya bhikkhācariyāya  yācitā ti tassa suttadānassa ti vipulaphalo uḷāraudayo mahāudayo vipāko etarahi upalabbhati paccanubhavīyati ti anekā ti vatthānaṃ koṭiyo anekasatasahassapabhedāni vatthānīti attho
nti  nānāvidhacittakammaṃ anekehi vā muttāmaṇiādīhi ratanehi vicittarūpaṃ nti paricārakabhūtehi narehi nārīhi ca upasevitaṃ ti  sā ahaṃ taṃ vimānaṃ paribhuñjāmi ti anekāsu vatthakoṭīsu icchiticchitaṃ nivāsemi ceva paridahāmi ca ti pahūtavittūpakaraṇā mahaddhanā mahābhogā ti tañca vittaṃ na khīyati na parikkhayaṃ pariyādānaṃ gacchati
ti tasseva suttadānamayapuññakammassa anvayā paccayā hetubhāvena vipākabhūtaṃ  iṭṭhamadhurasaṅkhātaṃ  imasmiṃ vimāne nti puna eva manussalokaṃ upagantvā ti mayhaṃ sukhavisesanipphādakāni puññāni karissāmi yesaṃ vā mayā ayaṃ sampatti laddhāti adhippāyo nti ayyaputta maṃ manussalokaṃ naya nehīti attho
taṃ sutvā so amanusso tassā paṭibaddhacittatāya anukampāya gamanaṃ anicchanto 

 satta tuvaṃ vassasatā idhāgatā
jiṇṇā ca vuḍḍhā ca tahiṃ bhavissasi
sabbeva te kālakatā ca ñātakā
kiṃ tattha gantvāna ito karissasīti 
gāthamāha tattha ti vibhattilopena niddeso nissakke vā etaṃ paccattavacanaṃ ti vassasatato sattahi vassasatehi uddhaṃ tuvaṃ idhāgatā imaṃ vimānaṃ āgatā idhāgatāya tuyhaṃ satta vassasatāni  hontīti attho ti idha dibbehi utuāhārehi upathambhitattabhāvā kammānubhāvena ettakaṃ kālaṃ daharākāreneva ṭhitā ito pana gatā kammassa ca parikkhīṇattā manussānañca utuāhāravasena jarājiṇṇā vayovuḍḍhā ca tahiṃ manussaloke bhavissasi kinti ti dīghassa addhuno gatattā tava ñātayopi sabbe eva matā tasmā ito devalokato tattha manussalokaṃ gantvā kiṃ karissasi avasesampi āyuñca idheva khepehi idha vasāhīti adhippāyo
evaṃ tena vuttā sā tassa vacanaṃ asaddahantī punadeva 

 satteva  vassāni idhāgatāya me dibbañca sukhañca samappitāya
sāhaṃ gantvā punadeva mānusaṃ kāhāmi puññāni nayayyaputta manti 
gāthamāha tattha ti ayyaputta mayhaṃ idhāgatāya satteva vassāni maññe vītivattāni satta vassasatāni dibbasukhasamappitāya bahumpi kālaṃ gataṃ asallakkhentī evamāha
evaṃ pana tāya vutto so vimānapeto nānappakāraṃ taṃ anusāsitvā tvaṃ idāni sattāhato uttari tattha na jīvissasi mātuyā te nikkhittaṃ mayā dinnaṃ dhanaṃ atthi taṃ samaṇabrāhmaṇānaṃ datvā idheva uppattiṃ patthehīti vatvā taṃ bāhāyaṃ gahetvā gāmamajjhe ṭhapetvā idhāgate aññepi jane yathābalaṃ puññāni karothāti ovadeyyāsīti vatvā gato tena vuttaṃ 

 so  taṃ gahetvāna pasayha bāhāyaṃ paccānayitvāna theriṃ sudubbalaṃ
vajjesi aññampi janaṃ idhāgataṃ karotha puññāni sukhūpalabbhatīti
tattha ti so vimānapeto nti taṃ itthiṃ nti pasayha netā viya bāhāyaṃ taṃ gahetvā ti  tassā jātasaṃvuḍḍhagāmaṃ punadeva ānayitvā nti thāvariṃ jiṇṇaṃ vuḍḍhanti attho nti jarājiṇṇatāya eva suṭṭhu dubbalaṃ sā kira tato vimānato apagamanasamanantarameva jiṇṇā vuḍḍhā mahallikā addhagatā vayoanuppattā ahosi ti vadeyyāsi vattabbavacanākārañca dassetuṃ ntiādi vuttaṃ tassattho  bhadde tvampi puññaṃ kareyyāsi aññampi janaṃ idha tava dassanatthāya āgataṃ bhadramukhā ādittaṃ sīsaṃ vā celaṃ vā ajjhupekkhitvāpi dānasīlādīni puññāni karothāti kate ca puññe ekaṃseneva tassa phalabhūtaṃ sukhaṃ upalabbhati na ettha saṃsayo kātabboti vadeyyāsi ovadeyyāsīti
evañca vatvā tasmiṃ gate sā itthī attano ñātakānaṃ vasanaṭṭhānaṃ gantvā tesaṃ attānaṃ jānāpetvā tehi niyyāditadhanaṃ gahetvā samaṇabrāhmaṇānaṃ dānaṃ dentī attano santikaṃ āgatāgatānaṃ 

 diṭṭhā  mayā akatena sādhunā petā vihaññanti tatheva manussā
kammañca  katvā sukhavedanīyaṃ devā manussā ca sukhe ṭhitā pajāti 
gāthāya ovādamadāsi
tattha ti anibbattitena attanā anupacitena ti kusalakammena itthambhūtalakkhaṇe karaṇavacanaṃ ti vighātaṃ āpajjanti nti sukhavipākaṃ puññakammaṃ ti sukhe patiṭṭhitā sukhedhitāti vā pāṭho sukhena abhivuḍḍhā phītāti attho ayañhettha adhippāyo  yathā petā tatheva manussā akatena kusalena katena ca akusalena vihaññamānā khuppipāsādinā vighātaṃ āpajjantā mahādukkhaṃ anubhavantā diṭṭhā mayā sukhavedanīyaṃ pana kammaṃ katvā tena katena kusalakammena akatena ca akusalakammena devamanussapariyāpannā pajā sukhe ṭhitā diṭṭhā mayā attapaccakkhametaṃ tasmā pāpaṃ dūratova parivajjentā puññakiriyāya yuttapayuttā hothāti
evaṃ pana ovādaṃ dentī samaṇabrāhmaṇādīnaṃ sattāhaṃ mahādānaṃ pavattetvā sattame divase kālaṃ katvā tāvatiṃsesu nibbatti bhikkhū taṃ pavattiṃ bhagavato ārocesuṃ bhagavā tamatthaṃ aṭṭhuppattiṃ katvā sampattaparisāya  dhammaṃ desesi visesato ca paccekabuddhesu pavattitadānassa mahapphalataṃ mahānisaṃsatañca pakāsesi taṃ sutvā mahājano vigatamalamacchero dānādipuññābhirato ahosīti


ti idaṃ satthari sāvatthiyaṃ viharante kaṇṇamuṇḍapetiṃ ārabbha vuttaṃ atīte kira  kassapabuddhakāle kimilanagare aññataro upāsako sotāpanno pañcahi upāsakasatehi saddhiṃ samānacchando hutvā ārāmaropanasetubandhanacaṅkamanakaraṇādīsu puññakammesu pasuto hutvā viharanto saṅghassa vihāraṃ kāretvā tehi saddhiṃ kālena kālaṃ vihāraṃ gacchati tesaṃ bhariyāyopi upāsikā hutvā aññamaññaṃ samaggā mālāgandhavilepanādihatthā kālena kālaṃ vihāraṃ gacchantiyo antarāmagge ārāmasabhādīsu vissamitvā gacchanti
athekadivasaṃ  katipayā dhuttā ekissā sabhāya sannisinnā tāsu tattha vissamitvā gatāsu tāsaṃ rūpasampattiṃ disvā paṭibaddhacittā hutvā tāsaṃ sīlācāraguṇasampannataṃ ñatvā kathaṃ samuṭṭhāpesuṃ ko etāsu ekissāpi sīlabhedaṃ kātuṃ samatthoti tattha aññataro ahaṃ samatthoti āha te tena sahassena abbhutaṃ karomāti abbhutaṃ akaṃsu so anekehi upāyehi vāyamamāno tāsu sabhaṃ āgatāsu sumuñcitaṃ sattatantiṃ madhurassaraṃ vīṇaṃ vādento madhureneva sarena kāmapaṭisaṃyuttagītāni gāyanto gītasaddena tāsu aññataraṃ itthiṃ sīlabhedaṃ pāpento aticāriniṃ katvā te dhutte sahassaṃ parājesi te sahassaparājitā tassā sāmikassa ārocesuṃ sāmiko taṃ pucchi  kiṃ tvaṃ evarūpā yathā te  purisā avocunti sā nāhaṃ īdisaṃ jānāmīti paṭikkhipitvā tasmiṃ asaddahante samīpe ṭhitaṃ sunakhaṃ dassetvā sapathaṃ akāsi sace mayā tādisaṃ pāpakammaṃ kataṃ ayaṃ chinnakaṇṇo kāḷasunakho tattha tattha bhave jātaṃ maṃ  khādatūti itarāpi pañcasatā itthiyo taṃ itthiṃ aticāriniṃ jānantī kiṃ ayaṃ tathārūpaṃ pāpaṃ akāsi udāhu nākāsīti coditā na mayaṃ evarūpaṃ jānāmāti musā vatvā sace mayaṃ jānāma bhave bhave etissāyeva dāsiyo bhaveyyāmāti sapathaṃ akaṃsu
atha sā aticārinī itthī teneva vippaṭisārena ḍayhamānahadayā sussitvā na cireneva kālaṃ katvā himavati pabbatarāje sattannaṃ mahāsarānaṃ aññatarassa kaṇṇamuṇḍadahassa tīre vimānapetī hutvā nibbatti vimānasāmantā cassā kammavipākānubhavanayoggā ekā pokkharaṇī nibbatti sesā ca pañcasatā itthiyo kālaṃ katvā sapathakammavasena tassāyeva dāsiyo hutvā nibbattiṃsu sā tattha pubbe katassa puññakammassa phalena divasabhāgaṃ dibbasampattiṃ anubhavitvā aḍḍharatte pāpakammabalasañcoditā sayanato uṭṭhahitvā pokkharaṇitīraṃ gacchati tattha gataṃ gajapotakappamāṇo eko kāḷasunakho bheravarūpo chinnakaṇṇo tikhiṇāyatakathinadāṭho suvipphulitakhadiraṅgārapuñjasadisanayano nirantarappavattavijjulatāsaṅghātasadisajivho kathinatikhiṇanakho kharāyatadubbaṇṇalomo tato āgantvā taṃ bhūmiyaṃ nipātetvā atisayajighacchābhibhūto viya pasayha khādanto aṭṭhisaṅkhalikamattaṃ katvā dantehi gahetvā pokkharaṇiyaṃ khipitvā antaradhāyati sā ca tattha pakkhittasamanantarameva pakatirūpadhārinī hutvā vimānaṃ abhiruyha sayane nipajjati itarā pana tassā dāsabyameva dukkhaṃ anubhavanti evaṃ tāsaṃ tattha vasantīnaṃ paññāsādhikāni pañca vassasatāni vītivattāni
atha  tāsaṃ purisehi vinā dibbasampattiṃ anubhavantīnaṃ ukkaṇṭhā ahesuṃ tattha ca kaṇṇamuṇḍadahato niggatā pabbatavivarena āgantvā gaṅgaṃ nadiṃ anupaviṭṭhā ekā nadī atthi tāsañca vasanaṭṭhānasamīpe  eko dibbaphalehi ambarukkhehi panasalabujādīhi ca upasobhito ārāmasadiso araññappadeso atthi tā evaṃ samacintesuṃ  handa mayaṃ imāni ambaphalāni imissā nadiyā pakkhipissāma appeva nāma imaṃ phalaṃ disvā phalalobhena  kocideva puriso idhāgaccheyya tena saddhiṃ ramissāmāti tā tathā akaṃsu tāhi pana pakkhittāni ambaphalāni kānici tāpasā gaṇhiṃsu kānici vanacarakā kānici kākā vilujjiṃsu kānici tīre laggiṃsu ekaṃ pana gaṅgāya sotaṃ patvā anukkamena bārāṇasiṃ sampāpuṇi
tena ca samayena bārāṇasirājā lohajālaparikkhitte gaṅgājale nhāyati atha taṃ phalaṃ nadisotena vuyhamānaṃ anukkamena āgantvā lohajāle laggi taṃ vaṇṇagandharasasampannaṃ mahantaṃ dibbaṃ ambaphalaṃ disvā rājapurisā rañño upanesuṃ rājā tassa ekadesaṃ gahetvā vīmaṃsanatthāya ekassa bandhanāgāre ṭhapitassa vajjhacorassa khādituṃ adāsi so taṃ khāditvā deva mayā evarūpaṃ na khāditapubbaṃ dibbamidaṃ maññe ambaphalanti āha rājā punapi tassa ekaṃ khaṇḍaṃ adāsi so taṃ khāditvā vigatavalitapalito ativiya manohararūpo yobbane ṭhito viya ahosi taṃ disvā rājā acchariyabbhutajāto taṃ ambaphalaṃ paribhuñjitvā sarīre visesaṃ labhitvā manusse pucchi  kattha evarūpāni dibbaambaphalāni saṃvijjantīti manussā evamāhaṃsu  himavante kira deva pabbatarājeti sakkā pana tāni ānetunti vanacarakā deva jānantīti
rājā vanacarake pakkosāpetvā tesaṃ tamatthaṃ ācikkhitvā tehi sammantetvā dinnassa ekassa vanacarakassa sahassaṃ datvā taṃ vissajjesi  gaccha  sīghaṃ taṃ me ambaphalaṃ ānehīti so taṃ kahāpaṇasahassaṃ puttadārassa datvā pātheyyaṃ gahetvā paṭigaṅgaṃ kaṇṇamuṇḍadahābhimukho gantvā manussapathaṃ atikkamitvā kaṇṇamuṇḍadahato oraṃ saṭṭhiyojanappamāṇe padese ekaṃ tāpasaṃ disvā tena ācikkhitamaggena gacchanto puna tiṃsayojanappamāṇe padese ekaṃ tāpasaṃ disvā tena ācikkhitamaggena gacchanto puna pannarasayojanappamāṇe ṭhāne aññaṃ tāpasaṃ disvā tassa attano āgamanakāraṇaṃ kathesi tāpaso taṃ anusāsi  ito paṭṭhāya imaṃ mahāgaṅgaṃ pahāya imaṃ khuddakanadiṃ nissāya paṭisotaṃ gacchanto yadā pabbatavivaraṃ passasi tadā rattiyaṃ ukkaṃ gahetvā paviseyyāsi ayañca  nadī rattiyaṃ nappavattati tena  te gamanayoggā hoti katipayayojanātikkamena te ambe passissasīti so tathā katvā udayante sūriye vividharatanaraṃsijālapajjotitabhūmibhāgaṃ phalabhārāvanatasākhāvitānatarugaṇopasobhitaṃ nānāvidhavihaṅgagaṇūpakūjitaṃ ativiya manoharaṃ ambavanaṃ sampāpuṇi
atha naṃ tā amanussitthiyo dūratova āgacchantaṃ disvā esa mama pariggaho esa mama pariggahoti upadhāviṃsu so pana tāhi saddhiṃ tattha dibbasampattiṃ anubhavituṃ yoggassa puññakammassa akatattā tā disvāva bhīto viravanto palāyitvā anukkamena bārāṇasiṃ patvā taṃ pavattiṃ rañño ārocesi rājā taṃ sutvā tā itthiyo daṭṭhuṃ ambaphalāni ca paribhuñjituṃ sañjātābhilāso rajjabhāraṃ amaccesu āropetvā migavāpadesena sannaddhadhanukalāpo khaggaṃ bandhitvā katipayamanussaparivāro teneva vanacarakena dassitamaggena gantvā katipayayojanantare ṭhāne manussepi ṭhapetvā vanacarakameva gahetvā anukkamena gantvā tampi tato nivattāpetvā udayante  divākare ambavanaṃ pāvisi atha naṃ tā itthiyo abhinavauppannamiva devaputtaṃ disvā paccuggantvā rājāti ñatvā sañjātasinehabahumānā sakkaccaṃ nhāpetvā dibbehi vatthālaṅkāramālāgandhavilepanehi sumaṇḍitapasādhitaṃ katvā vimānaṃ āropetvā nānaggarasaṃ dibbabhojanaṃ bhojetvā tassa icchānurūpaṃ payirupāsiṃsu
atha diyaḍḍhavassasate atikkante rājā aḍḍharattisamaye uṭṭhahitvā nisinno taṃ aticāriniṃ petiṃ pokkharaṇitīraṃ gacchantiṃ disvā kiṃ nu kho esā imāya velāya gacchatīti vīmaṃsitukāmo anubandhi atha naṃ tattha gataṃ sunakhena khajjamānaṃ disvā kiṃ nu kho idanti ajānanto tayo ca divase vīmaṃsitvā eso etissā paccāmitto bhavissatīti nisitena usunā vijjhitvā jīvitā voropetvā tañca itthiṃ pothetvā pokkharaṇiṃ otāretvā paṭiladdhapurimarūpaṃ disvā 

 soṇṇasopānaphalakā  soṇṇavālukasanthatā
tattha sogandhiyā vaggū sucigandhā manoramā

 nānārukkhehi sañchannā nānāgandhasameritā
nānāpadumasañchannā puṇḍarīkasamotatā

 surabhiṃ  sampavāyanti manuññā māluteritā
haṃsakoñcābhirudā ca cakkavakkābhikūjitā

 nānādijagaṇākiṇṇā nānāsaragaṇāyutā
nānāphaladharā rukkhā nānāpupphadharā vanā

 na  manussesu īdisaṃ nagaraṃ yādisaṃ idaṃ
pāsādā bahukā tuyhaṃ sovaṇṇarūpiyāmayā
daddallamānā ābhenti samantā caturo disā

 pañca dāsisatā tuyhaṃ yā temā paricārikā
tā kambukāyūradharā kañcanāveḷabhūsitā

 pallaṅkā bahukā tuyhaṃ sovaṇṇarūpiyāmayā
kadalimigasañchannā sajjā gonakasanthatā

 yattha tuvaṃ vāsūpagatā sabbakāmasamiddhinī
sampattāyaḍḍharattāya tato uṭṭhāya gacchasi

 uyyānabhūmiṃ gantvāna pokkharaññā samantato
tassā tīre tuvaṃ ṭhāsi harite saddale subhe

 tato te kaṇṇamuṇḍo sunakho aṅgamaṅgāni khādati
yadā ca khāyitā āsi aṭṭhisaṅkhalikā katā
ogāhasi pokkharaṇiṃ hoti kāyo yathā pure

 tato tvaṃ aṅgapaccaṅgī sucāru piyadassanā
vatthena pārupitvāna āyāsi mama santikaṃ

 kiṃ  nu kāyena vācāya manasā dukkaṭaṃ kataṃ
kissakammavipākena kaṇṇamuṇḍo sunakho tava
aṅgamaṅgāni khādatīti 
dvādasahi gāthāhi taṃ tassa pavattiṃ paṭipucchi
 tattha ti suvaṇṇamayasopānaphalakā ti samantato suvaṇṇamayāhi vālukāhi santhatā ti pokkharaṇiyaṃ ti sogandhikā ti sundarā rucirā ti manuññagandhā
ti nānāvidhasurabhigandhavasena gandhavāyunā samantato eritā ti  nānāvidharattapadumasañchāditasalilatalā ti setapadumehi ca samokiṇṇā
ti sammadeva sugandhaṃ vāyati pokkharaṇīti adhippāyo ti haṃsehi ca koñcehi ca abhināditā
ti nānādijagaṇākiṇṇā ti nānāvidhavihaṅgamābhirudasamūhayuttā ti nānāvidhaphaladhārino sabbakālaṃ vividhaphalabhāranamitasākhattā ti nānāvidhasurabhikusumadāyikāni vanānīti attho liṅgavipallāsena hi vanāti vuttaṃ
nti yādisaṃ tava idaṃ nagaraṃ īdisaṃ manussesu natthi manussaloke na upalabbhatīti attho ti rajatamayā ti ativiya virocamānā ti sobhayanti ti samantato catassopi disāyo
ti yā te imā ti veyyāvaccakāriniyo ti tā paricārikāyo ti saṅkhavalayakāyūravibhūsitā ti suvaṇṇavaṭaṃsakasamalaṅkatakesahatthā
ti  kadalimigacammapaccattharaṇatthatā ti sajjitā sayituṃ yuttarūpā ti dīghalomakena kojavena santhatā
ti yasmiṃ pallaṅke ti vāsaṃ upagatā sayitāti attho ti aḍḍharattiyā upagatāya ti pallaṅkato
ti pokkharaṇiyā ti  nīle ti taruṇatiṇasañchanne ti suddhe subheti vā tassā ālapanaṃ bhadde samantato harite saddale tassā pokkharaṇiyā tīre tvaṃ gantvāna ṭhāsi tiṭṭhasīti yojanā
ti khaṇḍitakaṇṇo chinnakaṇṇo ti khāditā ahosi ti aṭṭhisaṅkhalikamattā katā ti sunakhena khādanato pubbe viya
ti pokkharaṇiṃ ogāhanato pacchā ti paripuṇṇasabbaṅgapaccaṅgavatī ti suṭṭhu manoramā ti dassanīyā ti āgacchasi
evaṃ tena raññā pucchitā sā petī ādito paṭṭhāya attano pavattiṃ tassa kathentī 

 kimilāyaṃ gahapati saddho āsi upāsako
tassāhaṃ bhariyā āsiṃ dussīlā aticārinī

 so maṃ aticaramānāya sāmiko etadabravi
netaṃ taṃ channaṃ patirūpaṃ yaṃ tvaṃ aticarāsi maṃ

 sāhaṃ ghorañca sapathaṃ musāvādañca bhāsisaṃ
nāhaṃ taṃ aticarāmi kāyena uda cetasā

 sacāhaṃ  taṃ aticarāmi kāyena uda cetasā
kaṇṇamuṇḍoyaṃ sunakho aṅgamaṅgāni khādatu

 tassa kammassa vipākaṃ musāvādassa cūbhayaṃ
satteva vassasatāni anubhūtaṃ yato hi me
kaṇṇamuṇḍo ca sunakho aṅgamaṅgāni khādatīti  pañca gāthā āha
 tattha nti evaṃnāmake nagare ti bhariyā hi patiṃ atikkamma caraṇato aticārinīti vuccati aticaramānāya mayi so sāmiko maṃ etadabravīti yojanā ntiādi vuttākāradassanaṃ tattha nti na etaṃ yuttaṃ nti tasseva vevacanaṃ nti kiriyāparāmasanaṃ ti aticarasi ayameva vā pāṭho yaṃ maṃ tvaṃ aticarasi tattha yaṃ aticaraṇaṃ netaṃ channaṃ netaṃ patirūpanti attho
nti dāruṇaṃ nti sapanaṃ nti abhāsiṃ nti sace ahaṃ nti tvaṃ ti tassa pāpakammassa dussīlyakammassa ti nāhaṃ taṃ aticarāmīti vuttamusāvādassa ca nti ubhayassa vipākaṃ nti anubhūyamānaṃ mayāti attho ti yato pāpakammato
evañca pana vatvā tena attano kataṃ upakāraṃ kittentī 

 tvañca deva bahukāro atthāya me idhāgato
sumuttāhaṃ kaṇṇamuṇḍassa asokā akutobhayā

 tāhaṃ deva namassāmi yācāmi pañjalīkatā
bhuñja amānuse kāme rama deva mayā sahāti 
dve gāthā āha tattha ti rājānaṃ ālapati ti kaṇṇamuṇḍato nissakke hi idaṃ sāmivacanaṃ atha rājā tattha vāsena nibbinnamānaso gamanajjhāsayaṃ pakāsesi taṃ sutvā  petī rañño paṭibaddhacittā tatthevassa  vāsaṃ yācantī ti gāthamāha
puna  rājā ekaṃsena nagaraṃ gantukāmova hutvā attano ajjhāsayaṃ pavedento 

 bhuttā amānusā kāmā ramitomhi tayā saha
tāhaṃ subhage yācāmi khippaṃ paṭinayāhi manti 
osānagāthamāha tattha nti taṃ ahaṃ ti subhagayutte nti mayhaṃ nagarameva maṃ paṭinehi sesaṃ sabbattha pākaṭameva
atha sā vimānapetī rañño vacanaṃ sutvā viyogaṃ asahamānā sokāturatāya byākulahadayā vedhamānasarīrā nānāvidhehi upāyehi āyācitvāpi taṃ tattha vāsetuṃ asakkontī bahūhi mahārahehi ratanehi saddhiṃ rājānaṃ nagaraṃ netvā pāsādaṃ āropetvā kanditvā paridevitvā attano vasanaṭṭhānameva gatā rājā pana taṃ disvā sañjātasaṃvego dānādīni puññakammāni katvā saggaparāyaṇo ahosi atha amhākaṃ bhagavati loke uppajjitvā pavattitavaradhammacakke anukkamena sāvatthiyaṃ viharante ekadivasaṃ āyasmā mahāmoggallāno pabbatacārikaṃ caramāno taṃ itthiṃ saparivāraṃ disvā tāya katakammaṃ pucchi sā ādito paṭṭhāya sabbaṃ therassa kathesi thero tāsaṃ dhammaṃ desesi taṃ pavattiṃ thero bhagavato ārocesi bhagavā tamatthaṃ aṭṭhuppattiṃ katvā sampattaparisāya dhammaṃ desesi mahājano paṭiladdhasaṃvego pāpato oramitvā dānādīni puññakammāni katvā saggaparāyaṇo ahosīti


ti idaṃ ubbaripetavatthuṃ satthā jetavane viharanto aññataraṃ upāsikaṃ ārabbha kathesi  sāvatthiyaṃ kira aññatarāya upāsikāya sāmiko kālamakāsi sā pativiyogadukkhāturā socantī āḷāhanaṃ gantvā rodati bhagavā tassā sotāpattiphalassa upanissayasampattiṃ disvā karuṇāya sañcoditamānaso hutvā  tassā gehaṃ gantvā paññatte āsane  nisīdi upāsikā satthāraṃ upasaṅkamitvā vanditvā ekamantaṃ nisīdi atha naṃ satthā kiṃ upāsike socasīti vatvā āma bhagavā piyavippayogena socāmīti vutte tassā sokaṃ apanetukāmo atītaṃ āhari
atīte pañcālaraṭṭhe kapilanagare cūḷanībrahmadatto nāma rājā ahosi so agatigamanaṃ pahāya attano vijite pajāya hitakaraṇanirato dasa rājadhamme akopetvā rajjaṃ anusāsamāno kadāci attano rajje kiṃ vadantīti sotukāmo tunnavāyavesaṃ gahetvā eko adutiyo nagarato nikkhamitvā gāmato gāmaṃ janapadato janapadaṃ vicaritvā sabbarajjaṃ akaṇṭakaṃ anupapīḷaṃ manusse sammodamāne apārutaghare maññe viharante disvā somanassajāto nivattitvā nagarābhimukho āgacchanto aññatarasmiṃ gāme ekissā vidhavāya duggatitthiyā gehaṃ pāvisi sā taṃ disvā āha  ko nu tvaṃ ayyo kuto vā āgatosīti ahaṃ tunnavāyo bhadde bhatiyā tunnavāyakammaṃ karonto vicarāmi yadi tumhākaṃ tunnavāyakammaṃ atthi bhattañca vetanañca detha tumhākampi kammaṃ karomīti natthamhākaṃ kammaṃ bhattavetanaṃ vā aññesaṃ karohi ayyāti so tattha katipāhaṃ vasanto dhaññapuññalakkhaṇasampannaṃ tassā dhītaraṃ disvā mātaraṃ āha  ayaṃ dārikā kiṃ kenaci katapariggahā udāhu akatapariggahā sace pana kenaci akatapariggahā imaṃ mayhaṃ detha ahaṃ tumhākaṃ sukhena jīvanūpāyaṃ kātuṃ samatthoti sādhu ayyāti sā tassa taṃ adāsi
so tāya saddhiṃ katipāhaṃ vasitvā tassā kahāpaṇasahassaṃ datvā ahaṃ katipāheneva nivattissāmi bhadde  tvaṃ mā ukkaṇṭhasīti vatvā attano nagaraṃ gantvā nagarassa ca tassa gāmassa ca antare maggaṃ samaṃ kārāpetvā alaṅkārāpetvā mahatā rājānubhāvena tattha gantvā taṃ dārikaṃ kahāpaṇarāsimhi ṭhapetvā suvaṇṇarajatakalasehi nhāpetvā ubbarīti nāmaṃ kārāpetvā aggamahesiṭṭhāne ṭhapetvā tañca gāmaṃ tassā ñātīnaṃ datvā mahatā rājānubhāvena taṃ nagaraṃ ānetvā tāya saddhiṃ abhiramamāno yāvajīvaṃ rajjasukhaṃ anubhavitvā āyupariyosāne  kālamakāsi kālakate ca tasmiṃ kate ca sarīrakicce ubbarī pativiyogena sokasallasamappitahadayā āḷāhanaṃ gantvā bahū divase gandhapupphādīhi pūjetvā rañño guṇe kittetvā ummādappattā viya kandantī paridevantī āḷāhanaṃ padakkhiṇaṃ karoti
tena  ca samayena amhākaṃ bhagavā bodhisattabhūto isipabbajjaṃ pabbajitvā adhigatajjhānābhiñño himavantassa sāmantā aññatarasmiṃ araññāyatane viharanto sokasallasamappitaṃ ubbariṃ dibbena cakkhunā disvā ākāsena āgantvā dissamānarūpo ākāse ṭhatvā tattha ṭhite manusse pucchi  kassidaṃ āḷāhanaṃ kassatthāya cāyaṃ itthī brahmadatta brahmadattāti kandantī paridevatīti taṃ sutvā manussā brahmadatto nāma pañcālānaṃ rājā so āyupariyosāne kālamakāsi tassidaṃ āḷāhanaṃ tassa ayaṃ aggamahesī ubbarī nāma brahmadatta brahmadattāti tassa nāmaṃ gahetvā kandantī paridevatīti āhaṃsu tamatthaṃ dīpentā saṅgītikārā 

 ahu rājā brahmadatto pañcālānaṃ rathesabho
ahorattānamaccayā rājā kālamakrubbatha

 tassa āḷāhanaṃ gantvā bhariyā kandati ubbari
brahmadattaṃ apassantī brahmadattāti kandati

 isi  ca tattha āgacchi sampannacaraṇo muni
so ca tattha apucchittha ye tattha su samāgatā

 kassa idaṃ āḷāhanaṃ nānāgandhasameritaṃ
kassāyaṃ kandati bhariyā ito dūragataṃ patiṃ
brahmadattaṃ apassantī brahmadattāti kandati

 te ca tattha viyākaṃsu ye tattha su samāgatā
brahmadattassa bhaddante brahmadattassa mārisa

 tassa  idaṃ āḷāhanaṃ nānāgandhasameritaṃ
tassāyaṃ kandati bhariyā ito dūragataṃ patiṃ
brahmadattaṃ apassantī brahmadattāti kandatīti  cha gāthā ṭhapesuṃ
 tattha ti ahosi nti pañcālaraṭṭhavāsīnaṃ pañcālaraṭṭhasseva vā ekopi hi janapado janapadikānaṃ rājakumārānaṃ vasena ruḷhiyā pañcālānanti bahuvacanena niddisīyati ti rathesu usabhasadiso mahārathoti attho nti tassa rañño sarīrassa daḍḍhaṭṭhānaṃ
ti jhānādīnaṃ guṇānaṃ esanaṭṭhena isi ti tasmiṃ ubbariyā ṭhitaṭṭhāne susāneti attho ti agamāsi ti sīlasampadā indriyesu guttadvāratā bhojane mattaññutā jāgariyānuyogo saddhādayo satta saddhammā cattāri rūpāvacarajhānānīti imehi pannarasahi caraṇasaṅkhātehi guṇehi sampanno samannāgato caraṇasampannoti attho ti attahitañca parahitañca munāti jānātīti muni ti so tasmiṃ ṭhāne ṭhite jane paṭipucchi ti ye manussā tattha susāne samāgatā ti nipātamattaṃ ye tatthāsuṃ samāgatāti vā pāṭho nti ahesunti attho
nti  nānāvidhehi gandhehi samantato eritaṃ upavāsitaṃ ti manussalokato nti paralokaṃ gatattā vadati ti brahmadattāti evaṃ nāmasaṃkittanaṃ katvā paridevanavasena avhāyati
ti mārisa nirāmayakāyacitta mahāmuni brahmadattassa rañño idaṃ āḷāhanaṃ tasseva brahmadattassa rañño ayaṃ bhariyā bhaddaṃ te tassa ca brahmadattassa bhaddaṃ hotu tādisānaṃ mahesīnaṃ hitānucintanena paraloke ṭhitānampi hitasukhaṃ hotiyevāti adhippāyo
atha  so tāpaso tesaṃ vacanaṃ sutvā anukampaṃ upādāya ubbariyā santikaṃ gantvā tassā sokavinodanatthaṃ 

 chaḷāsītisahassāni brahmadattassanāmakā
imasmiṃ āḷāhane daḍḍhā tesaṃ kamanusocasīti 
gāthamāha  tattha ti chasahassādhikaasītisahassasaṅkhā ti brahmadattoti evaṃnāmakā ti tesaṃ chaḷāsītisahassasaṅkhātānaṃ brahmadattānaṃ katamaṃ brahmadattaṃ tvaṃ anusocasi katamaṃ paṭicca te soko uppannoti pucchi
evaṃ pana tena isinā pucchitā ubbarī attanā adhippetaṃ brahmadattaṃ ācikkhantī 

 yo rājā cūḷanīputto pañcālānaṃ rathesabho
taṃ bhante anusocāmi bhattāraṃ sabbakāmadanti 
gāthamāha tattha ti evaṃnāmassa rañño putto nti  mayhaṃ sabbassa icchiticchitassa dātāraṃ sabbesaṃ vā sattānaṃ icchitadāyakaṃ
evaṃ ubbariyā vutte puna tāpaso 

 sabbevāhesuṃ rājāno brahmadattassanāmakā
sabbeva cūḷanīputtā pañcālānaṃ rathesabhā

 sabbesaṃ anupubbena mahesittamakārayi
kasmā purimake hitvā pacchimaṃ anusocasīti  gāthādvayamāha
 tattha nti sabbeva te chaḷāsītisahassasaṅkhā rājāno brahmadattassa nāmakā cūḷanīputtā pañcālānaṃ rathesabhāva ahesuṃ ime rājabhāvādayo visesā tesu ekassāpi nāhesuṃ
ti tvañca tesaṃ sabbesampi anupubbena aggamahesibhāvaṃ akāsi anuppattāti attho ti guṇato ca sāmikabhāvato  ca avisiṭṭhesu ettakesu janesu purimake rājāno pahāya pacchimaṃ ekaṃmeva kasmā kena kāraṇena anusocasīti pucchi
taṃ  sutvā ubbarī saṃvegajātā puna tāpasaṃ 

 ātume itthibhūtāya dīgharattāya mārisa
yassā me itthibhūtāya saṃsāre bahubhāsasīti 
gāthamāha tattha ti attani ti itthibhāvaṃ upagatāya ti dīgharattaṃ ayañhettha adhippāyo  itthibhūtāya attani sabbakālaṃ itthīyeva hoti udāhu purisabhāvampi upagacchatīti ti yassā mayhaṃ itthibhūtāya evaṃ tāva bahusaṃsāre mahesibhāvaṃ mahāmuni tvaṃ bhāsasi kathesīti attho āhu me itthibhūtāyāti vā pāṭho tattha ti anussaraṇatthe nipāto ti sayaṃ anussaritaṃ aññātamidaṃ mayā itthibhūtāya itthibhāvaṃ upagatāya evaṃ mayhaṃ  ettakaṃ kālaṃ aparāparuppatti ahosi kasmā yasmā yassā me itthibhūtāya sabbesaṃ anupubbena mahesittamakārayi kiṃ tvaṃ mahāmuni saṃsāre bahuṃ bhāsasīti yojanā
taṃ sutvā tāpaso ayaṃ niyamo saṃsāre natthi itthī itthīyeva hoti puriso puriso evāti dassento 

 ahu itthī ahu puriso pasuyonimpi āgamā
evametaṃ atītānaṃ pariyanto na dissatīti 
gāthamāha tattha ti tvaṃ kadāci itthīpi ahosi kadāci purisopi ahosi na kevalaṃ itthipurisabhāvameva atha kho pasu yonimpi agamāsi kadāci pasubhāvampi agamāsi tiracchānayonimpi upagatā ahosi ti evaṃ yathāvuttaṃ etaṃ itthibhāvaṃ purisabhāvaṃ tiracchānādibhāvañca upagatānaṃ atītānaṃ attabhāvānaṃ pariyanto ñāṇacakkhunā mahatā ussāhena passantānampi na dissati na kevalaṃ taveva atha kho sabbesampi  saṃsāre paribbhamantānaṃ sattānaṃ attabhāvassa pariyanto na dissateva na paññāyateva tenāha bhagavā 
anamataggoyaṃ bhikkhave saṃsāro pubbā koṭi na paññāyati avijjānīvaraṇānaṃ  sattānaṃ taṇhāsaṃyojanānaṃ sandhāvataṃ saṃsaratanti (saṃ ni 2124)
evaṃ tena tāpasena saṃsārassa apariyantataṃ kammassakatañca vibhāventena desitaṃ dhammaṃ sutvā saṃsāre saṃviggahadayā dhamme ca pasannamānasā vigatasokasallā hutvā attano pasādaṃ sokavigamanañca pakāsentī 

 ādittaṃ vata maṃ santaṃ ghatasittaṃva pāvakaṃ
vārinā viya osiñcaṃ sabbaṃ nibbāpaye daraṃ

 abbahī  vata me sallaṃ sokaṃ hadayanissitaṃ
yo me sokaparetāya patisokaṃ apānudi

 sāhaṃ abbūḷhasallāsmi sītibhūtāsmi nibbutā
na socāmi na rodāmi tava sutvā mahāmunīti 
tisso gāthā abhāsi tāsaṃ attho heṭṭhā vuttoyeva
idāni saṃviggahadayāya ubbariyā paṭipattiṃ dassento satthā 

 tassa taṃ vacanaṃ sutvā samaṇassa subhāsitaṃ
pattacīvaramādāya pabbaji anagāriyaṃ

 sā ca pabbajitā santā agārasmā anagāriyaṃ
mettacittaṃ ābhāvesi brahmalokūpapattiyā

 gāmā gāmaṃ vicarantī nigame rājadhāniyo
uruveḷā nāma so gāmo yattha kālamakrubbatha

 mettacittaṃ  ābhāvetvā brahmalokūpapattiyā
itthicittaṃ virājetvā brahmalokūpagā ahūti  catasso gāthā abhāsi
 tattha ti tassa tāpasassa nti suṭṭhu bhāsitaṃ dhammanti attho ti pabbajjaṃ upagatā samānā pabbajitvā vā hutvā santakāyavācā nti mettāsahagataṃ cittaṃ cittasīsena mettajjhānaṃ vadati ti tañca sā mettacittaṃ bhāventī brahmalokūpapattiyā abhāvesi na vipassanāpādakādiatthaṃ anuppanne hi buddhe brahmavihārādike bhāventā tāpasaparibbājakā yāvadeva bhavasampattiatthameva bhāvesuṃ
nti gāmato aññaṃ gāmaṃ ti vaḍḍhetvā brūhetvā ti keci paṭhanti tesaṃ a-kāro nipātamattaṃ ti itthibhāve cittaṃ ajjhāsayaṃ abhiruciṃ virājetvā itthibhāve virattacittā hutvā ti paṭisandhiggahaṇavasena brahmalokaṃ upagamanakā ahosi sesaṃ heṭṭhā vuttanayattā uttānameva
satthā imaṃ dhammadesanaṃ āharitvā tassā upāsikāya sokaṃ vinodetvā upari catusaccadesanaṃ akāsi saccapariyosāne sā upāsikā sotāpattiphale patiṭṭhahi sampattaparisāya ca desanā sātthikā ahosīti


terasavatthupaṭimaṇḍitassa

