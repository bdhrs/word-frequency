



suṇātu  me bhante saṅgho mahatī ayaṃ parisā evarūpāya parisāya na sukarā sabbaso kathaṃ sāvetuṃ tasmā āyasmato ca javanattherassa pakhukkūnagaravāsino āyasmato ca vicittasārābhivaṃsassa tipiṭakadhara dhammabhaṇḍāgārikassa vinayapucchanabhārañca vinayavissajjana bhārañca āvahituṃ okāsaṃ dammi karotha tumhe āvuso chaṭṭhasaṃgītipubbaṅgamāni vinayapucchana vinayavissajjana kiccāni yathādhammaṃ yathāvinayaṃ

ṭhapitā

suṇātu me bhante saṅgho yadi saṅghassa pattakallaṃ ahaṃ āyasmantaṃ vicittasārābhivaṃsaṃ tipiṭakadhara dhammabhaṇḍāgārikaṃ vinayaṃ puccheyyaṃ

bhadantavicittasārābhivaṃsena

suṇātu me bhante saṅgho yadi saṅghassa pattakallaṃ ahaṃ āyasmatā javanattherena saṅghanāyaka mahātherassa paṭinidhibhūtena vinayaṃ puṭṭho vissajjeyyaṃ

 yaṃ  tena āvuso bhagavatā jānatā passatā arahatā sammāsambuddhena paṭhamaṃ pārājikaṃ kattha paññattaṃ
 vesāliyaṃ bhante paññattaṃ
 kaṃ āvuso ārabbha paññattaṃ
 sudinnaṃ bhante kalandaputtaṃ ārabbha paññattaṃ
 kismiṃ āvuso vatthusmiṃ paññattaṃ
 sudindo bhante kalandaputto purāṇadutiyikāya methunaṃ dhammaṃ paṭisevi tasmiṃ bhante vatthusmiṃ paññattaṃ
 atthi āvuso tattha paññatti anupaññatti anuppannapaññatti
 ekā bhante paññatti dve anupaññattiyo anuppannapaññatti tasmiṃ natthi
 sabbatthapaññattinukho  āvuso padesapaññattinukho
 sabbatthapaññatti bhante
 sādhāraṇapaññattinukho āvuso asādhāraṇapaññattinukho
 sādhāraṇapaññatti bhante
 ekatopaññattinukho āvuso ubhatopaññattinukho
 ubhatopaññatti bhante
 pañcannaṃ āvuso pātimokkhuddesānaṃ katthogadhaṃ kattha pariyāpannaṃ
 nidānogadhaṃ  bhante nidānapariyāpannaṃ
 katamena āvuso uddesena uddesaṃ āgacchati
 dutiyena bhante uddesena uddesaṃ āgacchati
 catunnaṃ āvuso vipattīnaṃ katamā vipatti
 sīlavipatti bhante
 kā āvuso vipatti
 asaṃvaro bhante vipatti
 kā āvuso sampatti
 saṃvaro bhante sammatti
 kā  āvuso paṭipatti
 na evarūpaṃ karissāmīti yāvajīvaṃ āpāṇakoṭikaṃ samādāya sikkhati sikkhāpadesu ayaṃ bhante paṭipatti
 kati āvuso atthavase paṭicca bhagavatā paṭhamaṃ pārājikaṃ paññattaṃ
 dasa bhante atthavase paṭicca bhagavatā paṭhamaṃ pārājikaṃ paññattaṃ 1 - saṅghasuṭṭhutāya 2 - saṅghaphāsutāya 3 - dummaṅkūnaṃ puggalānaṃ niggahāya 4 - pesalānaṃ bhikkhūnaṃ phāsuvihārāya 5 - diṭṭhadhammikānaṃ āsavānaṃ saṃvarāya 6 - samparāyikānaṃ āsavānaṃ paṭighātāya 7 - appasannānaṃ pasādāya 8 - pasannānaṃ bhiyyobhāvāya 9 - saddhammaṭṭhitiyā 10 - vinayānuggahāya
 ke  āvuso sikkhanti
 sekkhāca bhante puthujjanakalyāṇakāca sikkhanti
 ke āvuso sikkhitasikkhā
 arahanto bhante sikkhitasikkhā
 kattha āvuso ṭhitaṃ
 sikkhākāmesu bhante ṭhitaṃ
 ke āvuso dhārenti
 yesaṃ bhante vattati te dhārenti
 kassa  āvuso vacanaṃ
 bhagavato bhante vacanaṃ arahato sammāsambuddhassa
 kenāvuso ābhataṃ
 paramparāya bhante ābhataṃ

suṇātu me bhante saṅgho ahaṃ bhante āyasmantaṃ vicitthasārābhivaṃsaṃ tipiṭakadhara dhammabhaṇḍāgārikaṃ paṭhamassa pārājikassa nidānampi pucchiṃ puggalampi pucchiṃ vatthumpi pucchiṃ paññatti anupaññattiādīnipi pucchiṃ puṭṭho puṭṭhoca so āyasmāvicittasārābhivaṃso vissajjesi itihidaṃ bhante paṭhamaṃ pārājika sikkhāpadaṃ nimmalaṃ suparisuddhaṃ tasseva bhagavato vacanaṃ arahato sammāsambuddhassa tasmā yathāpure mahākassapādayo mahātheravarā porāṇasaṃgītikārā brahmacariya saṅkhātassa buddhasāsanassa ciraṭṭhitiyā bahujanahitāya bahujanasukhāya lokānukampāya atthāya hitāya sukhāya devamanussānaṃ dhammavinayaṃ saṅgāyiṃsuceva anusaṅgāyiṃsuca evameva mayampi dāni sabbeva chaṭṭhasaṃgītimahādhammasabhāpariyāpannā idaṃ paṭhama pārājika sikkhāpadaṃ ekatosajjhāyanavasena saṃgāyeyyāma



suṇātu  me bhante saṅgho mahatī ayaṃ parisā evarūpāya parisāya na sukarā sabbaso kathaṃ sāvetuṃ tasmā āyasmatoca sobhanassa sāsanari sārāmādhivāsino āyasmatoca vicittasārābhivaṃsassa tipiṭakadhara dhammabhaṇḍāgārikassa vinayapucchanabhārañca vinayavissajjanabhārañca āvahituṃ okāsaṃ dammi karotha tumhe āvuso chaṭṭhasaṃgītipubbaṅgamāni vinayapucchana vinayavissajjana kiccāni yathādhammaṃ yathāvinayaṃ


suṇātu me bhante saṅgho yadi saṅghassa pattakallaṃ ahaṃ āyasmantaṃ vicittasārābhivaṃsaṃ tipiṭakadhara dhammabhaṇḍāgārikaṃ vinayaṃ puccheyyaṃ

bhadantavicittasārābhivaṃsena

suṇātu  me bhante saṅgho yadisaṅghassa pattakallaṃ ahaṃ āyasmatā sobhanattherena saṅghanāyaka mahātherassa paṭinidhibhūtena vinayaṃ puṭṭho vissajjeyyaṃ

 yaṃ  tena āvuso bhagavatā jānatā passatā arahatā sammāsambuddhena dutiyaṃ pārājikaṃ kattha paññattaṃ
 rājagahe bhante paññattaṃ
 kaṃ āvuso ārabbha paññattaṃ
 dhaniyaṃ bhante kumbhakāraputtaṃ ārabbha paññattaṃ
 kismiṃ āvuso vatthusmiṃ paññattaṃ
 dhaniyo bhante kumbhakāraputto rañño dārūni adinnaṃ ādiyi tasmiṃ vatthusmiṃ paññattaṃ
 atthi  āvuso tattha paññatti anupaññatti anuppannapaññatti
 ekā bhante paññatti ekā anupaññatti anuppannapaññatti tasmiṃ natthi
 kā āvuso tattha mūlapaññatti
 yo pana bhikkhu adinnaṃ theyyasaṅkhātaṃ ādiyeyya yathārūpe adinnādāne rājāno coraṃ gahetvā haneyyuṃvā bandheyyuṃvā pabbājeyyuṃvā corosi bālosi muḷhosi thenosīti tathārūpaṃ bhikkhu adinnaṃ ādiyamāno ayampi pārājiko hoti asaṃvāsoti ayaṃ bhante tattha mūlapaññatti
 kā  āvuso tattha anupaññatti
 gāmāvā araññāvāti ayaṃ bhante tattha anupaññatti
 kā āvuso tattha paripuṇṇapaññatti
 yo pana bhikkhu gāmāvā araññāvā adinnaṃ theyyasaṅkhātaṃ ādiyeyya kathārūpe adinnādāne rājāno coraṃ gahetvā haneyyuṃvā bandheyyuṃvā pabbājeyyuṃvā corosi bālosi mūḷhosi thenosīti tathārūpaṃ bhikkhu adinnaṃ ādiyamāno ayampi pārājiko hoti asaṃvāsoti ayaṃ bhante tattha paripuṇṇapaññatti
 sabbatthapaññatti  nukho āvuso padesapaññattinukho
 sabbatthapaññatti bhante
 sādhāraṇapaññattinukho āvuso asādhāraṇapaññatti nukho
 sādhāraṇapaññatti bhante
 ekatopaññattinukho āvuso ubhatopaññattinukho
 ubhatopaññatti bhante
 tasmiṃ  āvuso dutiya pārājike adinnaṃ ādiyanto kati āpattiyo āpajjati vibhajitvā vissajjehi
 adinnaṃ bhante ādiyanto tisso āpattiyo āpajjati pañca māsakaṃvā atireka pañca māsakaṃvā agghanakaṃ adinnaṃ theyyasaṅkhātaṃ ādiyati āpatti pārājikassa ūnapañcamāsakaṃvā atirekamāsakaṃvā adinnaṃ theyyasaṅkhātaṃ ādiyati āpatti thullaccayassa māsakaṃvā ūnamāsakavā agghanakaṃ adinnaṃ theyyasaṅkhātaṃ ādiyati āpatti dukkaṭassa adinnaṃ bhante ādiyanto imā tisso āpattiyo āpajjati
 kesaṃ  āvuso anāpatti
 dasannaṃ bhante puggalānaṃ anāpatti sakasaññissa vissāsaggāhena gaṇhantassa tāvakālikaṃ gaṇhantassa petapariggahaṃ gaṇhantassa tiracchānagatapariggahaṃ gaṇhantassa paṃsukūlasaññissa ummattakassa khittacittassa vedanāṭṭassa ādikammikassāti
 pañcannaṃ āvuso pātimokkhuddesānaṃ katthogadhaṃ katthapariyāpannaṃ
 nidānogadhaṃ bhante nidānapariyāpannaṃ
 katamena  āvuso uddesena uddesaṃ āgacchati
 dutiyena bhante uddesena uddesaṃ āgacchati
 catunnaṃ āvuso vipattīnaṃ katamā vipatti
 sīlavipatti bhante
 sattannaṃ āvuso āpattikkhandhānaṃ katamo āpattikkhandho
 pārājikāpattikkhandho bhante
 channaṃ āvuso āpattisamuṭṭhānānaṃ katihi samuṭṭhānehi samuṭṭhāti
 tīhi bhante samuṭṭhānehi samuṭṭhāti siyā kāyatoca cittatoca samuṭṭhāti na vācāto siyā vācātoca
cittatoca  samuṭṭhāti na kāyato siyā kāyatoca vācātoca cittatoca samuṭṭhāti
 catunnaṃ āvuso adhikaraṇānaṃ katamaṃ adhikaraṇaṃ
 āpattādhikaraṇaṃ bhante
 sattannaṃ āvuso samathānaṃ katihi samathehi sammati
 dvihi bhante samathehi sammati sammukhāvinayenaca paṭiññāta karaṇenaca
 ko  āvuso tattha vinayo ko tattha abhivinayo
 paññatti bhante vinayo vibhatti abhivinayo
 kiṃāvuso tattha pātimokkhaṃ kiṃ tattha adhipātimokkhaṃ
 paññatti bhante pātimokkhaṃ vibhatti adhipātimokkhaṃ
 kā āvuso vipatti
 asaṃvaro bhante vipatti
 kā  āvuso sampatti
 saṃvaro bhante sampatti
 kā āvuso paṭipatti
 na evarūpaṃ karissāmīti yāvajīvaṃ āpāṇakoṭikaṃ samādāya sikkhati sikkhāpadesu ayaṃ bhante tattha paṭipatti
 kati āvuso atthavase paṭicca bhagavatā dutiyaṃ pārājikaṃ paññattaṃ
 dasa bhante atthavase paṭicca bhagavatā dutiyaṃ pārājikaṃ paññattaṃ saṅghasuṭṭhutāya saṅghaphāsutāya dummaṅkūnaṃ puggalānaṃ niggahāya pesalānaṃ bhikkhūnaṃ phāsuvihārāya diṭṭhadhammikānaṃ āsavānaṃ saṃvarāya samparāyikānaṃ āsavānaṃ paṭighātāya appasannānaṃ pasādāya pasannānaṃ bhiyyobhāvāya saddhammaṭṭhitiyā vinayānuggahāya
 ko  āvuso sikkhanti
 sekkhāca bhante puthujjanakalyāṇakāca sikkhanti
 ke āvuso sikkhitasikkhā
 arahanto bhante sikkhitasikkhā
 kattha  āvuso ṭhitaṃ
 sikkhākāmesu bhante ṭhitaṃ
 ke āvuso dhārenti
 yesaṃ bhante vattati te dhārenti
 kassa āvuso vacanaṃ
 bhagavatā bhante vacanaṃ arahato sammāsammuddhassa
 kenāvuso  ābhataṃ
 paramparāya bhante ābhataṃ
 atthi nu kho āvuso tattha upanetabbaṃ vā apanetabbaṃ vā akkharapadapaccābhaṭṭhaṃ vā viraddhapadabyañjanaṃ vā
 natthi bhante

suṇātu  me bhante saṅgho ahaṃ bhante āyasmantaṃ vicittasārābhivaṃsa tipiṭakadharadhammabhaṇḍāgārikaṃ dutiyassa pārājikassa nidānampi pucchiṃ puggalampi pucchiṃ vatthumpi pucchiṃ paññattimpi pucchiṃ anupaññattimpi pucchiṃ āpattimpi pucchiṃ anāpattimpi pucchiṃ aññānipi īdisāni pucchitabbaṭṭhānāni anekāni pucchiṃ puṭṭho puṭṭhoca so āyasmā vicittasārābhivaṃso vissajjesi iti hidaṃ bhante idaṃ dutiyaṃ pārājika sikkhāpadaṃ nimmalaṃ suparisuddhaṃ tasseva bhagavato vacanaṃ arahato sammāsambuddhassa tasmā yathā pure mahākassa pādayo mahātheravarā porāṇasaṃgītikārā brahmacariyasaṅkhātassa buddhasāsanassa ciraṭṭhitiyā bahujanahitāya bahujanasukhāya lokānukampāya atthāya hitāya sukhāya devamanussānaṃ dhammavinayaṃ saṅgāyiṃsuceva anusaṅgāyiṃsuca evameva mayampi dāni sabbeva chaṭṭhasaṃgītimahādhammasabhāpariyāpannā idaṃ dutiya pārājika sikkhāpadaṃ ekato gaṇasajjhāyaṃ katvā samaggā sammodamānā hutvā saṅgāyeyyāma

 yaṃ  tena āvuso bhagavatā  sammāsambuddhena tatiyaṃ pārājikaṃ kattha paññattaṃ
 vesāliyaṃ bhante paññattaṃ
 kaṃ āvuso ārabbha paññattaṃ
 sambahule bhante bhikkhū ārabbha paññattaṃ
 kismiṃ āvuso vatthusmiṃ paññattaṃ
 sambahulā bhante bhikkhu aññamaññaṃ jīvitā voropesuṃ tasmiṃ bhante vatthusmiṃ paññattaṃ
 atthi  nukho āvuso tattha paññatti anupaññatti anuppannapaññatti
 ekā bhante paññatti ekā anupaññatti anuppannapaññatti tasmiṃ natthi
 kā āvuso tattha mūlapaññatti
 yopana bhikkhu sañcicca manussaviggahaṃ jīvitā voropeyya satthahārakaṃvāssa pariyeseyya ayampi pārājiko hoti asaṃvāsoti ayaṃ bhante tattha mūlapaññatti
 kā āvuso tattha anupaññatti
 maraṇavaṇṇaṃ vā saṃvaṇṇeyya maraṇāya vā samādapeyya ambhopurisa kiṃ tuyhiminā pāpakena dujjīvitena matante jīvitā
seyyāti  iti cittamano cittasaṅkappo anekapariyāyena maraṇavaṇṇaṃ vā saṃvaṇṇeyya maraṇāya vā samādapeyyāti ayaṃ bhante tattha anupaññatti
 kā āvuso tattha paripuṇṇapaññatti
 yo pana bhikkhu sañcicca manussaviggahaṃ jīvitā voropeyya satthahārakaṃvāssa pariyeseyya maraṇavaṇṇaṃ vā saṃvaṇṇeyya maraṇāya vā samādapeyya ambho purisa kiṃ tuyhiminā pāpakena dujjīvitena matante jīvitā seyyoti iti cittamano cittasaṅkappo anekapariyāyena maraṇavaṇṇaṃvā saṃvaṇṇeyya maraṇāya vā samādapeyya ayampi pārājiko hoti asaṃvāsoti ayaṃ bhante tattha paripuṇṇapaññatti
 sabbatthapaññatti  nukho āvusopadesapaññatti nukho
 sabbatthapaññatti bhante
 sādhāraṇapaññattinukho āvuso asādhāraṇapaññatti nukho
 sādhāraṇapaññatti bhante
 ekatopaññatti  nukho āvuso ubhatopaññatti nukho
 ubhatopaññatti bhante
 tasmiṃ āvuso tatiya pārājike sañcicca manussaviggahaṃ jīvitā voropento kati āpattiyo āpajjati
 sañcissa bhante manussaviggahaṃ jīvitā voropento tisso āpattiyo āpajjati manussaṃ odissa papātaṃ khaṇati papatitvā marissatīti āpatti dukkaṭassa papatite dukkhā vedanā uppajjati āpatti thullaccayassa marati āpatti pārājikassa sañcicca bhante manussaviggahaṃ jīvitā voropento imā tisso āpattiyo āpajjati
 kesaṃ  āvuso anāpatti
 sattannaṃ bhante puggalānaṃ anāpatti asañcicca mārentassa ajānantassa na maraṇādhippāyassa ummattakassa khittacittassa vedanāṭṭassa ādikammikassa
 pañcannaṃ āvuso pātimokkhuddesānaṃ katthogadhaṃ kattha pariyāpannaṃ
 nidānogadhaṃ bhante nidānapariyāpannaṃ
 katamena  āvuso uddesena uddesaṃ āgacchati
 dutiyena bhante uddesena uddesaṃ āgacchati
 catunnaṃ āvuso vipattīnaṃ katamā vipatti
 sīlavipatti bhante
 sattannaṃ āvuso āpattikkhandhānaṃ katamo āpattikkhandho
 pārājikāpattikkhandho bhante
 channaṃ āvuso āpattisamuṭṭhānānaṃ katihi samuṭṭhānehi samuṭṭhāti
 channaṃ bhante āpattisamuṭṭhānānaṃ tīhi samuṭṭhānehi samuṭṭhāti siyā kāyatoca cittatoca samuṭṭhāti na vācato  siyā vācatoca cittatoca samuṭṭhāti na kāyato siyā kāyatoca vācatoca cittatoca samuṭṭhāti
 catunnaṃ āvuso adhikaraṇānaṃ katamaṃ adhikaraṇaṃ
 āpattādhikaraṇaṃ bhante
 sattannaṃ  āvuso samathānaṃ katihi samathehi sammati
 sattānaṃ bhante samathānaṃ dvīhi samathehi sammati sammukhā vinayenaca paṭiññātakaraṇenaca
 ko tattha āvuso vinayo ko tattha abhivinayo
 paññatti bhante vinayo vibhatti abhivinayo
 kiṃ āvuso tattha pātimokkhaṃ kiṃ adhipātimokkhaṃ
 paññatti bhante pātimokkhaṃ vibhatti adhipātimokkhaṃ
 kā  āvuso vipatti
 asaṃvaro bhante vipatti
 kā āvuso sampatti
 saṃvaro bhante sampatti
 kā āvuso tattha paṭipatti
 na evarūpaṃ karissāmīti yāvajīvaṃ āpāṇakoṭikaṃ samādāya sikkhati sikkhāpadesu ayaṃ bhante tattha paṭipatti
 kati  āvuso atthavase paṭicca bhagavatā tatiyaṃ pārājikaṃ paññattaṃ
 dasa bhante atthavase paṭicca bhagavatā tatiyaṃ pārājikaṃ paññattaṃ saṅghasuṭṭhutāya saṅghaphāsutāya  vinayānuggahāya
 ke  āvuso sikkhanti
 sekkhāca bhante puthujjanakalyāṇakāca sikkhanti
 ke āvuso sikkhitasikkhā
 arahanto bhante sikkhitasikkhā
 kattha āvuso ṭhitaṃ
 sikkhākāmesu bhante ṭhitaṃ
 ke āvuso dhārenti
 yesaṃ bhante vattati te dhārenti
 kassa  āvuso vacanaṃ
 bhagavato bhante vacanaṃ arahato sammāsambuddhassa
 kenāvuso ābhataṃ
 paramparāya bhante ābhataṃ
 atthinukho āvuso tattha kiñci upanetabbaṃ vā apanetabbaṃ vā akkharapadapaccābhaṭṭhaṃ vā viraddhapadabyañjanaṃ vā
 natthi bhante

suṇātu  me bhante saṅgho ahaṃ bhante āyasmantaṃ vicittasārābhivaṃsaṃ tipiṭakadhara dhammabhaṇḍāgārikaṃ tatiyassa pārājikassa nidānampi pucchiṃ puggalampi pucchiṃ vatthumpi pucchiṃ paññattimpi pucchiṃ anupaññattimpi pucchiṃ āpattimpi pucchiṃ anāpattimpi pucchiṃ aññānipi evarūpāni pucchitabbaṭṭhānāni anekāni pucchiṃ puṭṭho puṭṭhoca so āyasmā vicittasārābhivaṃso vissajjesi itihidaṃ bhante tatiyapārājikasikkhāpadaṃ nimmalaṃ suparisuddhaṃ tasseva bhagavato vacanaṃ arahato sammāsammuddhassa tasmā yathā pure mahākassapādayo mahātheravarā porāṇasaṃgītikārā brahmacariyasaṅkhātassa buddhasāsanassa ciraṭṭhitiyā bahujanahitāya bahujanasukhāya lokānukampāya atthāya hitāya sukhāya devamanussānaṃ dhammavinayaṃ saṅgāyiṃsuceva anusaṅgāyiṃsuca evameva mayampi dāni sabbeva chaṭṭhasaṃgītimahādhammasabhāpariyāpannā idaṃ tatiyapārājikasikkhāpadaṃ ekato gaṇasajjhāyaṃ katvā samaggā sammodamānā hutvā saṃgāyeyyāma

 yaṃ  tena āvuso bhagavatā jānatā passatā sammāsambuddhena catutthaṃ pārājikaṃ kattha paññattaṃ
 vesāliyaṃ bhante
 kaṃ āvuso ārabbha paññattaṃ
 vaggumudātīriye bhante bhikkhū ārabbha paññattaṃ
 kismiṃ āvuso vatthusmiṃ paññattaṃ
 vaggumudātīriyā bhante bhikkhū gihīnaṃ aññamaññassa uttarimanussadhammassa vaṇṇaṃ bhāsiṃsu tasmiṃ bhante vatthusmiṃ paññattaṃ
 atthi  āvuso tattha paññatti anupaññatti anuppannapaññatti
 ekā bhante paññatti ekā anupaññatti anuppannapaññatti tasmiṃ natthi
 katamā āvuso tattha mūlapaññatti
 yo pana bhikkhu anabhijānaṃ uttarimanussadhammaṃ uttarimanussadhammaṃ attupanāyikaṃ alamariyañāṇadassanaṃ samudācareyya itijānāmi itipassāmīti tato aparena samayena samanuggāhīya mānovā asamanuggāhīya mānovā āpanno visuddhāpekkho evaṃ vadeyya ajānamevaṃ āvuso avacaṃ jānāmi apassaṃ passāmi tucchaṃ musāvilapinti ayampi pārājiko hoti asaṃvāsoti ayaṃ bhante tattha mūlapaññatti
 katamā  āvuso tattha anupaññatti
 aññatra adhimānāti ayaṃ bhante tattha anupaññatti
honti ye te ānanda bhikkhū adiṭṭhe diṭṭhasaññino apatte pattasaññino anadhigate adhigatasaññino asacchikate sacchikatasaññano adhimānena aññaṃ byākaronti tañca kho etaṃ abbohārikaṃ
 katamā  āvuso tattha paripuṇṇapaññatti
 yopana bhikkhu anabhijānaṃ uttarimanussadhammaṃ attupanāyikaṃ alamariyañāṇadassanaṃ samudācareyya iti jānāmi iti passāmīti tato aparena samayena samanuggāhīyamānovā asamanuggāhīyamānovā āpanno visuddhāpekkho evaṃ vadeyya ajānamevaṃ āvuso avacaṃjānāmi apassaṃ passāmi tucchaṃ musā vilapinti aññatra adhimānā ayampi pārājiko hoti asaṃvāsoti ayaṃ bhante tattha paripuṇṇa paññatti
 sabbatthapaññatti  nukho āvuso padesapaññatti nukho
 sabbatthapaññatti bhante
 sādhāraṇapaññatti nukho āvuso asādhāraṇapaññattinukho
 sādhāraṇapaññatti bhante
 ekatopaññatti nukho āvuso ubhato paññatti nukho
 ubhatopaññatti bhante
 tasmiṃ  āvuso catuttha pārājike asantaṃ abhūtaṃ uttarimanussadhammaṃ ullapanto kati āpattiyo āpajjati vibhajitvā vissajjehi
 tasmiṃ bhante catutthapārājike asantaṃ abhūtaṃ uttarimanussadhammaṃ ullapanto tisso āpattiyo āpajjati asantaṃ abhūtaṃ uttarimanussadhammaṃ ullapati āpattipārājikassa yo te vihāre vasati so bhikkhu arahāti bhaṇati paṭivijānantassa āpatti thullaccayassa appaṭivijānantassa āpatti dukkaṭassa uttarimanussadhammaṃ bhante ullapanto imā tisso āpattiyo āpajjati
 kesaṃ  āvuso anāpatti
 channaṃ bhante puggalānaṃ anāpatti adhimānena bhaṇantassa anullapanādhippāyassa ummattakassa khittacittassa vedanāṭṭassa ādikammikassa
 pañcannaṃ  āvuso pātimokkhuddesānaṃ katthogadhaṃ kattha pariyāpannaṃ
 nidānogadhaṃ bhante nidānapariyāpannaṃ
 katamena āvuso uddesena uddesaṃ āgacchati
 dutiyena bhante uddesena uddesaṃ āgacchati
 catunnaṃ āvuso vipattīnaṃ katamā vipatti
 sīlavipatti bhante
 sattannaṃ  āvuso āpattikkhandhānaṃ katamo āpattikkhandho
 pārājikāpattikkhandho bhante
 channaṃ āvuso āpattisamuṭṭhānānaṃ katihi samuṭṭhānehi samuṭṭhāti
 channaṃ bhante āpattisamuṭṭhānānaṃ tīhi samuṭṭhānehi samuṭṭhāti siyā kāyatoca cittatoca samuṭṭhāti na vācato siyā vācatoca cittatoca samuṭṭhāti na kāyato siyā kāyatoca vācatoca cittatoca samuṭṭhāti
 catunnaṃ  āvuso adhikaraṇānaṃ katamaṃ adhikaraṇaṃ
 āpattādhikaraṇaṃ bhante
 sattannaṃ āvuso samathānaṃ katihi samathehi sammati
 sattannaṃ bhante samathānaṃ dvīhi samathehi sammati sammukhāvinayenaca paṭiññātakaraṇenaca
 ko tattha āvuso vinayo ko tattha abhivinayo
 paññatti bhante vinayo vibhatti abhivinayo
 kiṃ  āvuso tattha pātimokkhaṃ kiṃ adhipātimokkhaṃ
 paññatti bhante pātimokkhaṃ vibhatti adhipātimokkhaṃ
 kā āvuso vipatti
 asaṃvaro bhante vipatti
 kā āvuso sampatti
 saṃvaro bhante sampatti
 kā  āvuso tattha paṭipatti
 na evarūpaṃ karissāmīti yāvajīvaṃ āpāṇakoṭikaṃ samādāya sikkhati sikkhāpadesu ayaṃ bhante tattha paṭipatti
 kati āvuso atthavase paṭicca bhagavatā catutthaṃ pārājikaṃ paññattaṃ
 dasa bhante atthavase paṭicca bhagavatā catutthaṃ pārājikaṃ paññattaṃ saṅghasuṭṭhutāya saṅghaphāsutāya vinayānuggahāya
 ke  āvuso sikkhanti
 sekkhāca bhante puthujjanakalyāṇakāca sikkhanti
 ke āvuso sikkhitasikkhā
 arahanto bhante sikkhitasikkhā
 kattha āvuso ṭhitaṃ
 sikkhākāmesu bhante ṭhitaṃ
 ke āvuso dhārenti
 yesaṃ bhante vattati te dhārenti
 kassa  āvuso vacanaṃ
 bhagavato bhante vacanaṃ arahato sammāsambuddhassa
 kenāvuso ābhataṃ
 paramparāya bhante ābhataṃ
 atthi nukho āvuso tattha kiñci upanetabbaṃ vā apanetabbaṃ vā akkharapadapaccābhaṭṭhaṃ vā viraddhapadabyañjanaṃ vā
 natthi bhante
