



1 avijjāvaggo

 mahāvaggassa  paṭhame ti sahajātavasena ca upanissayavasena cāti dvīhākārehi pubbaṅgamā ti samāpajjanāya sabhāvapaṭilābhāya uppattiyāti attho nti sā panesā yadetaṃ alajjanākārasaṇṭhikaṃ ahirikaṃ abhāyanākārasaṇṭhitañca anottappaṃ etaṃ anudeva saheva ekatova na vinā tena uppajjatīti attho ti avijjāya upagatassa samannāgatassa ti ayāthāvadiṭṭhi aniyyānikadiṭṭhi ti hoti uppajjati dīsupi ayāthāvaaniyyānikavaseneva  micchābhāvo veditabbo iti imāni aṭṭhapi akusaladhammasamāpattiyā micchattaaṅgāni nāma honti tāni pana na ekakkhaṇe sabbāni labbhanti nānakkhaṇe labbhanti
kathaṃ yadā hi diṭṭhisampayuttacittaṃ kāyaviññattiṃ samuṭṭhāpentaṃ uppajjati tadā micchādiṭṭhi micchāsaṅkappo micchāvāyāmo micchāsati micchāsamādhi  micchākammantoti cha aṅgāni honti yadā diṭṭhivippayuttaṃ tadā micchādiṭṭhivajjāni pañca yadā tāneva dve vacīviññattiṃ samuṭṭhāpenti tadā micchākammantaṭṭhāne micchāvācāya saddhiṃ tāneva cha vā pañca vā ayaṃ ājīvo nāma kuppamāno kāyavacīdvāresuyeva aññatarasmiṃ kuppati na manodvāre tasmā yadā ājīvasīsena tāneva cittāni kāyavacīviññattiyo samuṭṭhāpenti tadā kāyakammaṃ micchājīvo nāma hoti tathā vacīkammanti micchājīvassa vasena tāneva cha vā pañca vā yadā pana viññattiṃ asamuṭṭhāpetvā tāni cittāni uppajjanti  tadā micchādiṭṭhimicchāsaṅkappamicchāvāyāmamicchāsatimicchāsamādhivasena pañca vā micchāsaṅkappādivasena cattāri vā hontīti evaṃ na ekakkhaṇe sabbāni labbhanti nānakkhaṇe labbhantīti
sukkapakkhe ti kammassakatañāṇaṃ ihāpi sahajātavasena ca upanissayavasena cāti dvīhākārehi pubbaṅgamatā veditabbā nti hirī ca ottappañca tattha lajjanākārasaṇṭhitā hirī bhāyanākārasaṇṭhitaṃ ottappaṃ ayamettha saṅkhepo vitthāro pana visuddhimagge vuttova ti vijjāya upagatassa samannāgatassa ti viduno paṇḍitassa ti yāthāvadiṭṭhi niyyānikadiṭṭhi dīsupi eseva nayo iti kusaladhammasamāpattiyā imāni aṭṭhaṅgāni honti tāni lokiyamaggakkhaṇe na ekato sabbāni labbhanti lokuttaramaggakkhaṇe pana labbhanti tāni ca kho paṭhamajjhānikamagge dutiyajjhānikādīsu pana sammāsaṅkappavajjāni satteva honti
tattha yo evaṃ vadeyya yasmā majjhimanikāyamhi mahāsaḷāyatanikasutte (ma ni 3431) yā tathābhūtassa diṭṭhi sāssa hoti sammādiṭṭhi yo tathābhūtassa saṅkappo svāssa hoti sammāsaṅkappo yo tathābhūtassa vāyāmo svāssa hoti sammāvāyāmo yā tathābhūtassa sati svāssa hoti  sammāsati yo tathābhūtassa samādhi svāssa hoti sammāsamādhi pubbeva kho panassa kāyakammaṃ vacīkammaṃ ājīvo ca suparisuddhoti vuttaṃ tasmā pañcaṅgikopi lokuttaramaggo hotīti so vattabbo  tasmiṃyeva sutte evamassāyaṃ ariyo aṭṭhaṅgiko maggo bhāvanāpāripūriṃ gacchatīti idaṃ kasmā na passasi  yaṃ panetaṃ pubbeva kho panassāti vuttaṃ taṃ pabbajitadivasato paṭṭhāya parisuddhabhāvadassanatthaṃ pabbajitadivasato paṭṭhāya hi parisuddhāni kāyakammādīni lokuttaramaggakkhaṇe atiparisuddhāni hontīti ayamattho dīpito
yampi abhidhamme vuttaṃ tasmiṃ kho pana samaye pañcaṅgiko maggo hotīti (vibha 212) taṃ ekaṃ kiccantaraṃ dassetuṃ vuttaṃ yasmiñhi kāle micchākammantaṃ pahāya sammākammantaṃ pūreti tasmiṃ kāle micchāvācā vā micchājīvo vā na hoti diṭṭhi saṅkappo vāyāmo  sati samādhīti imesuyeva pañcasu kārakaṅgesu sammākammanto pūrati virativasena hi sammākammanto pūrati nāma sammāvācāsammāājīvesupi eseva nayo iti imaṃ kiccantaraṃ dassetuṃ evaṃ vuttaṃ lokiyamaggakkhaṇe ca pañceva honti virati pana aniyatā tasmā chaaṅgikoti avatvā pañcaṅgikotveva vuttaṃ yā ca bhikkhave ariyacittassa anāsavacittassa ariyamaggasamaṅgino ariyamaggaṃ bhāvayato tīhi kāyaduccaritehi ārati virati paṭivirati veramaṇī akiriyā akaraṇaṃ ayaṃ bhikkhave sammākammanto ariyo anāsavo lokuttaramaggoti (ma ni 3139) evaṃ pana mahācattālīsakasuttādīsu anekesu suttesu sammākammantādīnañca lokuttaramaggassa aṅgabhāvasiddhito aṭṭhaṅgikova lokuttaramaggo hotīti veditabboti imasmiṃ sutte ayaṃ aṭṭhaṅgiko maggo lokiyalokuttaramissakova kathito dutiyaṃ kosalasaṃyutte vuttameva

 tatiye ti ānandatthero sāvakapāramīñāṇassa matthakaṃ appattatāya sakalampi maggabrahmacariyaṃ kalyāṇamittasannissayena labbhatīti na aññāsi dhammasenāpati pana sāvakapāramīñāṇassa matthake ṭhitattā aññāsi tasmā evamāha tenevassa bhagavā ti sādhukāramadāsi

 catutthe ti sakalasetena catūhi vaḷavāhi yuttarathena so kira sabbo sacakkapañjarakubbaro rajataparikkhitto hoti ratho ca nāmesa duvidho hoti  yodharatho alaṅkārarathoti tattha yodharatho caturassasaṇṭhāno hoti nātimahā dvinnaṃ tiṇṇaṃ vā janānaṃ  gahaṇasamattho alaṅkāraratho mahā hoti dīghato dīgho puthulato puthulo ca tattha chattaggāhako vālabījaniggāhako tālavaṇṭaggāhakoti evaṃ aṭṭha vā dasa vā sukheneva ṭhātuṃ vā nisīdituṃ vā nipajjituṃ vā sakkonti ayampi alaṅkārarathoyeva
ti tā vaḷavā pakatiyā setavaṇṇāva ti pasādhanaṃ tāsaṃ rajatamayaṃ ahosi ti rathopi vuttanayeneva rajataparikkhittattā tattha tattha dantakammakhacitattā ca setova ti yathā aññe rathā sīhacammaparivārāpi honti byagghacammaparivārāpi paṇḍukambalaparivārāpi honti na evaṃ esa esa pana ghanadukūlena parivārito ahosi ti rasmiyopi rajatapanāḷisuparikkhittā ti patodalaṭṭhipi rajataparikkhittā
nti rathamajjhe ussāpitachattampi setameva ahosi nti aṭṭhaṅgulavitthāro rajatamayo uṇhīsapaṭṭo seto ti vatthānipi setāni pheṇapuñjavaṇṇāni tesu nivāsanaṃ pañcasatagghanakaṃ uttarāsaṅgo sahassagghanako ti upāhanā nāma maggāruḷhassa vā honti aṭaviṃ vā pavisantassa ayaṃ pana rathaṃ abhiruḷho tenassa tadanucchaviko rajatapaṭisevito pādālaṅkāro nāma esa evaṃ vuttoti veditabbo ti phalikamayadaṇḍāya setacamaravālabījaniyā na kevalañca ettakamevassa setaṃ ahosi so pana brāhmaṇo setavilepanaṃ vilimpi setamālaṃ piḷandhi dasasu aṅgulīsu aṅgulimuddikā kaṇṇesu kuṇḍalānīti evamādi alaṅkāropissa rajatamayova ahosi  parivārabrāhmaṇāpissa dasasahassamattā tatheva setavatthavilepanamālālaṅkārā ahesuṃ
yaṃ panetaṃ nti vuttaṃ tatrāyaṃ niyyāyanavibhāvanā  so kira channaṃ channaṃ  māsānaṃ ekavāraṃ nagaraṃ padakkhiṇaṃ karoti  ito ettakehi divasehi nagaraṃ padakkhiṇaṃ karissatīti puretarameva ghosanā kayirati taṃ sutvā ye nagarato na pakkantā te na pakkamanti yepi pakkantā tepi puññavato sirisampattiṃ passissāmāti āgacchanti yaṃ divasaṃ brāhmaṇo nagaraṃ anuvicarati tadā  pātova nagaravīthiyo sammajjitvā vālikaṃ okiritvā lājapañcamehi pupphehi vippakiritvā puṇṇaghaṭe ṭhapetvā kadaliyo ca dhaje ca ussāpetvā sakalanagaraṃ dhūpitavāsitaṃ karonti
brāhmaṇo pātova sīsaṃ nhāyitvā purebhattaṃ bhuñjitvā vuttanayeneva setavatthādīhi attānaṃ alaṅkaritvā pāsādā oruyha rathaṃ abhiruhati atha naṃ te brāhmaṇā sabbasetavatthavilepanamālālaṅkārā setacchattāni gahetvā parivārenti tato mahājanassa sannipātatthaṃ paṭhamaṃyeva taruṇadārakānaṃ phalāphalāni vikiranti tadanantaraṃ māsakarūpādīni tadanantaraṃ kahāpaṇe vikiranti mahājano sannipatati ukkuṭṭhiyo ceva celukkhepā ca vattanti atha brāhmaṇo maṅgalikasovatthikādīsu maṅgalāni ceva suvatthiyo ca karontesu mahāsampattiyā nagaraṃ anuvicarati puññavantā manussā ekabhūmikādipāsāde āruyha sukapattasadisāni vātapānakavāṭāni vivaritvā olokenti brāhmaṇopi attano yasasirisampattiyā nagaraṃ ajjhottharanto viya dakkhiṇadvārābhimukho hoti taṃ sandhāyetaṃ vuttaṃ
ti mahājano taṃ rathaṃ disvā nti seṭṭhādhivacanametaṃ nti seṭṭhayānasadisaṃ vata bho yānanti ayamettha attho nti ānanda manussā nāma vaṇṇabhāṇakānaṃ dhanaṃ datvā attano dārikānaṃ vaṇṇagītaṃ gāyāpenti abhirūpo hoti dassanīyo mahaddhano mahābhogoti na ca tena vaṇṇabhaṇanamattena abhirūpā vā honti mahaddhanā vā evameva mahājano  brāhmaṇassa rathaṃ disvā  brahmaṃ vata bho yānanti kiñcāpi evaṃ vaṇṇaṃ bhaṇati na panetaṃ yānaṃ vaṇṇabhaṇanamatteneva brahmayānaṃ nāma hoti lāmakañhi etaṃ chavaṃ paramatthena pana imasseva kho etaṃ ānanda ariyassa aṭṭhaṅgikassa maggassa  adhivacanaṃ ayañhi sabbadosavigamena seṭṭho iminā ca ariyā nibbānaṃ yantīti  itipi dhammabhūtattā yānattā ca  itipi anuttarattā kilesasaṅgāmassa ca vijitattā  itipi vattuṃ vaṭṭati
idānissa  niddosabhāvañceva saṅgāmavijayabhāvañca dassento tiādimāha tattha rāgaṃ vinayamānā pariyosāpeti pariyosānaṃ gacchati nipphajjatīti rāgavinayapariyosānā esa nayo sabbattha
ti yassa ariyamaggayānassa saddhānusārivasena saddhā dhammānusārivasena paññāti ime dve dhammā sadā dhuraṃ yuttā tatramajjhattatāyuge yuttāti attho ti attanā saddhiṃ adhiviṭṭhena bahiddhāsamuṭṭhānena ottappena saddhiṃ ajjhattasamuṭṭhānā hirī yassa maggarathassa īsā nti vipassanācittañca maggacittañca yottaṃ yathā hi rathassa vākādimayaṃ yottaṃ goṇe ekābaddhe karoti ekasaṅgahite evaṃ maggarathassa lokiyavipassanācittaṃ atirekapaññāsa lokuttaravipassanācittaṃ atirekasaṭṭhi kusaladhamme ekābaddhe ekasaṅgahe karoti tena vuttaṃ mano yottanti ti maggasampayuttā sati ārakkhasārathi yathā hi rathassa ārakkho sārathi nāma yoggiyo dhuraṃ vāheti yojeti akkhaṃ abbhañjati rathaṃ peseti rathayuttake nibbisevane karoti evaṃ maggarathassa sati ayañhi ārakkhapaccupaṭṭhānā ceva kusalākusalānañca dhammānaṃ gatiyo samanvesatīti vuttā
ti ariyaaṭṭhaṅgikamaggaratho ti catupārisuddhisīlālaṅkāro ti vipassanāsampayuttānaṃ pañcannaṃ jhānaṅgānaṃ vasena jhānamayaakkho ti vīriyacakko kāyikacetasikasaṅkhātāni  dve vīriyāni assa cakkānīti attho ti  dhurassa samādhi unnatonatākārassa abhāvena dvinnampi yugapadesānaṃ samatāti attho ayañhi tatramajjhattupekkhā cittuppādassa līnuddhaccabhāvaṃ haritvā payogamajjhatte cittaṃ ṭhapeti tasmā imassa maggarathassa dhurasamādhīti vuttā nti bāhirakarathassa sīhacammādīni viya imassāpi ariyamaggarathassa alobhasaṅkhātā anicchā parivāraṇaṃ nāma
ti mettā ca mettāpubbabhāgo ca ti karuṇā ca karuṇāpubbabhāgo ca ti kāyavivekādi tividhaviveko nti yassa ariyamaggarathe ṭhitassa kulaputtassa etaṃ pañcavidhaṃ āvudhaṃ yathā hi rathe ṭhito pañcahi āvudhehi sapatte vijjhati evaṃ yogāvacaropi imasmiṃ lokiyalokuttaramaggarathe ṭhito mettāya dosaṃ vijjhati karuṇāya vihiṃsaṃ  kāyavivekena gaṇasaṅgaṇikaṃ cittavivekena kilesasaṅgaṇikaṃ upadhivivekena sabbākusalaṃ vijjhati tenassetaṃ pañcavidhaṃ āvudhanti vuttaṃ ti duruttānaṃ durāgatānaṃ vacanapathānaṃ adhivāsanakkhanti ti sannaddhacammo yathā hi rathe ṭhito rathiko paṭimukkacammo āgatāgate sare khamati na naṃ te vijjhanti evaṃ adhivāsanakkhantisamannāgato bhikkhu āgatāgate vacanapathe khamati na naṃ te vijjhanti tasmā titikkhā cammasannāhoti vutto ti catūhi yogehi khemāya nibbānāya vattati nibbānābhimukho gacchatiyeva na tiṭṭhati na bhijjatīti attho
nti etaṃ maggayānaṃ attano purisakāraṃ nissāya laddhattā attani sambhūtaṃ nāma hoti nti asadisaṃ seṭṭhayānaṃ ti yesaṃ etaṃ yānaṃ atthi te dhīrā paṇḍitapurisā lokamhā niyyanti gacchanti ti ekaṃsena nti rāgādayo sapatte jinantā jinantā

 pañcame ti evasaddo niyamattho tena aññaṃ maggaṃ paṭikkhipati imasmiṃ sutte vaṭṭadukkhañceva missakamaggo ca kathito chaṭṭhaṃ uttānameva

 sattame nti asaṅkhatāya amatāya nibbānadhātuyā etaṃ adhivacanaṃ ti apica tena rāgādivinayena āsavānaṃ khayotipi vuccati āsavakkhayo nāma arahattaṃ arahattassāpi etaṃ rāgavinayotiādi nāmamevāti dīpeti ti satthārā nibbānadhātūti vadantena amataṃ nibbānaṃ kathitaṃ maggo panassa na kathito taṃ kathāpessāmīti anusandhikusalatāya pucchanto etaṃ avoca

 aṭṭhame ti ekena pariyāyena aṭṭhaṅgikamaggaṃ vibhajitvā puna aparena pariyāyena vibhajitukāmo idaṃ desanaṃ ārabhi tattha nti savanasammasanapaṭivedhapaccavekkhaṇavasena catūhākārehi uppannaṃ ñāṇaṃ samudayepi eseva nayo sesesu pana dvīsu sammasanassa abhāvā tividhameva vaṭṭati evametaṃ dukkhe ñāṇantiādinā catusaccakammaṭṭhānaṃ dassitaṃ
tattha purimāni dve saccāni vaṭṭaṃ pacchimāni vivaṭṭaṃ tesu bhikkhuno vaṭṭe kammaṭṭhānābhiniveso hoti vivaṭṭe natthi abhiniveso purimāni hi dve saccāni pañcakkhandhā dukkhaṃ taṇhā samudayoti evaṃ saṅkhepena ca katame pañcakkhandhā rūpakkhandhotiādinā nayena vitthārena ca ācariyasantike uggaṇhitvā vācāya punappunaṃ parivattento yogāvacaro kammaṃ karoti itaresu pana dvīsu saccesu  nirodhasaccaṃ iṭṭhaṃ kantaṃ manāpaṃ maggasaccaṃ iṭṭhaṃ kantaṃ manāpanti evaṃ savaneneva kammaṃ karoti so evaṃ karonto cattāri saccāni ekapaṭivedhena paṭivijjhati ekābhisamayena abhisameti  dukkhaṃ pariññāpaṭivedhena paṭivijjhati samudayaṃ pahānapaṭivedhena nirodhaṃ sacchikiriyapaṭivedhena maggaṃ bhāvanāpaṭivedhena paṭivijjhati dukkhaṃ pariññābhisamayena maggaṃ bhāvanābhisamayena abhisameti
evamassa pubbabhāge dvīsu saccesu uggahaparipucchāsavanadhāraṇasammasanapaṭivedho hoti dvīsu savanapaṭivedhoyeva aparabhāge tīsu  kiccato paṭivedho hoti nirodhe ārammaṇapaṭivedho paccavekkhaṇā pana pattasaccassa hoti imassa bhikkhuno pubbe pariggahato  dukkhaṃ parijānāmi samudayaṃ pajahāmi nirodhaṃ sacchikaromi maggaṃ bhāvemīti ābhogasamannāhāramanasikārapaccavekkhaṇā natthi pariggahato paṭṭhāya hoti aparabhāge pana dukkhaṃ pariññātameva hoti maggo bhāvitova hoti
tattha dve saccāni duddasattā gambhīrāni dve gambhīrattā duddasāni dukkhasaccañhi uppattito pākaṭaṃ khāṇukaṇṭakapahārādīsu aho dukkhanti vattabbatampi āpajjati samudayampi  khāditukāmatābhuñjitukāmatādivasena uppattito pākaṭaṃ lakkhaṇapaṭivedhato pana ubhayampi gambhīraṃ iti tāni duddasattā gambhīrāni itaresaṃ dvinnaṃ dassanatthāya payogo bhavaggaggahaṇatthaṃ hatthapasāraṇaṃ viya avīciphusanatthaṃ pādapasāraṇaṃ viya satadhā bhinnassa vālassa koṭiyā koṭiṃ paṭipādanaṃ viya ca hoti iti tāni gambhīrattā duddasāni evaṃ duddasattā gambhīresu gambhīrattā ca duddasesu catūsu saccesu uggahādivasena idaṃ dukkhe ñāṇantiādi vuttaṃ paṭivedhakkhaṇe pana ekameva taṃ ñāṇaṃ hoti
dīsu kāmapaccanīkaṭṭhena kāmato nissaṭabhāvena vā kāmaṃ sammasantassa uppannoti vā kāmapadaghātaṃ kāmavūpasamaṃ karonto uppannoti vā  kāmavivittante uppannoti vā  sesapadadvayepi eseva nayo sabbepi ca te nekkhammasaṅkappādayo kāmabyāpādavihiṃsāviramaṇasaññānaṃ nānattā pubbabhāge nānā maggakkhaṇe pana imesu tīsu ṭhānesu uppannassa akusalasaṅkappassa padacchedato anuppattisādhanavasena maggaṅgaṃ pūrayamāno ekova kusalasaṅkappo uppajjati ayaṃ  nāma
ādayopi musāvādādīhi viramaṇasaññānaṃ nānattā pubbabhāge nānā maggakkhaṇe pana imesu catūsu ṭhānesu uppannāya  akusaladussīlyacetanāya padacchedato anuppattisādhanavasena maggaṅgaṃ pūrayamānā ekāva kusalaveramaṇī uppajjati ayaṃ  nāma
 ādayopi pāṇātipātādīhi viramaṇasaññānaṃ nānattā pubbabhāge nānā maggakkhaṇe pana imesu tīsu ṭhānesu uppannāya akusaladussīlyacetanāya akiriyato padacchedato anuppattisādhanavasena maggaṅgaṃ pūrayamānā ekāva kusalaveramaṇī uppajjati ayaṃ  nāma
nti khādanīyabhojanīyādīnaṃ atthāya pavattitaṃ kāyavacīduccaritaṃ ti vajjetvā ti buddhapasatthena ājīvena ti jīvitavuttiṃ pavatteti sammājīvopi kuhanādīhi viramaṇasaññānaṃ nānattā pubbabhāge nānā maggakkhaṇe pana imesuyeva sattasu ṭhānesu uppannāya micchājīvadussīlyacetanāya padacchedato anuppattisādhanavasena  maggaṅgaṃ pūrayamānā ekāva kusalaveramaṇī uppajjati ayaṃ  nāma
nti ekasmiṃ bhave tathārūpe vā ārammaṇe attano na uppannānaṃ parassa pana uppajjamāne disvā  aho vata me evarūpā pāpakā dhammā na uppajjeyyunti evaṃ anuppannānaṃ pāpakānaṃ akusalānaṃ dhammānaṃ anuppādāya nti tesaṃ akusalānaṃ anuppādakapaṭipattisādhakaṃ vīriyacchandaṃ janeti ti vāyāmaṃ karoti ti vīriyaṃ pavatteti ti vīriyena cittaṃ paggahitaṃ karoti ti kāmaṃ taco ca nhāru ca aṭṭhi ca avasissatūti (ma ni 2184) padhānaṃ pavatteti  nti samudācāravasena attano uppannapubbānaṃ idāni tādise na uppādessāmīti tesaṃ pahānāya chandaṃ janeti
nti apaṭiladdhānaṃ paṭhamajjhānādīnaṃ nti tesaṃyeva paṭiladdhānaṃ ti punappunaṃ uppattipabandhavasena ṭhitatthaṃ ti avināsatthaṃ ti uparibhāvāya ti vipulabhāvāya ti bhāvanāya paripūraṇatthaṃ ayampi sammāvāyāmo  anuppannānaṃ akusalānaṃ anuppādanādicittanānattā pubbabhāge nānā maggakkhaṇe pana imesuyeva catūsu ṭhānesu kiccasādhanavasena maggaṅgaṃ pūrayamānaṃ ekameva kusalavīriyaṃ uppajjati ayaṃ  nāma
pi kāyādipariggāhakacittānaṃ nānattā pubbabhāge nānā maggakkhaṇe pana imesu catūsu ṭhānesu kiccasādhanavasena maggaṅgaṃ pūrayamānā ekā sati uppajjati ayaṃ  nāma
jhānādīni pubbabhāgepi maggakkhaṇepi nānā pubbabhāge samāpattivasena nānā maggakkhaṇe nānāmaggavasena ekassa hi paṭhamamaggo paṭhamajjhāniko hoti dutiyamaggādayopi paṭhamajjhānikā vā dutiyādīsu aññatarajjhānikā vā ekassa paṭhamamaggo dutiyādīnaṃ aññatarajjhāniko hoti dutiyādayopi dutiyādīnaṃ aññatarajjhānikā vā paṭhamajjhānikā  vā evaṃ cattāropi maggā jhānavasena sadisā vā asadisā vā ekaccasadisā vā honti
ayaṃ panassa viseso pādakajjhānaniyamena hoti pādakajjhānaniyamena hi paṭhamajjhānalābhino paṭhamajjhānā vuṭṭhāya vipassantassa uppannamaggo paṭhamajjhāniko hoti maggaṅgabojjhaṅgāni panettha paripuṇṇāneva honti dutiyajjhānato vuṭṭhāya vipassantassa uppanno dutiyajjhāniko hoti maggaṅgāni panettha satta honti tatiyajjhānato vuṭṭhāya vipassantassa uppanno tatiyajjhāniko maggaṅgāni panettha satta bojjhaṅgāni cha honti esa nayo catutthajjhānato paṭṭhāya yāva nevasaññānāsaññāyatanā 
āruppe catukkapañcakajjhānaṃ uppajjati tañca lokuttaraṃ no lokiyanti vuttaṃ ettha kathanti etthāpi paṭhamajjhānādīsu yato vuṭṭhāya sotāpattimaggaṃ paṭilabhitvā arūpasamāpattiṃ bhāvetvā so āruppe uppanno taṃjhānikāvassa tattha tayo maggā uppajjanti evaṃ pādakajjhānameva niyameti keci pana therā  vipassanāya ārammaṇabhūtā khandhā niyamentīti vadanti  keci puggalajjhāsayo niyametīti vadanti keci vuṭṭhānagāminīvipassanā niyametīti vadanti tesaṃ vādavinicchayo visuddhimagge vuṭṭhānagāminīvipassanādhikāre vuttanayeneva veditabbo ti ayaṃ pubbabhāge lokiyo aparabhāge lokuttaro sammāsamādhīti vuccati

 navame nti sūkaṃ nāma uddhaggaṃ katvā ṭhapitaṃ hatthaṃ vā pādaṃ vā bhindati tathā aṭṭhapitaṃ pana micchāpaṇihitaṃ nāma ti micchāṭhapitāya kammassakatapaññāya ti catusaccapaṭicchādakaṃ avijjaṃ bhindissati ti arahattamaggavijjaṃ uppādessati ti kammassakatapaññāya ceva maggabhāvanāya ca micchā ṭhapitattā appavattitattāti attho imasmiṃ sutte kammassakatañāṇaṃ magganissitaṃ katvā missakamaggo kathito

 dasame ti channaparibbājako sesamettha uttānamevāti

2 vihāravaggo

 dutiyavaggassa  paṭhame nti ahaṃ bhikkhave ekaṃ aḍḍhamāsaṃ paṭisallīyituṃ nilīyituṃ ekova hutvā viharituṃ icchāmīti attho ti yo attanā payuttavācaṃ akatvā mamatthāya  saddhesu kulesu paṭiyattaṃ piṇḍapātaṃ nīharitvā mayhaṃ upanāmeyya taṃ piṇḍapātanīhārakaṃ ekaṃ bhikkhuṃ ṭhapetvā namhi aññena kenaci bhikkhunā vā gahaṭṭhena vā upasaṅkamitabboti
kasmā pana evamāhāti tasmiṃ kira aḍḍhamāse vinetabbo satto nāhosi atha satthā  imaṃ aḍḍhamāsaṃ phalasamāpattisukheneva vītināmessāmi iti mayhañceva sukhavihāro bhavissati anāgate ca pacchimā janatā satthāpi gaṇaṃ vihāya ekako vihāsi kimaṅgaṃ pana mayanti diṭṭhānugatiṃ āpajjissati tadassā bhavissati dīgharattaṃ hitāya sukhāyāti iminā kāraṇena evamāha bhikkhusaṅghopi satthu vacanaṃ sampaṭicchitvā ekaṃ bhikkhuṃ adāsi so pātova gandhakuṭipariveṇasammajjanamukhodakadantakaṭṭhadānādīni sabbakiccāni tasmiṃ khaṇe katvā apagacchati
nti yena so ahaṃ ti abhisambuddho hutvā paṭhamaṃyeva ekūnapaññāsadivasabbhantare ti idaṃ atītatthe vattamānavacanaṃ nti tassa  paṭhamābhisambuddhavihārassa padesena tattha padeso nāma khandhapadeso āyatanadhātusaccaindriyapaccayākārasatipaṭṭhānajhānanāmarūpapadeso dhammapadesoti nānāvidho taṃ sabbampi sandhāya  tassa padesena vihāsinti āha bhagavā hi paṭhamabodhiyaṃ ekūnapaññāsadivasabbhantare yathā nāma pattarajjo rājā attano vibhavasāradassanatthaṃ taṃ taṃ gabbhaṃ vivarāpetvā suvaṇṇarajatamuttāmaṇiādīni ratanāni paccavekkhanto vihareyya evameva pañcakkhandhe nippadese katvā sammasanto paccavekkhanto vihāsi  imasmiṃ pana aḍḍhamāse tesaṃ khandhānaṃ padesaṃ vedanākkhandhameva paccavekkhanto vihāsi tassa ime sattā evarūpaṃ nāma sukhaṃ paṭisaṃvedenti evarūpaṃ dukkhanti olokayato yāva bhavaggā pavattā sukhavedanā yāva avīcito pavattā dukkhavedanā sabbā sabbākārena upaṭṭhāsi atha naṃ micchādiṭṭhipaccayāpi vedayitantiādinā nayena pariggaṇhanto vihāsi
tathā paṭhamabodhiyaṃ dvādasāyatanāni nippadesāneva katvā vihāsi imasmiṃ pana aḍḍhamāse tesaṃ āyatanānaṃ padesaṃ vedanāvasena dhammāyatanekadesaṃ dhātūnaṃ padesaṃ vedanāvasena dhammadhātuekadesaṃ saccānaṃ padesaṃ vedanākkhandhavaseneva dukkhasaccekadesaṃ paccayānaṃ padesaṃ phassapaccayā  vedanāvasena paccayekadesaṃ jhānānaṃ padesaṃ vedanāvaseneva jhānaṅgekadesaṃ nāmarūpānaṃ padesaṃ vedanāvaseneva nāmekadesaṃ paccavekkhanto vihāsi paṭhamabodhiyañhi ekūnapaññāsadivasabbhantare kusalādidhamme nippadese katvā anantanayāni satta pakaraṇāni paccavekkhanto vihāsi imasmiṃ pana aḍḍhamāse sabbadhammānaṃ padesaṃ vedanāttikameva paccavekkhanto vihāsi tasmiṃ tasmiṃ ṭhāne sā sā ca vihārasamāpatti vedanānubhāvena jātā
idāni yenākārena vihāsi taṃ dassento tiādimāha tattha ti diṭṭhisampayuttā vedanāpi vaṭṭati diṭṭhiṃ upanissayaṃ katvā uppannā kusalākusalavedanāpi vaṭṭati vipākavedanāpi tattha micchādiṭṭhisampayuttā akusalāva hoti diṭṭhiṃ pana upanissāya kusalāpi uppajjanti akusalāpi micchādiṭṭhikā hi diṭṭhiṃ upanissāya pakkhadivasesu yāgubhattādīni denti addhikādīnaṃ vaṭṭaṃ paṭṭhapenti catumahāpathe sālaṃ karonti pokkharaṇiñca khaṇāpenti devakulādīsu mālāgacchaṃ ropenti nadīviduggādīsu setuṃ attharanti visamaṃ samaṃ karonti iti nesaṃ kusalavedanā uppajjati micchādiṭṭhiṃ pana nissāya sammādiṭṭhike akkosanti paribhāsanti vadhabandhanādīni karonti pāṇaṃ vadhitvā devatānaṃ  upahāraṃ upaharanti  iti nesaṃ akusalavedanā uppajjati vipākavedanā pana bhavantaragatānaṃyeva hoti
ti etthāpi sammādiṭṭhisampayuttā vedanāpi vaṭṭati sammādiṭṭhiṃ upanissayaṃ katvā uppannā kusalākusalavedanāpi vipākavedanāpi tattha sammādiṭṭhisampayuttā kusalāva hoti sammādiṭṭhiṃ pana upanissāya buddhapūjaṃ dīpamālaṃ mahādhammassavanaṃ appatiṭṭhite disābhāge cetiyapatiṭṭhāpananti evamādīni puññāni karonti iti nesaṃ kusalā vedanā uppajjati sammādiṭṭhiṃyeva nissāya micchādiṭṭhike akkosanti paribhāsanti attānaṃ ukkaṃsenti paraṃ vambhenti iti nesaṃ akusalavedanā uppajjati vipākavedanā pana bhavantaragatānaṃyeva hoti tiādīsupi eseva nayo tiādīsu pana chandapaccayā aṭṭhalobhasahagatacittasampayuttā vedanā veditabbā vitakkapaccayā  paṭhamajjhānavedanāva saññā paccayā ṭhapetvā paṭhamajjhānaṃ sesā cha saññāsamāpattivedanā
tiādīsu tiṇṇaṃ avūpasame aṭṭhalobhasahagatacittasampayuttā vedanā hoti chandamattassa vūpasame paṭhamajjhānavedanāva chandavitakkānaṃ vūpasame dutiyajjhānādivedanā adhippetā tiṇṇampi vūpasame nevasaññānāsaññāyatanavedanā ti arahattaphalassa pattatthāya nti atthi vīriyaṃ ti tassa vīriyārambhassa vasena tassa arahattaphalassa kāraṇe anuppatte nti arahattassa ṭhānapaccayā vedayitaṃ etena catumaggasahajātā nibbattitalokuttaravedanāva gahitā

 dutiye paṭisallānakāraṇaṃ vuttanayeneva veditabbaṃ ti micchādiṭṭhivūpasamo nāma sammādiṭṭhi tasmā yaṃ sammādiṭṭhipaccayā vedayitaṃ vuttaṃ tadeva micchādiṭṭhivūpasamapaccayā  veditabbaṃ imasmiṃ pana sutte vipākavedanaṃ atidūreti maññamānā na gaṇhantīti vuttaṃ iminā nayena sabbattha attho veditabbo yassa yassa hi vūpasamapaccayāti vuccati tassa tassa paṭipakkhadhammapaccayāva taṃ taṃ vedayitaṃ adhippetaṃ tiādīsu  pana chandavūpasamapaccayā tāva paṭhamajjhānavedanā veditabbā  dutiyajjhānavedanā  chasamāpattivedanā  nevasaññānāsaññāyatanavedanā tiādīni vuttatthāneva

 tatiye ti sikkhanasīlo kiṃ sikkhatīti tisso sikkhā ti tīhi phalehi catūhi ca maggehi saddhiṃ uppannāya sāpi hi aniṭṭhitakiccattā attano kiccaṃ sikkhatevāti sekkhā catutthapañcamachaṭṭhasattamāni uttānatthānevāti

 aṭṭhame ti paññāummaṅgo paññāvīmaṃsanaṃ paññāgavesananti attho ti idaṃ tassa pucchāpatiṭṭhāpanatthāya āha navamadasamāni uttānatthāmevāti

3 micchattavaggavaṇṇanā
 tatiyavaggassa paṭhame nti micchāsabhāvaṃ nti sammāsabhāvaṃ ti micchāpaṭipattikaraṇahetu yasmā micchāpaṭipattiṃ karoti tasmāti attho ti  na sampādako nti ariyamaggadhammaṃ ti micchāviññāṇo micchāpaccavekkhaṇo ti ayāthāvavimutti aniyyānikavimutti imesu tatiyādīsu catūsu suttesu vaṭṭavivaṭṭaṃ kathitaṃ pacchimesu panettha dvīsu puggalo pucchito dhammo vibhatto evaṃ dhammena puggalo dassitoti ti suppavattaniyo yathā icchiticchitaṃ  disaṃ pavattento dhāvati evaṃ pavattetuṃ sakkā hotīti attho nti sappaccayaṃ saparivāraṃ sesaṃ sabbattha uttānatthamevāti

4 paṭipattivaggavaṇṇanā
 catutthe nti ayāthāvapaṭipattiṃ nti ayāthāvapaṭipannaṃ iti ekaṃ suttaṃ dhammavasena kathitaṃ ekaṃ puggalavasena nti vaṭṭato nibbānaṃ ti ettha yepi pāraṅgatā yepi gacchanti yepi gamissanti sabbe pāragāminotveva veditabbā
ti vaṭṭameva anudhāvati vaṭṭe vicarati nti akusaladhammaṃ nti kusaladhammaṃ nti vaṭṭato nibbānaṃ ti  ārabbha sandhāya paṭicca ti parisuddhaṃ kareyya ti cittaṃ kilissāpentehi nīvaraṇehi ti sattasu bojjhaṅgesu
nti nibbānaṃ tañhi sāmaññena upagantabbato sāmaññatthoti vuccati nti seṭṭhabhāvaṃ nti nibbānaṃ brahmaññena upagantabbato yattha yattha pana heṭṭhā ca imesu ca tīsu suttesu rāgakkhayoti āgataṃ tattha tattha arahattampi vaṭṭatiyevāti vadanti

5 aññatitthiyapeyyālavaggavaṇṇanā
 aññatitthiyapeyyāle nti saṃsāraddhānaṃ nibbānaṃ patvā pariññātaṃ  nāma hoti tasmā nibbānaṃ addhānapariññāti vuccati tadatthanti attho nti apaccayaparinibbānatthaṃ iti imasmiṃ peyyāle vijjāvimuttiphalena arahattaṃ kathitaṃ ñāṇadassanena paccavekkhaṇā sesehi nibbānanti

6 sūriyapeyyālavaggavaṇṇanā
 sūriyapeyyāle aruṇuggaṃ viya kalyāṇamittattā kalyāṇamittatāya ṭhatvā nibbattito savipassanaariyamaggo sūriyapātubhāvo viyāti evaṃ sabbattha attho veditabbo ti catupārisuddhisīlaṃ ti kusalakattukamyatāchando ti sampannacittatā ti ñāṇasampatti ti kārāpakaappamādasampatti ti upāyamanasikārasampatti puna tiādīni sammādiṭṭhiādīnaṃ aññenapi ākārena  bhāvadassanatthaṃ vuttāni sabbāneva cetāni suttāni pāṭiyekkaṃ puggalajjhāsayavasena vuttānīti

7 ekadhammapeyyālavaggādivaṇṇanā
 ekadhammapeyyālopi gaṅgāpeyyālopi pāṭiyekkaṃ puggalajjhāsayavaseneva tathā tathā vutte bujjhanakānaṃ ajjhāsayavasena kathito
8 appamādapeyyālavaggo

 appamādapeyyāle ti ettha yathā sabbasattānaṃ sammāsambuddho aggo evaṃ  sabbesaṃ kusaladhammānaṃ kārāpakaappamādo aggoti daṭṭhabbo nanu cesa lokiyova kusaladhammā pana lokuttarāpi ayañca kāmāvacarova kusaladhammā pana catubhūmakā kathamesa tesaṃ aggoti paṭilābhakaṭṭhena appamādena hi te paṭilabbhanti tasmā so tesaṃ aggo tenetaṃ vuttaṃ tiādi

nti pathavītalavāsīnaṃ nti sapādakapāṇānaṃ  ti padāni ti odhānaṃ upakkhepaṃ gacchanti ti seṭṭhaṃ akkhāyati ti mahantabhāvena aggamakkhāyati na guṇavasenāti attho

nti sumanapupphaṃ imaṃ kira suttaṃ sutvā bhātiyamahārājā vīmaṃsitukāmatāya ekasmiṃ gabbhe catujātigandhehi paribhaṇḍaṃ kāretvā  sugandhāni pupphāni āharāpetvā ekassa samuggassa majjhe sumanapupphamuṭṭhiṃ ṭhapetvā sesāni tassa samantato muṭṭhimuṭṭhiṃ katvā ṭhapetvā dvāraṃ pidhāya bahi nikkhanto athassa muhuttaṃ vītināmetvā dvāraṃ vivaritvā pavisantassa sabbapaṭhamaṃ sumanapupphagandho ghānaṃ pahari so mahātalasmiṃyeva mahācetiyābhimukho nipajjitvā  vassikaṃ tesaṃ agganti kathentena sukathitaṃ sammāsambuddhenāti cetiyaṃ vandi ti khuddakarājāno khuddarājānotipi pāṭho nti tante āvutānaṃ tantaṃ āropetvā vāyitānanti attho idañca paccatte sāmivacanaṃ yāni kānici tantāvutāni vatthānīti ayañhettha attho atha vā tantāvutānaṃ vatthānaṃ yāni kānici vatthānīti evaṃ sāvasesapāṭhanayenapettha attho daṭṭhabbo sesaṃ sabbattha uttānamevāti

9 balakaraṇīyavaggo

 balakaraṇīyavagge ti ūrubalabāhubalena kattabbā dhāvanalaṅghanatāpanavahanādayo kammantā ti catupārisuddhisīle ṭhatvā nti sahavipassanaṃ ariyamaggaṃ

ti ettha pañcavidhampi bījaṃ bījagāmo nāma tadeva paṇṇasampannaṃ nīlabhāvato paṭṭhāya bhūtagāmoti veditabbaṃ

ti balaṃ gaṇhanti gahitabalā thirasarīrā honti tiādīsu ayamanupubbikathā  nāginiyo kira utusamaye  patiṭṭhitagabbhā cintenti  sace mayaṃ idha vijāyissāma evaṃ no dārakā ūmivegañca supaṇṇassa ca pakkhanditvā āgatassa vegaṃ sahituṃ na sakkhissantīti tā mahāsamudde nimujjitvā sambhajjamukhadvāraṃ patvā pañca mahānadiyo pavisitvā himavantaṃ gacchanti tattha supaṇṇehi apakkhandanīyāsu suvaṇṇarajatamaṇiguhāsu vasamānā vijāyitvā nāgapotake gopphakādipamāṇesu udakesu otāretvā udakataraṇaṃ sikkhāpenti
atha yadā anukkamena te nāgā gaṅgādīnaṃ nadīnaṃ orimatīrato paratīraṃ paratīrato orimatīranti taraṇapaṭitaraṇaṃ kātuṃ sakkonti tadā idāni no dārakā ūmivegañca garuḷavegañca sahituṃ sakkhissantīti ñatvā attano ānubhāvena mahāmeghaṃ samuṭṭhāpetvā sakalahimavantaṃ ekodakaṃ viya kurumānā devaṃ vassāpetvā suvaṇṇarajatādimayā nāvā māpetvā upari  suvaṇṇatārakavicittaṃ samosaritagandhapupphadāmaṃ celavitānaṃ bandhitvā surabhicandanagandhapupphādīni ādāya tāhi nāvāhi pañca mahānadiyo ogāhitvā anukkamena mahāsamuddaṃ pāpuṇanti tattha ca vasantā dasabyāma-satabyāma-sahassabyāma-satasahassabyāma-pamāṇataṃ āpajjantā mahantattaṃ vepullattaṃ āpajjanti nāma
ti ettha himavantapabbato viya catupārisuddhisīlaṃ daṭṭhabbaṃ nāgapotakā viya yogāvacarā kusobbhādayo viya ariyamaggo mahāsamuddo viya nibbānaṃ yathā nāgapotakā himavante patiṭṭhāya kusobbhādīhi mahāsamuddaṃ patvā kāyamahantattaṃ āpajjanti evaṃ yogino sīlaṃ nissāya sīle patiṭṭhāya ariyamaggena nibbānaṃ patvā arahattamaggeneva āgatesu chasu abhiññādhammesu guṇasarīramahantattaṃ pāpuṇantīti

ti udakaghaṭo ti na patiāvamati na anto pavesetīti attho

ti  puratthimadisato āgatavātā dīsupi eseva nayo ti yatheva hi etesaṃ  puratthimādibhedānaṃ vātānaṃ sannipāto ākāse ijjhati evaṃ idhāpi cattāro satipaṭṭhānātiādinā nayena vuttā bodhipakkhiyadhammā sahavipassanassa ariyamaggassa bhāvanāya ijjhanti tenetaṃ vuttaṃ

ti āsāḷhamāse nti dvipadacatuppadānaṃ pādappahārena pathavītale uṭṭhahitvā uddhaṃ gataṃ vaṭṭivaṭṭi hutvā ākāse pakkhantaṃ nti paṃsurajojallaṃ

tiādi heṭṭhā vāṇijakopame vitthāritameva

nti puññatthikehi nagaramajjhe kataṃ āgantukagharaṃ yattha rājarājamahāmattehipi sakkā hoti nivāsaṃ upagantuṃ ti yatheva hi tesaṃ puratthimadisādīhi āgatānaṃ khattiyādīnaṃ vāso āgantukāgāre ijjhati evaṃ imesaṃ abhiññāpariññeyyātiādīnaṃ dhammānaṃ abhiññāparijānanādīhi sahavipassanassa ariyamaggassa bhāvanāya ijjhanti tenetaṃ vuttaṃ nadīsuttaṃ heṭṭhā vuttanayamevāti

10 esanāvaggo

 esanāvagge ti kāmānaṃ esanā gavesanā magganā patthanā ti bhavānaṃ esanā ti micchādiṭṭhisaṅkhātassa brahmacariyassa esanā

ti mānakoṭṭhāsā mānaṭhapanā vā ti ahamasmi seyyoti evaṃ mānakoṭṭhāso mānaṭhapanā vā ti dukkhā vacanattho panettha yassa uppajjanti taṃ purisaṃ nīhanantīti nīghā sesamettha uttānamevāti

11 oghavaggo

 oghavagge ti pañcasu kāmaguṇesu chandarāgo ti rūpārūpabhavesu chandarāgo ti dvāsaṭṭhi diṭṭhiyo ti catūsu saccesu aññāṇaṃ dīsupi eseva nayo

nti kāmaggahaṇaṃ dīsupi eseva nayo ti ganthanā ghaṭanā ti nāmakāyassa gantho ganthanaghaṭanakileso ti antaggāhikadiṭṭhivasena uppanno idameva saccanti evaṃ abhiniveso

ti  thāmagataṭṭhena kāmarāgova anusayo kāmarāgānusayo sesesupi eseva nayo ti heṭṭhākoṭṭhāsiyāni ti bandhanāni ti uparikoṭṭhāsiyāni sesaṃ sabbattha uttānatthamevāti


