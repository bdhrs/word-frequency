

 navakanipātassa  paṭhamadutiyesu natthi vattabbaṃ

 tatiye  ti tassa therassa nāmaṃ ti paricārako hoti bhagavato hi paṭhamabodhiyaṃ upaṭṭhākā anibaddhā ahesuṃ ekadā nāgasamalo ekadā nāgito ekadā upavāṇo ekadā sunakkhatto ekadā cundo samaṇuddeso  ekadā sāgato ekadā meghiyo tadāpi meghiyattherova upaṭṭhāko hoti tenāha ti
ti kāḷakimīnaṃ bahulatāya kimikāḷāti laddhanāmāya nadiyā nti ciranisajjāya jaṅghāsu uppannakilamathavinodanatthaṃ vicaraṇaṃ nti aviraḷarukkhatāya siniddhapattatāya ca passantānaṃ pasādaṃ āvahatīti pāsādikaṃ sandacchāyatāya manuññabhūmibhāgatāya ca anto paviṭṭhānaṃ pītisomanassajananaṭṭhena cittaṃ rametīti nti pariyattaṃ yuttantipi attho ti padhānena bhāvanānuyogena atthikassa yasmā so padhānakamme yutto padhānakammiko nāma hoti tasmā vuttaṃ ti nti āgaccheyyaṃ ahaṃ therena kira pubbe taṃ ṭhānaṃ anuppaṭipāṭiyā pañca jātisatāni raññā eva satā anubhūtapubbaṃ uyyānaṃ ahosi tenassa diṭṭhamatteyeva tattha viharituṃ cittaṃ nami
ti añño kocipi bhikkhu mama santikaṃ yāva āgacchati tāva āgamehīti attho koci bhikkhu dissatītipi pāṭho āgacchatūtipi paṭhanti tathā dissatūtipi nti catūsu saccesu catūhi maggehi pariññādīnaṃ soḷasannaṃ kiccānaṃ katattā abhisambodhiyā vā adhigatattā tato aññaṃ uttari karaṇīyaṃ nāma natthi ti idaṃ pana maggavasena labbhabhānaṃ bhedaṃ anupekkhitvā vuttaṃ ti mayhaṃ santāne nipphāditassa sīlādidhammassa ariyamaggassa anadhigatattā tadatthaṃ puna vaḍḍhanasaṅkhāto paṭicayo atthi icchitabboti attho
ti mahantitthiyo majjhimitthiyo atitaruṇitthiyoti evaṃ vadhūkumārikakaññāvatthāhi tividhāhi nāṭakitthīhi parivuto ti yathāvuttehi kāmavitakkādīhi apare pana tasmiṃ vanasaṇḍe pupphaphalapallavādīsu lobhavasena kāmavitakko kharassarānaṃ pakkhiādīnaṃ saddassavanena byāpādavitakko leḍḍuādīhi tesaṃ viheṭhanādhippāyena vihiṃsāvitakko idhevāhaṃ vaseyyanti tattha sāpekkhatāvasena vā kāmavitakko vanacarake tattha tattha disvā tesu cittadubbhanena byāpādavitakko tesaṃ viheṭhanādhippāyena vihiṃsāvitakko tassa uppajjatīti vadanti yathā tathā vā tassa micchāvitakkappavattiyeva acchariyakāraṇaṃ ti garahaṇacchariyaṃ nāma kiretaṃ  yathā āyasmā ānando bhagavato valiyagattaṃ disvā avoca acchariyaṃ bhante abbhutaṃ bhanteti  ti vokiṇṇā attani garumhi ca ekattepi bahuvacanaṃ dissati anvāsattotipi pāṭho kasmā panassa bhagavā tattha gamanaṃ anujāni ananuññātopi cāyaṃ maṃ ohāya gacchissateva paricārakāmatāya maññe bhagavā gantuṃ na detīti cassa siyā aññathattaṃ tadassa dīgharattaṃ ahitāya dukkhāya saṃvatteyyāti anujāni
evaṃ tasmiṃ attano pavattiṃ ārocetvā nisinne athassa bhagavā sappāyadhammaṃ desento tiādimāha tattha ti paripākaṃ appattāya ti  kilesehi cetaso vimuttiyā pubbabhāge hi tadaṅgavasena ceva vikkhambhanavasena ca cetaso vimutti hoti aparabhāge samucchedavasena ceva paṭippassaddhivasena ca sāyaṃ vimutti heṭṭhā vitthārato kathitāva tasmā tattha vuttanayena veditabbā tattha vimuttiparipācanīyehi dhammehi āsaye paripācite sodhite vipassanāya maggagabbhaṃ gaṇhantiyā paripākaṃ gacchantiyā cetovimutti paripakkā nāma hoti tadabhāve aparipakkā
katame pana vimuttiparipācanīyā dhammā saddhindriyādīnaṃ visuddhikaraṇavasena pannarasa dhammā veditabbā vuttañhetaṃ 
assaddhe puggale parivajjayato saddhe puggale sevato bhajato payirupāsato pasādanīye suttante paccavekkhato imehi tīhākārehi saddhindriyaṃ visujjhati
kusīte puggale parivajjayato āraddhavīriye puggale sevato bhajato payirupāsato sammappadhāne paccavekkhato imehi tīhākārehi vīriyindriyaṃ visujjhati
muṭṭhassatī puggale parivajjayato upaṭṭhitassatī puggale sevato bhajato payirupāsato satipaṭṭhāne paccavekkhato imehi tīhākārehi satindriyaṃ visujjhati
asamāhite puggale parivajjayato samāhite puggale sevato bhajato payirupāsato jhānavimokkhe paccavekkhato imehi tīhākārehi samādhindriyaṃ visujjhati
duppaññe  puggale parivajjayato paññavante puggale sevato bhajato payirupāsato gambhīrañāṇacariyaṃ paccavekkhato imehi tīhākārehi paññindriyaṃ visujjhati
iti ime pañca puggale parivajjayato pañca puggale sevato bhajato payirupāsato pañca suttante paccavekkhato imehi pannarasahi ākārehi imāni pañcindriyāni visujjhantīti 
aparehipi  pannarasahi ākārehi imāni pañcindriyāni visujjhanti aparepi pannarasa dhammā vimuttiparipācanīyā saddhāpañcamāni indriyāni aniccasaññā anicce dukkhasaññā dukkhe anattasaññā pahānasaññā virāgasaññāti imā pañca nibbedhabhāgiyā saññā kalyāṇamittatā sīlasaṃvaro abhisallekhatā vīriyārambho nibbedhikapaññāti tesu veneyyadamanakusalo satthā veneyyassa meghiyattherassa ajjhāsayavasena idha kalyāṇamittatādayo vimuttiparipācanīye dhamme dassento ti vatvā te vitthārento tiādimāha
tattha ti kalyāṇo bhaddo sundaro mitto etassāti kalyāṇamitto yassa sīlādiguṇasampanno aghassa tātā hitassa vidhātāti evaṃ sabbākārena upakāro mitto hoti so puggalo kalyāṇamittova yathāvuttehi kalyāṇapuggaleheva sabbiriyāpathesu saha ayati pavattati na vinā tehīti  kalyāṇapuggalesu eva cittena ceva kāyena ca ninnapoṇapabbhārabhāvena pavattatīti  padattayena kalyāṇamittasaṃsagge ādaraṃ uppādeti  kalyāṇamittatāsaṅkhāto brahmacariyavāsassa ādibhāvato sabbesañca kusaladhammānaṃ bahukāratāya padhānabhāvato ca imesu pañcasu dhammesu ādito vuttattā  anavajja avisuddhānaṃ saddhādīnaṃ visuddhikaraṇavasena  ettha ca kalyāṇamittassa bahukāratā padhānatā ca upaḍḍhamidaṃ bhante brahmacariyassa yadidaṃ kalyāṇamittatāti vadantaṃ dhammabhaṇḍāgārikaṃ mā hevaṃ ānandāti dvikkhatuṃ paṭisedhetvā sakalameva hidaṃ ānanda brahmacariyaṃ yadidaṃ kalyāṇamittatā kalyāṇasahāyatāti  ādisuttapadehi  veditabbā
nti puna ca aparaṃ dhammajātaṃ ti ettha kenaṭṭhena sīlaṃ sīlanaṭṭhena sīlaṃ  kimidaṃ sīlanaṃ nāma samādhānaṃ kāyakammādīnaṃ susīlyavasena avippakiṇṇatāti attho atha vā upadhāraṇaṃ jhānādikusaladhammānaṃ patiṭṭhānavasena ādhārabhāvoti attho tasmā sīleti sīlatīti vā sīlaṃ ayaṃ tāva saddalakkhaṇanayena sīlaṭṭho apare  pana siraṭṭho sīlaṭṭho sītalaṭṭho sīlaṭṭhoti niruttinayena atthaṃ vaṇṇenti tayidaṃ pāripūrito atisayato vā sīlaṃ assa atthīti  sīlasampannoti attho
yathā ca sīlavā hoti sīlasampanno taṃ dassetuṃ tiādi vuttaṃ tattha nti sikkhāpadasīlaṃ tañhi yo naṃ pāti rakkhati taṃ mokkheti moceti āpāyikādīhi dukkhehīti pātimokkhaṃ saṃvaraṇaṃ saṃvaro kāyavācāhi avītikkamo pātimokkhameva saṃvaro pātimokkhasaṃvaro tena saṃvuto pihitakāyavācoti  idamassa tasmiṃ sīle patiṭṭhitabhāvaparidīpanaṃ ti tadanurūpavihārasamaṅgibhāvaparidīpanaṃ ti heṭṭhā pātimokkhasaṃvarassa upari visesānaṃ yogassa ca upakāradhammaparidīpanaṃ ti pātimokkhasīlato acavanadhammatāparidīpanaṃ ti sikkhāpadānaṃ anavasesato ādānaparidīpanaṃ ti sikkhāya samaṅgibhāvaparidīpanaṃ ti sikkhitabbadhammaparidīpanaṃ
aparo nayo  kilesānaṃ balavabhāvato pāpakiriyāya sukarabhāvato puññakiriyāya ca dukkarabhāvato bahukkhattuṃ apāyesu patanasīloti pātī puthujjano aniccatāya vā bhavādīsu kammavegukkhitto ghaṭiyantaṃ viya anavaṭṭhānena paribbhamanato gamanasīloti pātī maraṇavasena vā tamhi tamhi sattanikāye attabhāvassa patanasīlo vā pātī sattasantāno cittameva vā taṃ pātinaṃ saṃsāradukkhato mokkhetīti  cittassa hi vimokkhena satto vimuttoti vuccati vuttañhi cittavodānā visujjhantīti  anupādāya āsavehi cittaṃ vimuttanti  ca
atha vā avijjādihetunā saṃsāre patati gacchati pavattatīti pāti avijjānīvaraṇānaṃ sattānaṃ taṇhāsaṃyojanānaṃ sandhāvataṃ saṃsaratanti  hi vuttaṃ tassa pātino sattassa taṇhādisaṃkilesattayato mokkho etenāti 
atha  vā pāteti vinipāteti dukkheti pāti cittaṃ vuttañhi cittena nīyatī loko cittena parikassatīti  tassa pātino mokkho etenāti  patati vā etena apāyadukkhe saṃsāradukkhe cāti pāti taṇhādisaṃkileso vuttañhi taṇhā janeti purisaṃ  taṇhādutiyo purisoti  ca ādi tato pātito mokkhoti 
atha vā patati etthāti pāti cha ajjhattikabāhirāni āyatanāni vuttañhi chasu loko samuppanno chasu kubbati santhavanti  tato chaajjhattikabāhirāyatanasaṅkhātato pātito mokkhoti  atha vā pāto vinipāto assa atthīti pātī saṃsāro tato mokkhoti  atha vā sabbalokādhipatibhāvato dhammissaro bhagavā patīti vuccati muccati etenāti mokkho patino mokkho tena paññattattāti patimokkho patimokkho eva  sabbaguṇānaṃ vā mūlabhāvato uttamaṭṭhena pati ca so yathāvuttenatthena mokkho cāti patimokkho patimokkho eva  tathā hi vuttaṃ pātimokkhanti ādimetaṃ mukhametaṃ pamukhametanti  vitthāro
atha vā -iti pakāre ti accantatthe nipāto tasmā pakārehi accantaṃ mokkhetīti  idañhi sīlaṃ sayaṃ tadaṅgavasena samādhisahitaṃ paññāsahitañca vikkhambhanavasena samucchedavasena accantaṃ mokkheti mocetīti  pati pati mokkhoti vā patimokkho tamhā tamhā vītikkamadosato paccekaṃ mokkhoti attho patimokkho eva  mokkhoti vā nibbānaṃ tassa mokkhassa paṭibimbabhūtoti patimokkho sīlasaṃvaro hi sūriyassa aruṇuggamanaṃ viya nibbānassa udayabhūto tappaṭibhāgova yathārahaṃ kilesanibbāpanato patimokkhoyeva  atha vā mokkhaṃ pati vattati mokkhābhimukhanti vā patimokkhaṃ patimokkhameva nti evaṃ tāva ettha pātimokkhasaddassa attho veditabbo
saṃvarati  pidahati etenāti saṃvaro pātimokkhameva saṃvaroti pātimokkhasaṃvaro atthato pana tato tato vītikkamitabbato viratiyo cetanā ca tena pātimokkhasaṃvarena upeto samannāgato  vuttañhetaṃ bhagavatā  iminā pātimokkhasaṃvarena upeto  hoti samupeto upagato sampanno samannāgato tena vuccati pātimokkhasaṃvarasaṃvutoti 
ti iriyāpathavihārena viharati iriyati vattati ti veḷudānādimicchājīvassa kāyapāgabbhiyādīnañca akaraṇena sabbaso anācāraṃ vajjetvā kāyiko avītikkamo vācasiko avītikkamo kāyikavācasiko avītikkamoti evaṃ vuttabhikkhu sāruppaācārasampattiyā vesiyādiagocaraṃ vajjetvā piṇḍapātādiatthaṃ upasaṅkamituṃ yuttaṭṭhānasaṅkhātagocaracaraṇena ca sampannattā ācāragocarasampanno
apica yo bhikkhu satthari sagāravo sappatisso sabrahmacārīsu sagāravo sappatisso hirottappasampanno sunivattho supāruto pāsādikena abhikkantena paṭikkantena ālokitena vilokitena samiñjitena pasāritena iriyāpathasampanno indriyesu guttadvāro bhojane mattaññū jāgariyaṃ anuyutto satisampajaññena samannāgato appiccho santuṭṭho pavivitto asaṃsaṭṭho ābhisamācārikesu sakkaccakārī garucittīkārabahulo viharati ayaṃ vuccati 
gocaro pana upanissayagocaro ārakkhagocaro upanibandhagocaroti tividho tattha yo dasakathāvatthuguṇasamannāgato vuttalakkhaṇo kalyāṇamitto yaṃ nissāya assutaṃ suṇāti sutaṃ pariyodāpeti kaṅkhaṃ vitarati diṭṭhiṃ ujuṃ karoti cittaṃ pasādeti yassa ca anusikkhanto saddhāya vaḍḍhati sīlena sutena cāgena paññāya vaḍḍhati ayaṃ vuccati 
yo bhikkhu antaragharaṃ paviṭṭho vīthiṃ paṭipanno okkhittacakkhu yugamattadassī saṃvuto gacchati na hatthiṃ olokento na assaṃ na rathaṃ  na pattiṃ na itthiṃ na purisaṃ olokento na uddhaṃ ullokento na adho olokento na disāvidisaṃ pekkhamāno gacchati ayaṃ 
 pana cattāro satipaṭṭhānā yattha bhikkhu attano cittaṃ upanibandhati vuttañhetaṃ bhagavatā  ko ca bhikkhave bhikkhuno gocaro sako pettiko visayo yadidaṃ cattāro satipaṭṭhānāti  tattha upanissayagocarassa pubbe vuttattā itaresaṃ  vasenettha gocaro veditabbo iti yathāvuttāya ācārasampattiyā imāya ca gocarasampattiyā samannāgatattā 
ti appamattakattā aṇuppamāṇesu assatiyā asañcicca āpannasekhiyaakusalacittuppādādibhedesu vajjesu bhayadassanasīlo yo hi bhikkhu paramāṇumattaṃ vajjaṃ aṭṭhasaṭṭhiyojanasatasahassubbedhasinerupabbatarājasadisaṃ katvā passati yopi sabbalahukaṃ dubbhāsitamattaṃ pārājikasadisaṃ katvā passati ayampi aṇumattesu vajjesu bhayadassāvī nāma ti yaṃkiñci sikkhāpadesu sikkhitabbaṃ taṃ sabbena sabbaṃ sabbathā sabbaṃ anavasesaṃ samādiyitvā sikkhati vattati pūretīti attho
ti ativiya kilesānaṃ sallekhanīyā tesaṃ tanubhāvāya pahānāya yuttarūpā ti cetaso paṭicchādakānaṃ nīvaraṇānaṃ dūrībhāvakaraṇena cetovivaraṇasaṅkhātānaṃ samathavipassanānaṃ sappāyā samathavipassanācittasseva vā vivaraṇāya pākaṭīkaraṇāya vā sappāyā upakārikāti cetovivaraṇasappāyā
idāni yena nibbidādiāvahaṇena ayaṃ kathā abhisallekhikā cetovivaraṇasappāyā ca nāma hoti taṃ dassetuṃ tiādi vuttaṃ tattha ti ekaṃseneva vaṭṭadukkhato nibbindanatthāya ti tasseva virajjanatthāya ca nirujjhanatthāya ca ti sabbakilesavūpasamāya ti sabbassapi  abhiññeyyassa abhijānanāya ti catumaggasambodhāya ti anupādisesanibbānāya etesu hi ādito tīhi padehi vipassanā vuttā dvīhi nibbānaṃ vuttaṃ samathavipassanā ādiṃ katvā nibbānapariyosāno ayaṃ sabbo uttarimanussadhammo dasakathāvatthulābhino sijjhatīti dasseti
idāni taṃ kathaṃ vibhajitvā dassento tiādimāha tattha ti niiccho tassa kathā  appicchabhāvappaṭisaṃyuttakathā vā  ettha ca atriccho pāpiccho mahiccho appicchoti icchāvasena cattāro puggalā tesu attanā yathāladdhena lābhena atitto uparūpari lābhaṃ icchanto  nāma yaṃ sandhāya 
catubbhi  aṭṭhajjhagamā aṭṭhāhipi ca soḷasa
soḷasāhi ca bāttiṃsa atricchaṃ cakkamāsado
icchāhatassa posassa cakkaṃ bhamati matthaketi  ca
atricchaṃ atilobhena atilobhamadena cāti ca vuttaṃ
lābhasakkārasilokanikāmayamānāya asantaguṇasambhāvanādhippāyo  yaṃ sandhāya vuttaṃ idhekacco assaddho samāno saddhoti maṃ jano jānātūti icchati dussīlo samāno sīlavāti maṃ jano jānātūti icchatītiādi 
santaguṇasambhāvanādhippāyo paṭiggahaṇe amattaññū  yaṃ sandhāya vuttaṃ idhekacco saddho samāno saddhoti maṃ jano jānātūti icchati sīlavā samāno sīlavāti maṃ jano jānātūti icchatītiādi duttappiyatāya hissa vijātamātāpi cittaṃ gahetuṃ na sakkoti tenetaṃ vuccati 
aggikkhandho samuddo ca mahiccho cāpi puggalo
sakaṭena paccaye dentu tayopete atappayāti
ete pana atricchatādayo dose ārakā vivajjetvā santaguṇaniguhanādhippāyo paṭiggahaṇe ca mattaññū  attani vijjamānampi guṇaṃ  paṭicchādetukāmatāya saddho samāno saddhoti maṃ jano jānātūti na icchati sīlavā bahussuto pavivitto āraddhavīriyo upaṭṭhitassati samāhito paññavā samāno paññavāti maṃ jano jānātūti na icchati svāyaṃ paccayappiccho dhutaṅgappiccho pariyattiappiccho adhigamappicchoti catubbidho tattha  paccayadāyakaṃ deyyadhammaṃ attano thāmañca oloketvā sacepi hi deyyadhammo bahu hoti dāyako appaṃ dātukāmo dāyakassa vasena appameva gaṇhāti deyyadhammo ce appo dāyako bahuṃ dātukāmo deyyadhammassa vasena appameva gaṇhāti deyyadhammopi ce bahu dāyakopi bahuṃ dātukāmo attano thāmaṃ ñatvā pamāṇayuttameva gaṇhāti evarūpo hi bhikkhu anuppannaṃ lābhaṃ uppādeti uppannaṃ lābhaṃ thāvaraṃ karoti dāyakānaṃ cittaṃ ārādheti dhutaṅgasamādānassa pana attani atthibhāvaṃ na jānāpetukāmo  yo attano bahussutabhāvaṃ jānāpetuṃ na icchati ayaṃ  yo pana sotāpannādīsu aññataro hutvā sabrahmacārīnampi attano sotāpannādibhāvaṃ jānāpetuṃ na icchati ayaṃ  evametesaṃ appicchānaṃ yā appicchatā tassā saddhiṃ sandassanādividhinā anekākāravokārānisaṃsavibhāvanavasena sappaṭipakkhassa atricchatādibhedassa icchācārassa ādīnavavibhāvanavasena ca pavattā kathā 
ti ettha ti sakena attanā laddhena tuṭṭhi santuṭṭhi atha vā visamaṃ paccayicchaṃ pahāya samaṃ tuṭṭhi santuṭṭhi santena vā vijjamānena tuṭṭhi santuṭṭhi vuttañcetaṃ 
atītaṃ nānubaddho so nappajappamanāgataṃ
paccuppannena yāpento santuṭṭhoti pavuccatīti
sammā vā ñāyena bhagavatā anuññātavidhinā paccayehi tuṭṭhi santuṭṭhi atthato itarītarapaccayasantoso so dvādasavidho hoti kathaṃ cīvare yathālābhasantoso yathābalasantoso yathāsāruppasantosoti tividho evaṃ piṇḍapātādīsu
tatrāyaṃ  pabhedavaṇṇanā  idha bhikkhu cīvaraṃ labhati sundaraṃ vā asundaraṃ vā so teneva yāpeti aññaṃ na pattheti labhantopi na gaṇhāti ayamassa  atha pana pakatidubbalo vā hoti ābādhajarābhibhūto vā garucīvaraṃ pārupanto kilamati so sabhāgena bhikkhunā saddhiṃ taṃ parivattetvā lahukena yāpentopi santuṭṭhova hoti ayamassa  aparo paṇītapaccayalābhī hoti so paṭṭacīvarādīnaṃ aññataraṃ mahagghacīvaraṃ bahūni vā labhitvā idaṃ therānaṃ cirapabbajitānaṃ bahussutānaṃ anurūpaṃ idaṃ gilānānaṃ dubbalānaṃ appalābhīnaṃ hotūti tesaṃ datvā attanā saṅkārakūṭādito vā nantakāni uccinitvā saṅghāṭiṃ katvā tesaṃ vā purāṇacīvarāni gahetvā dhārentopi santuṭṭhova hoti ayamassa 
idha pana bhikkhu piṇḍapātaṃ labhati lūkhaṃ vā paṇītaṃ vā so teneva yāpeti aññaṃ na pattheti labhantopi na gaṇhāti ayamassa  atha pana ābādhiko hoti lūkhaṃ paṇītaṃ pakativiruddhaṃ byādhiviruddhaṃ vā piṇḍapātaṃ bhuñjitvā gāḷhaṃ vā rogābādhaṃ pāpuṇāti so sabhāgassa bhikkhuno datvā tassa hatthato sappāyabhojanaṃ bhuñjitvā  samaṇadhammaṃ karontopi santuṭṭhova hoti ayamassa  aparo bahuṃ paṇītaṃ piṇḍapātaṃ labhati so ayaṃ piṇḍapāto cirapabbajitānaṃ anurūpoti cīvaraṃ viya tesaṃ datvā tesaṃ vā sesakaṃ attanā piṇḍāya caritvā missakāhāraṃ vā bhuñjantopi santuṭṭhova hoti ayamassa 
idha pana bhikkhuno senāsanaṃ pāpuṇāti manāpaṃ vā āmanāpaṃ vā antamaso tiṇasanthārakampi so teneva santussati puna aññaṃ sundarataraṃ pāpuṇāti taṃ na gaṇhāti ayamassa  atha pana ābādhiko hoti dubbalo vā pakativiruddhaṃ vā so byādhiviruddhaṃ vā senāsanaṃ labhati yatthassa vasato aphāsu hoti so taṃ sabhāgassa bhikkhuno datvā tassa santake sappāyasenāsane vasitvā samaṇadhammaṃ karontopi santuṭṭhova hoti ayamassa  aparo sundaraṃ senāsanaṃ pattampi na sampaṭicchati paṇītasenāsanaṃ nāma pamādaṭṭhānanti mahāpuññatāya vā leṇamaṇḍapakūṭāgārādīni bahūni paṇītasenāsanāni labhati so tāni cīvarādīni viya cirapabbajitādīnaṃ datvā yattha katthaci vasantopi santuṭṭhova hoti ayamassa 
idha pana bhikkhu bhesajjaṃ labhati lūkhaṃ vā paṇītaṃ vā so teneva tussati aññaṃ na pattheti labhantopi na gaṇhāti ayaṃ  atha pana telena atthiko phāṇitaṃ labhati so yaṃ labhati so taṃ sabhāgassa bhikkhuno datvā tassa hatthato telena bhesajjaṃ katvā samaṇadhammaṃ karontopi santuṭṭhova hoti ayamassa  aparo mahāpuñño bahuṃ telamadhuphāṇitādipaṇītabhesajjaṃ labhati so taṃ cīvarādīni viya cirapabbajitādīnaṃ datvā tesaṃ ābhatakena yena kenaci bhesajjaṃ karontopi santuṭṭhova hoti yo pana ekasmiṃ bhājane muttaharītakaṃ ekasmiṃ catumadhuraṃ ṭhapetvā gaṇhatha bhante yadicchasīti vuccamāno sacassa tesu aññatarenapi rogo vūpasammati idaṃ muttaharītakaṃ nāma buddhādīhi vaṇṇitanti pūtimuttabhesajjaṃ nissāya pabbajjā tattha te yāvajīvaṃ ussāho karaṇīyoti  vacanaṃ anussaranto catumadhuraṃ paṭikkhipitvā muttaharītakena bhesajjaṃ karonto paramasantuṭṭhova hoti ayamassa 
so evaṃpabhedo sabbopi santoso santuṭṭhīti pavuccati tena vuttaṃ atthato itarītarapaccayasantosoti tassā santuṭṭhiyā saddhiṃ sandassanādividhinā ānisaṃsavibhāvanavasena  tappaṭipakkhassa atricchatādibhedassa icchācārassa ādīnavavibhāvanavasena ca pavattā kathā  ito parāsupi kathāsu eseva nayo visesamattameva vakkhāma
ti ettha kāyaviveko cittaviveko upadhivivekoti tayo vivekā tesu eko gacchati eko tiṭṭhati eko nisīdati  eko seyyaṃ kappeti eko gāmaṃ piṇḍāya pavisati eko paṭikkamati eko abhikkamati eko caṅkamaṃ adhiṭṭhāti eko carati eko viharati evaṃ sabbiriyāpathesu sabbakiccesu gaṇasaṅgaṇikaṃ pahāya vivittavāso  nāma aṭṭha samāpattiyo pana  nāma nibbānaṃ  nāma vuttañhetaṃ kāyaviveko ca vivekaṭṭhakāyānaṃ nekkhammābhiratānaṃ cittaviveko ca parisuddhacittānaṃ paramavodānappattānaṃ upadhiviveko ca nirupadhīnaṃ puggalānaṃ visaṅkhāragatānanti  vivekoyeva paviveko paviveke paṭisaṃyuttā kathā 
ti ettha savanasaṃsaggo dassanasaṃsaggo samullapanasaṃsaggo sambhogasaṃsaggo kāyasaṃsaggoti pañca saṃsaggā tesu idhekacco bhikkhu suṇāti amukasmiṃ ṭhāne gāme vā nigame vā itthī abhirūpā dassanīyā pāsādikā paramāya vaṇṇapokkharatāya samannāgatāti so taṃ sutvā saṃsīdati visīdati na sakkoti brahmacariyaṃ sandhāretuṃ sikkhaṃ paccakkhāya hīnāyāvattati evaṃ visabhāgārammaṇassavanena uppannakilesasanthavo  nāma na heva kho bhikkhu suṇāti apica kho sāmaṃ passati itthiṃ abhirūpaṃ dassanīyaṃ pāsādikaṃ paramāya vaṇṇapokkharatāya samannāgataṃ so taṃ disvā saṃsīdati visīdati na sakkoti brahmacariyaṃ sandhāretuṃ sikkhaṃ paccakkhāya hīnāyāvattati evaṃ visabhāgārammaṇadassanena uppannakilesasanthavo  nāma disvā pana aññamaññaṃ ālāpasallāpavasena uppanno kilesasanthavo  nāma sañjagghanādipi eteneva saṅgayhati attano pana santakaṃ yaṃ kiñci mātugāmassa datvā adatvā vā tena dinnassa vanabhaṅginiyādino paribhogavasena uppanno kilesasanthavo  nāma mātugāmassa hatthaggāhādivasena uppannakilesasanthavo  nāma
yopi cesa gihīhi saṃsaṭṭho viharati ananulomikena saṃsaggena sahasokī sahanandī sukhitesu sukhito dukkhitesu dukkhito uppannesu kiccakaraṇīyesu attanā vo yogaṃ āpajjatīti  evaṃ  vutto ananulomiko gihisaṃsaggo nāma yo ca sabrahmacārīhipi kilesuppattihetubhūto saṃsaggo taṃ sabbaṃ pahāya yvāyaṃ  saṃsāre thirataraṃ saṃvegasaṅkhāresu tibbaṃ bhayasaññaṃ sarīre paṭikkūlasaññaṃ sabbākusalesu jigucchāpubbaṅgamaṃ hirottappaṃ sabbakiriyāsu satisampajaññanti sabbaṃ paccupaṭṭhapetvā kamaladale jalabindu viya sabbattha alaggabhāvo ayaṃ sabbasaṃsaggappaṭipakkhatāya asaṃsaggo tappaṭisaṃyuttā kathā 
ti ettha vīrassa bhāvo kammanti vā vīriyaṃ vidhinā īretabbaṃ pavattetabbanti vā vīriyaṃ vīriyañca taṃ akusalānaṃ dhammānaṃ pahānāya kusalānaṃ dhammānaṃ upasampadāya ārabhanaṃ vīriyārambho svāyaṃ kāyiko cetasiko cāti duvidho ārambhadhātu nikkamadhātu parakkamadhātu cāti tividho sammappadhānavasena catubbidho so sabbopi yo bhikkhu gamane uppannakilesaṃ ṭhānaṃ pāpuṇituṃ na deti ṭhāne uppannaṃ nisajjaṃ nisajjāya uppannaṃ sayanaṃ pāpuṇituṃ na deti tattha tattheva ajapadena daṇḍena kaṇhasappaṃ uppīḷetvā gaṇhanto viya tikhiṇena asinā amittaṃ gīvāya paharanto viya sīsaṃ ukkhipituṃ adatvā vīriyabalena niggaṇhāti tassevaṃ vīriyārambho āraddhavīriyassa vasena veditabbo tappaṭisaṃyuttā kathā 
tiādīsu duvidhaṃ sīlaṃ lokiyaṃ lokuttarañca tattha  pātimokkhasaṃvarādi catupārisuddhisīlaṃ  maggasīlaṃ phalasīlañca tathā pi vipassanāya pādakabhūtā saha upacārena aṭṭha samāpattiyo  samādhi maggasampayutto panettha  samādhi nāma tathā pi  sutamayā cintāmayā jhānasampayuttā vipassanāñāṇañca visesato panettha vipassanāpaññā gahetabbā  maggapaññā phalapaññā ca  ariyaphalavimutti nibbānañca apare pana tadaṅgavikkhambhanasamucchedavimuttīnampi vasenettha atthaṃ saṃvaṇṇenti mpi ekūnavīsatividhaṃ paccavekkhaṇañāṇaṃ iti imesaṃ sīlādīnaṃ saddhiṃ sandassanādividhinā anekākāravokāraānisaṃsavibhāvanavasena ceva tappaṭipakkhānaṃ dussīlyādīnaṃ ādīnavavibhāvanavasena ca pavattā kathā tappaṭisaṃyuttā kathā vā 
ettha  ca attanā ca appiccho hoti appiccha kathañca paresaṃ kattāti  santuṭṭho hoti itarītarena cīvarena itarītaracīvarasantuṭṭhiyā ca vaṇṇavādīti  ca ādivacanato sayañca appicchatādiguṇasamannāgatena paresampi tadatthāya hitajjhāsayena  pavattetabbā tathārūpī kathā yā idha abhisallekhikādibhāvena visesetvā vuttā appicchakathādīti veditabbā kārakasseva hi kathā visesato adhippetatthasādhinī tathā hi vakkhati  kalyāṇamittassetaṃ meghiya bhikkhuno pāṭikaṅkhaṃ akasiralābhīti 
ti īdisāya yathāvuttāya ti yathicchitalābhī yathārucilābhī sabbakālaṃ imaṃ kathaṃ sotuṃ vicāretuñca yathāsukhaṃ labhanto ti nidukkhalābhī ti vipulalābhī
ti paggahitavīriyo ti akosallasambhūtaṭṭhena akusalānaṃ pāpadhammānaṃ pajahanatthāya nti kucchitānaṃ salanādiatthena anavajjaṭṭhena ca kusalānaṃ sahavipassanānaṃ maggaphaladhammānaṃ ti sampādanāya attano santāne uppādanāya ti ussoḷhisaṅkhātena vīriyathāmena samannāgato ti thiraparakkamo asithilavīriyo ti anorohitadhuro anosakkavīriyo
ti vipassanāpaññāya paññavā ti pañcannaṃ khandhānaṃ udayañca vayañca paṭivijjhantiyā ti vikkhambhanavasena kilesehi ārakā dūre ṭhitāya niddosāya ti nibbedhabhāgiyāya ti vaṭṭadukkhassa khepanato dukkhakkhayoti laddhanāmaṃ ariyamaggaṃ sammā hetunā nayena gacchantiyā imesu ca pana pañcasu dhammesu sīlaṃ vīriyaṃ paññā ca yogino ajjhattikaṃ aṅgaṃ itaradvayaṃ bāhiraṃ aṅgaṃ tatthāpi kalyāṇamittasannissayeneva sesaṃ catubbidhaṃ ijjhati kalyāṇamittassevettha bahukārataṃ dassento satthā ntiādinā desanaṃ vaḍḍhesi tattha nti ekaṃsena icchitabbaṃ avassaṃbhāvīti attho nti kiriyāparāmasanaṃ  idaṃ vuttaṃ hoti  sīlavā bhavissatīti ettha yadetaṃ kalyāṇamittassa bhikkhuno sīlavantatāya bhavanaṃ sīlasampannattaṃ tassa bhikkhuno sīlasampannattā etaṃ tassa pāṭikaṅkhaṃ avassaṃbhāvī ekaṃseneva tassa tattha niyojanatoti adhippāyo tiādīsupi eseva nayo
evaṃ bhagavā sadevake loke uttamakalyāṇamittasaṅkhātassa attano vacanaṃ anādiyitvā taṃ  vanasaṇḍaṃ pavisitvā tādisaṃ vippakāraṃ pattassa āyasmato meghiyassa kalyāṇamittatādinā sakalaṃ sāsanasampadaṃ dassetvā idānissa tattha ādarajātassa pubbe yehi kāmavitakkādīhi upaddutattā kammaṭṭhānaṃ na sampajjati tassa tesaṃ ujuvipaccanīkabhūtattā ca bhāvanānayaṃ pakāsetvā tato paraṃ arahattassa kammaṭṭhānaṃ ācikkhanto tiādimāha tattha ti evaṃ kalyāṇamittasannissayena yathāvuttasīlādiguṇasamannāgatena tenevāha ti ti āraddhataruṇavipassanassa rāgādiparissayā ce uppajjeyyuṃ tesaṃ visodhanatthaṃ tato uddhaṃ cattāro dhammā bhāvetabbā uppādetabbā vaḍḍhetabbā ca
ti ekādasasu asubhakammaṭṭhānesu yathārahaṃ yattha katthaci asubhabhāvanā ti kāmarāgassa pajahanatthāya ayamattho sālilāvakopamāya vibhāvetabbo evaṃbhūtaṃ bhāvanāvidhiṃ sandhāya vuttaṃ  asubhā bhāvetabbā rāgassa pahānāyāti ti mettākammaṭṭhānaṃ ti vuttanayeneva uppannassa kopassa pajahanatthāya ti soḷasavatthukā ānāpānassati ti vuttanayeneva uppannānaṃ vitakkānaṃ pacchedanatthāya ti asmīti uppajjanakassa navavidhassa mānassa samucchedanatthāya
ti hutvā abhāvato udayabbayavantato pabhaṅguto tāvakālikato niccappaṭikkhepato ca sabbe saṅkhārā aniccāti  pavattaaniccānupassanāvasena  aniccasaññino ti asārakato avasavattanato parato rittato tucchato suññato ca sabbe dhammā anattāti  evaṃ pavattaanattānupassanāsaṅkhātā anattasaññā citte saṇṭhahati atidaḷhaṃ patiṭṭhahati aniccalakkhaṇe hi diṭṭhe anattalakkhaṇaṃ diṭṭhameva hoti tīsu lakkhaṇesu hi ekasmiṃ diṭṭhe itaradvayaṃ diṭṭhameva hoti tena vuttaṃ aniccasaññino meghiya anattasaññā saṇṭhātīti anattalakkhaṇe sudiṭṭhe asmīti uppajjanakamāno suppajahova hotīti āha ti nti diṭṭheva dhamme imasmiṃyeva attabhāve apaccayaparinibbānaṃ pāpuṇāti ayamettha saṅkhepo vitthārato pana asubhādibhāvanānayo  vuttanayena veditabbo


 catutthe ti olokayamāno buddho sahasā apavisitvā yāva sā kathā niṭṭhāti tāva aṭṭhāsīti attho tenāha ti aniccadukkhādivasena sabbadhammasantīraṇaṃ ti āha ti nti rāgopi cittampi arahattampi antalikkhacaro pāso yvāyaṃ carati mānasoti  ettha rāgo mānasaṃ cittaṃ mano mānasanti  ettha cittaṃ appattamānaso sekho kālaṃ kayirā jane sutāti  ettha arahattaṃ idhāpi arahattameva adhippetaṃ tenāha ti appattaṃ mānasaṃ arahattaṃ etehīti  idāni cittapariyāyameva mānasasaddaṃ sandhāyāha tiādi pañcamaṃ suviññeyyameva


 chaṭṭhe ti jīvitappavattiyā sambhārā paccayā ti sammā ñāyena anavajjauñchācariyādinā uddhamuddhamānetabbā pāpuṇitabbā te pana samudānitā samāhatā nāma hontīti āha ti ti sulabhuppādā na honti etena gocaraasappāyādibhāvaṃ dasseti ti bhummatthe upayogavacananti āha ti  samaṇadhammassa tattha anipphajjanato ti yadatthamahaṃ pabbajito na metaṃ idha nipphajjati cīvarādi pana samudāgacchati nāhaṃ tadatthaṃ pabbajito kiṃ me idha vāsenāti paṭisaṅkhāyapi tenāha ti anantaravāre ti samaṇadhammassa nipphajjanabhāvaṃ jānitvā ti so puggaloti padassa nānubandhitabboti iminā sambandho yassa yena hi sambandho dūraṭṭhenapi so bhavati nti so puggaloti paccattavacanaṃ upayogavasena pariṇāmetvā taṃ puggalaṃ anāpucchā pakkamitabbanti attho atthavasena hi vibhattipariṇāmoti nti ca kataññukataveditāya niyojanaṃ ti yaṃ  nissāya bhikkhuno guṇehi vuddhiyeva pāṭikaṅkhā paccayehi na parissayo evarūpo daṇḍakammādīhi niggaṇhāti cepi na pariccajitabboti dasseti tiādinā


 sattame ntiādi desanāsīsameva sotāpannādayopi pana abhabbāva puthujjanakhīṇāsavānaṃ nindāpasaṃsatthampi evaṃ vuttaṃ puthujjano nāma gārayho mātughātādīni karoti khīṇāsavo pana pāsaṃso kunthakipillikaghātādīnipi na karotīti nti yathā gihibhūto sannidhiṃ katvā vatthukāme paribhuñjati evaṃ tilataṇḍulasappinavanītādīni sannidhiṃ  katvā idāni paribhuñjituṃ abhabboti attho vatthukāme pana nidahitvā paribhuñjantā tannissitaṃ kilesakāmampi nidahitvā paribhuñjanti nāmāti āha ti nanu ca khīṇāsavasseva vasanaṭṭhāne tilataṇḍulādayo paññāyantīti na pana te attano atthāya nidhenti aphāsukapabbajitādīnaṃ atthāya nidhenti anāgāmissa kathanti tassapi pañca kāmaguṇā sabbasova pahīnā dhammena pana laddhaṃ vicāretvā paribhuñjati akappiyakāmaguṇe sandhāyetaṃ vuttaṃ na mañcapīṭhaattharaṇapāvuraṇādisannissitaṃ ti yathā pubbe gihibhūto paribhuñjati evaṃ paribhuñjituṃ abhabbo agāramajjhe vasantā hi sotāpannādayo yāvajīvaṃ gihibyañjanena tiṭṭhanti khīṇāsavo pana arahattaṃ patvāva manussabhūto parinibbāti vā pabbajati vā cātumahārājikādīsu kāmāvacaradevesu muhuttampi na tiṭṭhati kasmā vivekaṭṭhānassa abhāvā bhummadevattabhāve pana ṭhito arahattaṃ patvāpi tiṭṭhati vivekaṭṭhānasambhavā aṭṭhamādīni uttānatthāneva


