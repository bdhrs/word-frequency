

tiādikaṃ  āyasmato vidhūpanadāyakattherassa apadānaṃ ayampi purimajinavaresu pūritapuññasambhāro tattha tattha bhave vivaṭṭūpanissayāni puññāni upacinanto padumuttarassa bhagavato kāle ekasmiṃ kulagehe nibbatto viññutaṃ patto vibhavasampanno saddhājāto bhagavati pasanno gimhakāle suvaṇṇarajatamuttāmaṇimayaṃ bījaniṃ kāretvā bhagavato adāsi so tena puññakammena devesu ca manussesu ca saṃsaranto  dve sampattiyo anubhavitvā imassa amhākaṃ sammāsambuddhassa uppannakāle ekasmiṃ kulagehe nibbatto gharabandhanena bandhitvā gharāvāse ādīnavaṃ disvā pabbajjāya ca ānisaṃsaṃ disvā saddhāsampanno sāsane pabbajitvā vipassanaṃ vaḍḍhetvā nacirasseva arahā ahosi
 so kena mayā puññakammena ayaṃ lokuttarasampatti laddhāti attano pubbakammaṃ anussaranto taṃ paccakkhato ñatvā pubbacaritāpadānaṃ pakāsento tiādimāha taṃ heṭṭhā vuttatthameva ti visesena santāpayantānaṃ sattānaṃ santāpaṃ nibbāpenti sītalaṃ vātaṃ janetīti bījanī bījanīyeva bījanikā sā sattaratanamayā vijjotamānā bījanikā mayā kārāpetvā dinnāti attho


tiādikaṃ āyasmato sataraṃsittherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto padumuttarassa bhagavato kāle brāhmaṇakule nibbatto viññutaṃ patto sakkaṭabyākaraṇe vedattaye ca pāraṅgato gharāvāsaṃ  pahāya araññaṃ pavisitvā isipabbajjaṃ pabbajitvā himavante vāsaṃ kappesi tasmiṃ  samaye padumuttaro bhagavā vivekakāmatāya uccaṃ ekaṃ pabbataṃ āruyha jalitaggikkhanto viya nisīdi taṃ tathānisinnaṃ bhagavantaṃ disvā tāpaso somanassajāto añjaliṃ paggayha anekehi kāraṇehi thomesi so tena puññakammena tato cuto chasu kāmāvacaradevesu dibbasampattiṃ anubhavitvā tato manussaloke sataraṃsī nāma cakkavattī rājā hutvā nibbatti tampi sampattiṃ anekakkhattuṃ anubhavitvā imasmiṃ buddhuppāde ekasmiṃ kulagehe nibbatto pubbapuññasambhāravasena ñāṇassa paripakkattā sattavassikova pabbajitvā arahattaṃ pāpuṇi
 so  ahaṃ kena kammena sattavassikova santipadaṃ anuppattosmīti saramāno pubbakammaṃ ñāṇena paccakkhato disvā somanassajāto pubbacaritāpadānaṃ udānavasena pakāsento tiādimāha tattha nti uccaṃ selamayaṃ pabbataṃ āruyha nisīdi padumuttaroti sambandho ti bhagavato nisinnassa pabbatassa āsannaṭṭhāneti attho ti mantasaṅkhātassa vedattayassa pāraṃ pariyosānaṃ koṭiṃ gato eko brāhmaṇoti attho aññaṃ viya attānaṃ niddisati ayaṃ mantapāragūti nti tasmiṃ pabbate nisinnaṃ vīravantaṃ jinaṃ kiṃ visiṭṭhaṃ  sakalachakāmāvacarabrahmadevānaṃ atidevaṃ  narānaṃ āsataṃ seṭṭhaṃ  sakalasattalokaṃ nayantaṃ nibbānaṃ pāpentaṃ ahaṃ  dasanakhasamodhānañjalipuṭaṃ sirasi muddhani  patiṭṭhapetvā  suṭṭhuṃ thomesinti sambandho
ti yenāyaṃ añjalī dinno arahā so bhavissatīti byākāsi sesaṃ uttānatthamevāti


tiādikaṃ āyasmato sayanadāyakattherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto padumuttarassa bhagavato  kāle ekasmiṃ kulagehe nibbatto viññutaṃ patto gharāvāsaṃ saṇṭhapetvā sukhamanubhavanto satthu dhammadesanaṃ sutvā satthari pasanno dantasuvaṇṇarajatamuttamaṇimayaṃ mahārahaṃ mañcaṃ kārāpetvā cīnapaṭṭakambalādīni attharitvā sayanatthāya bhagavato adāsi bhagavā tassa anuggahaṃ karonto tattha sayi  so tena puññakammena devamanussesu saṃsaranto tadanurūpaṃ ākāsagamanasukhaseyyādisukhaṃ anubhavitvā imasmiṃ buddhuppāde vibhavasampanne ekasmiṃ kule nibbattitvā viññutaṃ pāpuṇitvā satthu dhammadesanaṃ sutvā pasannamānaso pabbajitvā vipassanto nacirasseva arahā ahosi
 so  attano pubbakammaṃ saritvā somanassajāto pubbacaritāpadānaṃ pakāsento tiādimāha taṃ heṭṭhā vuttatthameva
ti yathā tiṇakacavararahite kaddamādisampanne sukhette vuttabījāni sāduphalāni nipphādenti evameva rāgadosādidiyaḍḍhasahassakilesasaṅkhātatiṇakacavararahite suddhasantāne puññakkhette vuttadānāni appānipi samānāni mahapphalāni hontīti attho sesaṃ suviññeyyamevāti


tiādikaṃ āyasmato gandhodakiyattherassa apadānaṃ ayampi purimamunivaresu katādhikāro tattha tattha bhave vivaṭṭūpanissayāni puññāni upacinanto padumuttarassa bhagavato kāle kulagehe nibbatto parinibbute bhagavati nagaravāsino bodhipūjaṃ kurumāne disvā vicittaghaṭe candanakappurāgaruādimissakasugandhodakena pūretvā bodhirukkhaṃ abhisiñci tasmiṃ khaṇe devo mahādhārāhi pavassi tadā so asanivegena kālaṃ kato teneva puññakammena devaloke nibbatti tattheva ṭhito aho buddho aho dhammotiādigāthāyo abhāsi evaṃ so devamanussesu sampattiyo anubhavitvā sabbapariḷāhavippamutto nibbattanibbattaṭṭhāne sītibhāvamupagato sukhito imasmiṃ buddhuppāde kulagehe  nibbatto viññutaṃ patto satthari pasanno pabbajitvā kammaṭṭhānaṃ ārabhitvā vipassanto nacirasseva arahattaṃ pāpuṇi pubbe katapuññena ti pākaṭo ahosi
 so ekadivasaṃ attano pubbakammaṃ saritvā somanassajāto pubbacaritāpadānaṃ pakāsento tiādimāha taṃ vuttatthameva ti mahābodhirukkhassa pūjā ahosīti attho ti anekehi cittakammasuvaṇṇakammehi vicittaṃ sobhamānaṃ gandhodakapuṇṇaṃ ghaṭaṃ gahetvāti attho  nti gandhodakaṃ adāsiṃ ahaṃ gandhodakena abhisiñcinti attho
ti bodhiyā pūjākaraṇasamayeti attho sesaṃ uttānatthamevāti


tiādikaṃ āyasmato opavayhattherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto padumuttarajinādicce loke pātubhūte ekasmiṃ vibhavasampannakule nibbatto vuddhimanvāya mahaddhano mahābhogo gharāvāsaṃ vasamāno sāsane pasanno satthari pasādabahumāno ājānīyena sindhavena pūjaṃ akāsi pūjetvā ca pana buddhādīnaṃ samaṇānaṃ hatthiassādayo na kappanti kappiyabhaṇḍaṃ dassāmīti cintetvā taṃ agghāpetvā tadagghanakena kahāpaṇena kappiyaṃ kappāsikakambalakojavādikaṃ cīvaraṃ kappūratakkolādikaṃ bhesajjaparikkhārañca adāsi so tena puññakammena yāvatāyukaṃ ṭhatvā tato cuto devesu ca manussesu ca hatthiassādianekavāhanasampanno sukhaṃ anubhavitvā imasmiṃ buddhuppāde ekasmiṃ kulagehe nibbatto viññutaṃ patto saddhāsampanno sāsane pabbajitvā kammaṭṭhānaṃ gahetvā vipassanaṃ vaḍḍhetvā maggapaṭipāṭiyā arahatte patiṭṭhāsi pubbe katapuññasambhāravasena ti pākaṭo ahosi
 so kena nu kho kāraṇena idaṃ mayā santipadaṃ adhigatanti upadhārento pubbakammaṃ  ñāṇena paccakkhato ñatvā somanassajāto pubbacaritāpadānaṃ udānavasena pakāsento tiādimāha taṃ vuttatthameva nti ājānīyaṃ uttamajātisindhavaṃ ahaṃ adāsiṃ pūjesinti attho
ti sassa attano pattāni aṭṭha parikkhārāni bhārāni yassa so sapattabhāro aṭṭhaparikkhārayuttoti attho
nti  khamanīyayoggaṃ cīvarādikappiyaparikkhāranti attho
ti pariyosāno koṭippatto bhavoti attho sesaṃ suviññeyyamevāti


tiādikaṃ āyasmato saparivārāsanattherassa apadānaṃ sopi purimabuddhesu katādhikāro tattha  tattha bhavesu vivaṭṭūpanissayāni puññāni upacinanto padumuttarassa bhagavato kāle vibhavasampanne kulagehe nibbatto vuddhippatto saddhājāto sāsane pasanno dānaphalaṃ saddahanto nānaggarasabhojanena bhagavato piṇḍapātaṃ adāsi datvā ca pana bhojanasālāyaṃ bhojanatthāya nisinnāsanaṃ jātisumanamallikādīhi alaṅkari bhagavā ca bhattānumodanamakāsi so tena puññakammena devamanussesu saṃsaranto anekavidhaṃ sampattiṃ anubhavitvā imasmiṃ buddhuppāde vibhavasampanne kulagehe nibbatto vuddhimanvāya saddho pasanno pabbajitvā na cirasseva arahā ahosi
 so evaṃ pattasantipado kena nu kho puññena idaṃ santipadaṃ anuppattanti ñāṇena upadhārento pubbakammaṃ disvā somanassajāto pubbacaritāpadānaṃ pakāsento tiādimāha taṃ vuttatthameva nti tattha tattha laddhānaṃ piṇḍānaṃ kabaḷaṃ kabaḷaṃ katvā pātabbato khāditabbato āhāro piṇḍapāto taṃ piṇḍapātaṃ bhagavato adāsiṃ bhagavantaṃ bhojesinti attho
nti mayā dinnapiṇḍapātassa guṇaṃ ānisaṃsaṃ pakāsesīti attho
nti pātimokkhasaṃvarasīlena saṃvuto pihito paṭicchannoti attho ti cakkhundriyādīsu pañcasu  indriyesu rūpādīhi gopito indriyasaṃvarasīlañca gopitoti attho sesaṃ suviññeyyamevāti


tiādikaṃ āyasmato pañcadīpakattherassa apadānaṃ ayampi purimabuddhesu katādhikāro uppannuppannabhavesu vivaṭṭūpanissayāni puññāni upacinanto padumuttarassa bhagavato kāle kulagehe nibbatto vuddhimanvāya gharāvāse vasanto bhagavato dhammaṃ sutvā sammādiṭṭhiyaṃ patiṭṭhito saddho pasanno mahājanehi bodhipūjaṃ kayiramānaṃ disvā sayampi bodhiṃ parivāretvā dīpaṃ jāletvā pūjesi so tena puññakammena devamanussesu saṃsaranto cakkavattisampattiādayo anubhavitvā sabbattheva uppannabhave jalamāno jotisampannavimānādīsu vasitvā imasmiṃ buddhuppāde ekasmiṃ vibhavasampanne kulagehe nibbatto vuddhippatto saddhājāto pabbajitvā nacirasseva arahā ahosi dīpapūjānissandena ti pākaṭo
 so  ekadivasaṃ attano pubbakammaṃ saritvā somanassajāto pubbacaritāpadānaṃ pakāsento tiādimāha taṃ vuttatthameva nti vaṅkaṃ micchādiṭṭhiṃ chaḍḍetvā uju avaṅkaṃ nibbānābhimukhaṃ pāpuṇanasammādiṭṭhi ahosinti attho
nti ettha pakārena dibbati jotatīti padīpo tassa dānaṃ padīpadānaṃ taṃ adāsiṃ padīpapūjaṃ akāsinti attho sesaṃ sabbattha uttānatthamevāti


tiādikaṃ  āyasmato dhajadāyakattherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto padumuttarassa bhagavato kāle ekasmiṃ kulagehe nibbatto vuddhimanvāya satthari pasīditvā sundarehi anekehi vatthehi dhajaṃ kārāpetvā dhajapūjaṃ akāsi so tena puññakammena uppannuppannabhave uccakule nibbatto pūjaniyo ahosi aparabhāge imasmiṃ buddhuppāde ekasmiṃ kulagehe nibbatto vuddhimanvāya puttadārehi vaḍḍhitvā mahābhogo yasavā saddhājāto satthari pasanno gharāvāsaṃ pahāya pabbajitvā nacirasseva arahā ahosi
 so pattaarahattaphalo pubbakammaṃ saritvā somanassajāto attano pubbacaritāpadānaṃ pakāsento tiādimāha tassattho pubbe vuttoyeva ti somanassasahagatacittayuttattā haṭṭho paripuṇṇarūpakāyo saddhāsampayuttacittatāya haṭṭhena cittena santuṭṭhena cittenāti attho nti dhunāti kampati calatīti dhajaṃ taṃ dhajaṃ āropayiṃ veḷagge laggetvā pūjesinti attho
ti patitāni bodhipattāni gahetvā ahaṃ bahi chaḍḍesinti attho nti anto cittasantānanāmakāyato ca bahi cakkhusotādirūpakāyato ca suddhiṃ  visesena  kilesato vimuttaṃ anāsavaṃ sambuddhaṃ viya sammukhā uttamaṃ bodhiṃ  paṇāmamakāsinti attho sesaṃ sabbattha uttānatthamevāti


tiādikaṃ āyasmato padumattherassa apadānaṃ ayampi purimabuddhesu katakusalasambhāro padumuttaramuninā  dhammapajjote jotamāne ekasmiṃ kulagehe nibbatto gharāvāsaṃ saṇṭhapetvā  bhogasampannoti pākaṭo so satthari pasīditvā mahājanena saddhiṃ dhammaṃ suṇanto dhajena saha padumakalāpaṃ gahetvā aṭṭhāsi sadhajaṃ taṃ padumakalāpaṃ ākāsamukkhipiṃ taṃ  acchariyaṃ disvā ativiya somanassajāto ahosi so yāvajīvaṃ kusalaṃ katvā jīvitapariyosāne sagge nibbatto dhajamiva chakāmāvacare pākaṭo pūjito ca dibbasampattimanubhavitvā manussesu ca cakkavattisampattimanubhavitvā imasmiṃ buddhuppāde vibhavasampanne saddhāsampanne ekasmiṃ kulagehe nibbatto vuddhimanvāya saddhājāto pañcavassikova pabbajitvā nacirasseva arahā hutvā katapuññanāmena ti pākaṭo
 attano pubbakammaṃ saritvā somanassajāto pubbacaritāpadānaṃ pakāsento tiādimāha tattha nti tathaṃ avitathaṃ aviparītaṃ saccaṃ dukkhasamudayanirodhamaggavasena cattāri saccāni samāhaṭānīti catusaccaṃ taṃ catusaccaṃ pakāsento loke pākaṭaṃ karontoti attho ti uttamadhammappavattako pakāsakoti attho nti amatamahānibbānavuṭṭhidhāraṃ pavassanto paggharanto sadevakaṃ lokaṃ temento sabbakilesapariḷāhaṃ nibbāpento dhammavassaṃ vassatīti attho
ti dhajena saha ekato katvā padumaṃ padumakalāpaṃ gahetvāti attho nti ubho ukkhipitvā ṭhito ahanti attho sesaṃ sabbattha uttānatthamevāti


ntiādikaṃ āyasmato asanabodhiyattherassa apadānaṃ ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto tissassa bhagavato kāle aññatarasmiṃ kulagehe nibbatto vuddhippatto sukhappatto sāsane pasanno  asanabodhito phalaṃ gahetvā tato vuṭṭhitabodhitaruṇe gahetvā bodhiṃ ropesi yathā na vinassati tathā udakāsiñcanādikammena rakkhitvā pūjesi so tena puññena devamanussesu sampattiyo anubhavitvā imasmiṃ buddhuppāde kulagehe nibbatto paripakkasambhārattā  sattavassikova samāno pabbajitvā khuraggeyeva arahattaṃ pāpuṇi purākatapuññanāmena ti pākaṭo
 so  pubbasambhāramanussaritvā somanassajāto pubbacaritāpadānaṃ pakāsento ntiādimāha tattha ti mātugabbhato nikkhantakālato paṭṭhāyāti attho sattavasso paripuṇṇasarado ahaṃ lokanāyakaṃ tissaṃ bhagavantaṃ addasanti sambandho ti pakārena pasannaanāluḷitaavikampitacitto sumano sundaramano somanassasahagatacittoti attho
ti tikkhattuṃ jātoti tisso so mātugabbhato manussajātito pañcakkhandhato ca mutto hutvā jāto nibbatto buddho jātoti attho tassa tissassa bhagavato tādino lokajeṭṭhassa asanabodhiṃ uttamaṃ ropayinti sambandho
ti nāmapaññattiyā nāmasaññāya asano nāma asanarukkho bodhi ahosīti attho ti vallirukkhapabbatagaṅgāsāgarādayo dhāretīti dharaṇī kā sā pathavī tassaṃ ruhati patiṭṭhahatīti dharaṇīruho pādena pivatīti pādapo pādasaṅkhātena mūlena siñcitodakaṃ pivati āporasaṃ sinehaṃ dhāretīti attho dharaṇīruho ca so pādapo cāti dharaṇīruhapādapo taṃ uttamaṃ asanaṃ bodhiṃ pañca vassāni  posesinti attho
ti taṃ mayā positaṃ asanabodhirukkhaṃ pupphitaṃ accharayoggabhūtapupphattā  lomahaṃsakaraṇaṃ disvā  attano kammaṃ  pakārena kathayanto buddhaseṭṭhassa santikaṃ agamāsinti attho sesaṃ sabbattha uttānatthamevāti


