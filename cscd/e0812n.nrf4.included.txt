



 tadeva yathāpaṭiññātamalaṅkāravibhāgaṃ bodhetvā sampati rasavantālaṅkārappasaṅgenādhigataṃ rasaṃ sakala saṃsāradukkhanissa raṇekanimittavimuttirasekarasavisuddhasaddhammāgamaviggāhasappīṇanoṇatamatīnaṃ paramasaddhālūnamanadhigatattepi lakkhaṇamattena lokavohārakosallamattapariggahāya kiñcimattamupadisituṃ na sākallena tiādimāha  taṃtaṃṭhānānurūpappavattā paññā sā hi sarasaracanāyaccantopakārikā tatova kabbaṃ paṭibhānanti vuccati tenāha ti kavinā lokavohārānugantabbo yo hi sakalaṃ lokavohāraṃ nānusarati so kaviyeva na hoti tenāha ti yato ocityaṃ nāma kavīnaṃ paramaṃ rahassaṃ lokavohārepi ucitaññūyeva pasaṃsīyate samucitalokavohārānusāreneva ca vakkhamānānukkamena viracitā racanā sacetanānaṃ rasassādāya sampajjate tasmā ocitye samullasattaṃ dittaṃ phuṭameva bandhanaṃ kātuṃ vaṭṭati tatovaccantamocityasamullāsavedinā kavinā bhavitabbaṃ tenāha ti sabbañcetaṃ kavināti ettha visesanaṃ ti cetaṃ nibandhāti ettha avutto kattā
 evaṃ yathāpaṭiññātānamalaṅkārānaṃ dassanāvasare rasavantālaṅkārappasaṅgenādhigatanavavidhasiṅgārādirase sakalasaṃsāradukkhanissaraṇaasahāyakaraṇabhūtavimuttirasena ekarasabhūte atipaṇīte saddhammāmataraseyeva luddhānaṃ saddhābāhullasuddhasaṃyamānaṃ vimukhepi  lakkhaṇamattapariññāṇena lokavohāresu asammohatthaṃ saṅkhepena dassetukāmo idāni iccādimāha  sarasaracanāya accantopakāraṭṭhānocitapaññāvisesavatā  sakalaloke vohārānurūpamanugatena  yasmā ocityaṃ nāma hadayato abahi kātabbaṃ rahassamiva bandhato viyojanīyaṃ na hoti tasmā matisayena  ucitabhāvena vattumicchitatthassa uddīpanasseva anurūpappakārena iṭṭhatthassa samullāsanaṃ dittiṃ jānantena  bandhakārakena nibandhāti sambandho paṭibhā paṭibhānanti paññāyetaṃ nāmaṃ tato jātakabbassapi paṭibhāti vuccamānattā ayaṃ paññāviseso racanāya accantopakāroti ñātabbo paṭibhānamassatthīti ca lokassa vohāroti ca taṃ anugacchati sīlenāti ca ocityena samullāsoti ca taṃ vijānāti sīlenāti ca viggaho



ccādi ṭhāyino vakkhamānaratyādayo tehi saha sambandho vibhāvādīhi yoge ratyādīnamassādiyattamānīyamānattā etesamatthīti  saha anubhāvehi vakkhamānalakkhaṇehīti  bhāvo vibhāvo ca vakkhamāno bhāvena bhāvābhāsopi imināva saṅgahito rasassādāya sampajjantīti sambandho
ccādi  ṭhāyīpadena tena vāccaratihāsādiatthena vā sambandhupagatā  vakkhamānānubhāvehi saha pavattā  vakkhamānabhāvavibhāvā  vuttaguṇopetakavinā bandhitā ekattha āharitvā dassitā  issādidosarahitānaṃ sajjanānaṃ  siṅgārādivakkhamānarasassa assādanatthaṃ  pavattantīti imāya gāthāya ṭhāyībhāvo byabhicārībhāvo kevalabhāvo vibhāvo anubhāvo raso ceti ime uddiṭṭhā bhavanti kathanti ce bhāvavibhāvānaṃ ṭhāyīsambandhinoti visesanaṃ bhavati tena bhāvassa ṭhāyī ca so bhāvo ceti ca ṭhāyīpadena sambandhattā ṭhāyībhāvo ca puna byabhicārībhāve sati ṭhāyībhāvoti imassa sādhakattā imasseva ṭhāyībhāvapadassa payogasāmatthiyena gammamāno byabhicārībhāvo ca puna ṭhāyīpadena samāsamakatvā visuṃ dassitabhāvasaddasutiyā ṭhāyībhāvabyabhicārībhāvehi añño bhāvo ca tathā eva ṭhāyīpadena vāccaratihāsādiatthassa uppattiuddīpanadvayaṃ vibhūtaṃ katvā sajjetvā ṭhitattā tehi ratihāsādīhi atthehi sambandhino ālambaṇauddīpanasaṅkhatavividhavibhāvā ca evameva sānubhāvakapadena samāyogena dassitānubhāvo ca rasassādāyāti iminā niddiṭṭharaso cāti evamime ṭhāyībhāvādayo uddiṭṭhā honti ṭhāyinā saha sambandhoti ca so etesamatthīti ca bhāvo ca vibhāvo ceti ca saha anubhāvehi vattantīti ca rasassa assādoti ca vākyaṃ




 idāni yathāuddiṭṭhesu ṭhāyādīhi bhāvavibhāvānubhāvarasesu paṭhamaṃ bhāvaṃ vibhāvetuṃ bhāvasaddamanvatthayati iccādinā cittassa vuttiyo ramaṇahasanādiākārena pavattiyo tāva visesā visiṭṭhasabhāvatthāti  ṭhāyībyabhicārīsāttikā saddo visese yato  siṅgārādayo  nipphādenti tato bhāvasaddena  bharatādīhi kathitā ettha hi ṇyanto bhūdhātu karaṇe vattate yato cāyaṃ na kevalaṃ karaṇeyeva vattate atha kho byāpane paṭipādane ca tasmāssa paṭibhānaṃ cittaṃ bhāvayanti byāpenti atha vā kavino lokaṭṭhitiñāṇalakkhaṇaṃ adhippāyaṃ bhāvayanti paṭipādentīti ti evamettha attho daṭṭhabbo
 idāni uddiṭṭhesu ṭhāyībhāvādīsu ṭhāyīādīnaṃ  tiṇṇaṃ sādhāraṇo bhāvo nāma esoti dassento anvatthavasena dasseti iccādi  cittassa uttari vakkhamānārammaṇahasanasocanādīhi nibbedādīhi thambhādīhi ca ākārehi pavattisaṅkhātā aññamaññaṃ asaṅkarākārasaṅkhātā visesā pana ṭhāyībyabhicārīsāttikā  yasmā  siṅgārādirase  nipphādenti karonti no ce  siṅgārādirasavisaye paṇḍitānaṃ cittaṃ  byāpanaṃ karonti no ce tasmiṃyeva rasavisaye kavino lokasabhāvaṃ visayaṃ katvā pavattañāṇalakkhaṇaṃ adhippāyaṃ  paṭipādanaṃ karonti tato  hetukattari nipphannena  ratihāsādayo  bharatādīhi vuttā hontīti ratyādayoti ettha saddena hāsādayo ṭhāyībhāvā ca nibbedādayo byabhicārībhāvā ca thambhapalayādayo sāttikabhāvā ca saṅgahitāti daṭṭhabbā cittassa vuttiyoti ca tā eva visesāti ca bhāvo iti saddoti ca vākyaṃ






 ṭhāyādike tividhe bhāve kamenāha iccādinā virodhinā  jigucchādinā bhāvena  ratyādiko  nacchādito  bhāvo anucchijjamānattā eva tiṭṭhati sīlenāti ṭhāyī eva bhāvoti  kathito yo bhāvādīhi ālokitassādaṃ nīto samānīto so sāmājikehi assādiyamānattā rasoti vuccati vakkhati hi savibhāvaiccādi
 idāni ṭhāyīādike tividhabhāve kamena niddisati iccādinā  ratihāsādīnaṃ viruddhena jigucchādinā aññabhāvena  ratihāsādiko  byavahito na hoti  viruddhabhāvena abyavahito bhāvo tiṭṭhati sīlenāti iminā atthena ṭhāyī nāma hotīti katvā  kathitoti yo vibhāvānubhāvādīhi assādanīyattaṃ pāpito sabbhehi assādanīyattā rasoti vuccati so ṭhāyī nāmāti vuccati añño ca so bhāvo ceti ca tiro kayiritthāti ca ṭhāyī ca so bhāvo ceti ca viggaho






 ratyādīnaṃ  navannameva ṭhāyitvaṃ sambhavatītyāha ccādi samo ceti evaṃ ṭhāyino navāti yojanā navevete sakasakavibhāvānubhāvehi samullāsitā visumpi bandhitabbā kavinā abhinetabbā ca naṭena tathā sesabhāvāpi tattha yadi panāyaṃ rati asesaitthipurisaguṇayuttānaṃ itthipurisānaṃ aññamaññaṃ janitā candādīhi uddīpanavibhāvehi uddīpitā ussukkatādibādhakehi anubhāvehi paripositā sakasakānubhāvasāmatthiyā patīyamānehi anekarūpehi byabhicārīhi cittatā siyā tadā tu ṭhāyī rati naṭābhinayena subandhasavanena vā sabbhehi assādiyamānā siṅgārarasattamāpajjate evaṃ yathāyogaṃ hāsādiṭhāyībhāvānaṃ hassarasādibhāvāpajjane yuttiṃ samanneyya
 ṭhāyībhāvo nāma ratyādayo naveveti dassetuṃ tiādimāha ratihāsā ca soko ca kodhussāhabhayampi ca jigucchāvimhayā ceva  santaguṇo cāti evaṃ ṭhāyino nava honti imesaṃ ratyādīnaṃ navannaṃ sarūpakathanaṃ siṅgārahassakaruṇātiādikāya uddesagāthāya anantare niddese pākaṭo hoti rati ca hāso cāti ca kodho ca ussāho ca bhayañceti ca jigucchā ca vimhayā ceti ca vākyaṃ ime nava ca evaṃ byabhicārībhāvasāttikābhāvo ceti ime yathāsakamanurūpavibhāvānubhāvehi dittaṃ katvā paccekaṃ kavinā bandhitabbā naṭena gahetvā dassitabbā ca imesu tividhabhāvesu ayaṃ rati asesapumitthiguṇehi yuttehi naranārīhi aññamaññaṃ uppāditā candādīhi uddīpanavibhāvehi uddīpitā ussāhādipakāsakakāyikavācasikapayogasaṅkhātānubhāvena positā sakasakānubhāvasāmatthiyehi gammamānānekappakārabyabhicārībhāvehi vicittakatā  hoti īdisāyaṃ rati naṭassa abhinayena ca pasatthabandhasavanena ca sabbhehi assādiyamānasiṅgārādirasattaṃ pāpuṇātīti viññātabbā hāsādīnaṃ sesaṭhāyībhāvānaṃ hassarasādibhāvāpattiyaṃ yutti evaṃ yathārahaṃ veditabbāti






 byabhicārino āha iccādinā  ṭhāyīnaṃ ekassāpi bhāvassa nibbedādino aciraṭṭhāyitā ca  pākaṭatā ca nānārasanissayattā te ādayo yassa saddena ṭhāyīdhammassa sukhadukkhādirūpassa gahaṇaṃ sova viseso tena ṭhāyīdhammassa sukhadukkharūpassa gahaṇaṃ attano dhammassa sukhadukkharūpassa ṭhāyini samāropanañcā tathā hi ratiyaṃ parisamo sukhānuviddho bhavati soke dukkhānuviddho ratiyaṃ sukhasabhāvāpi gilānippabhutayo byabhicārino sakammaṃ dukkhamimaṃ samāropayanteva tato tena abhimukhabhāvena  bhāvā sīlena  pavattanti te byabhicārino hontīti
 idāni uddesakkamena byabhicārībhāve lakkhaṇato dasseti iccādinā  byabhicārībhāvānaṃ attano anekarasaṃ nissāya pavattattā lokassa bhinnarucikattā ca kismiñci ṭhāyībhāve byabhicārībhāvānamattano guṇassa līnattañca kismiñci tasseva guṇassa pākaṭattañcātiādikena visesena  ṭhāyībhāvānaṃ sukhadukkharūpaṃ attani ca attano sukhadukkharūpaṃ ṭhāyībhāvesu ca āropanasaṅkhātena abhimukhabhāvena  bhāvā  pakatiyā pavattanti  bhāvā byabhicārino nāma hontīti evameva  pīḷā sarūpena eko parisamasaṅkhatabyabhicārībhāvo ratiyaṃ saguṇena līno sukhānuviddho hutvā soke saguṇena pākaṭo dukkhānuviddho ca hutvā pavattate evameva sukhasabhāvaratiyaṃ gilānādayo byabhicārino sakiyaṃ dukkhasarūpaṃ āropentīti katvā tirobhāvavibhāvādivisesena abhimukhaṃ pavattanti tirobhavanamiti ca āvibhavanamiti ca tirobhāvo ca āvibhāvo ceti ca te ādayo yassa ṭhāyībhāvesu vijjamānānaṃ sukhadukkhasabhāvānaṃ attani āropanasseti ca soyeva visesoti ca abhimukhānaṃ bhāvoti ca viggaho byabhicārīpade saddo visesatthe saddo abhimukhabhāve vattati










 te dasseti iccādinā nti dīnatā ca uggatañca ālasattañca gilāni iti  ussukkaṃ capalaiti cāpallaṃ saha capalena sacapalo so cāyaṃ byādhi ca maraṇañca sacapalabyādhi ca samāhāre tañca saha biḷāya vattatīti nti  yathāvuttabyabhicārībhāvā tettiṃsa hontīti ussāhavatā vīraraso taṃvaseneva assādīyati bhīrunā tu sova bhayānakarasavaseneti lokasabhāvassa anekattā tadatthamete byabhicārino ekekassarasassa bahavo vaṇṇanīyā yato taṃvaṇṇanādvārena sabbopi tesu kiñci assādetīti tattha yasmā pana māraṇopagataveridassanamekameva taṅkhaṇeyeva bhinnaṃ pakativasena bhīruno bhayassa hetu saṅgāmalolassa tu ussāhanimittaṃ siyā tathā naṭena kataṃ vikatamābharaṇaṃ kriyāvā nīcapakatīnaṃ ṭhāyino hāsassa hetu gambhīrapakatīnaṃ byabhicārino hāsassa tasmā bhāve vaṇṇayatā kavinā bhāvā tathā vaṇṇanīyā yathocityapariposo siyā ocityabhaṅgo tu mahatā vāyāmena pariharitabbo
tesu  attāvamānanaṃ tassa ca itthīnañca nīcānañca dāliddiyaṃ vibhāvo yogīnaṃ tu tatvasaṃvedanaṃ vibhāvo assupatanacintādayo ettha anubhāvā
 vitakkanaṃ tassa sandeho vibhāvo sirokampādi anubhāvo
 viruddhacaraṇaṃ vibhāvo kampādayo anubhāvo
 khedo tattha gatyādi vibhāvo sedādi anubhāvo
 santoso ñāṇādi vibhāvo anubhāvo bhogālolatādi
 appaṭipatti tassā iṭṭhāniṭṭhadassanādi vibhāvo animisanayanālocanādi anubhāvo
 cetaso anojatā tassā vibhāvo duggatatādi anubhāvo malinavatthatādi
 dāruṇattaṃ tassā vibhāvo balavāparādhādi tassa anubhāvo tajjanādi
ssa parisamādi vibhāvo jimhatādi anubhāvo
ssa niddā vibhāvo tassādādayo anubhāvo
 cittakkhobho vibhāvo assa gajjitādi kampanādi anubhāvo
āyāsapipāsādi vibhāvo  vivaṇṇatādayo anubhāvo
kālakkhamatā  vibhāvo tassa ramaṇīyadassanicchādi anubhāvo turitatādi
cetopasādo  tatra ussavādi vibhāvo assusedādayo anubhāvo
sadisadassanādi vibhāvo yā anubhāvo bhamusamunnamanādi
paresamukkaṃsāsahanatā  tassā dujjanattagabbādayo vibhāvo dosakathanāvajānanādayo anubhāvo
 khedo vibhāvo tassa āraddhakāriyāsiddhādi bādhayatāpādi anubhāvo
 kāyasaṃvaraṇaṃ tassā vibhāvo lajjādi anubhāvoññavikriyā
 iṭṭhālābhādīhi anubhāvo mukulitanayanādi
 abhimāno vibhāvossa issariyādi anubhāvo avajānanādi
 gāharukkhādīhi  bhūpātādayo ettha anubhāvo
 akkhamatā vibhāvo assāvamānanādi sirokampanatajjanādayo anubhāvo
 pamādukkaṃso tassa vibhāvo pānaṃ calamānaṅgavacogatihāsādayo anubhāvo
 kaṅkhacchedo upadesādi vibhāvo mukhavikāsādi ettha anubhāvo
asamekkhitakāritā  tassa vibhāvo sannipātagahaṇādi aṭṭhānaruditagītahāsādayo anubhāvo
 bhayādīhi anubhāvo thambhakampādi
durācārādīhi  adhomukhatādi anubhāvo
 vibhāvaanubhāvehi supasiddhaṃ
 rāgadosādīhi sacchandacaraṇādi anubhāvo  pākaṭo
ye vā panaññe idha niddiṭṭhā cittavuttivisesāpi saṃvijjanti sukhumabhedā tesu keci vuttesvantogadhā honti yathā hi icchāsabhāvā sabbe kāmā ratiyaṃ antogadhā tathā dosappakārā kodhā marisaissādīsvantogadhā dukkhasabhāvā sokasamabyādhigilāni visādādīsvantogadhā pītyādayo sukhasabhāvā hariseti daṭṭhabbaṃ tesu  bhayā tāso añño saṅkā tathā amariso tasmā issā tathā gilānito samo niddāya suttaṃ ussukā capalatā tathā mohā palayo vakkhamāno aññoti mantabbaṃ
 idāni te byabhicārībhāve sarūpena dasseti iccādinā  attanindāsaṅkhato ca takkasaṅkā ca  parisamo santosalakkhaṇā dhiti jaḷatā ca  dīnabhāvadāruṇabhāvaalasabhāvā ca  sayanañca  cittakkhobho ca gilānaparimadditabhāvo ca  ussāhapitisatiissākhedaākārasaṃvarā ca cintā ca  abhimāno ca apamāro ca  akkhantipamādādhikkā kaṅkhacchedaummādamohā ca  pabodho ca  niddā ca āvegasaṅkhāto sambhamo ca  lajjāsahitaṃ  maraṇañca cāpalyasahitā byādhi ceti  byabhicārībhāvā nāma honti takko ca saṅkā ceti ca samo ca dhiti ca jaḷatā ceti ca dīnatā ca uggo ca alasattañcāti ca ussukañcahariso ca sati ca issā ca visādo ca abahitthā ceti ca amariso ca mado ca mati ca ummādo ca moho ceti ca niddā ca āvego ceti ca saha biḷāya vattatīti ca saha capalena cāpalyena vattatīti ca sacapalo ca so byādhiceti ca maraṇañca sacapalabyādhi ceti ca vākyaṃ maraṇasacapalābyādhīti samāhāradvando tasmā sabiḷanti padaṃ etassa visesanaṃ hoti
lokasabhāvassa anekavidhattā ekoyeva vīraraso ussāhavatā vīrarasākārena assādanīyo hoti soyeva bhīrunā bhayākārena assādanīyo hoti  tasmā ekekassa rasassa ime bahū byabhicārino vaṇṇetabbā honti evaṃ sati anekādhippāyako loko tesu kiñci assādeti evaṃ sati bandho sabbajanassa kanto hoti tassaṃ bhāvavaṇṇanāyaṃ yasmā māretumāgacchantānaṃ sattūnaṃ dassanamekameva taṅkhaṇe janādhippāyato bhijjitvā pakatibhīrūnaṃ purisānaṃ bhayassa ca yuddhalolassa ussāhanassa ca kāraṇaṃ hoti evaṃ naṭena hasanatthaṃ katavikatamābharaṇañca tādisakiriyā ca uttānapakatikānaṃ purisānaṃ ṭhāyīhāsassa ca gambhīrapakatikānaṃ byabhicārīhāsassa ca hetu bhaveyya tasmā bhāve vaṇṇentena kavinā ocityabhaṅgamakatvā sakkaccamocityaṃ sajjetvā bhāvappakāsakāni savibhāvānubhāvakavivacanāni vaṇṇetabbāni ettha bhāvāvabodhakavibhāvādīnaṃ jānitabbattā tehi tehi bhāvehi saddhiṃ evaṃ veditabbā
tesu bhāvesu attāvamānanalakkhaṇo  itthīnaṃ hīnānaṃ  vā uppajjati ce dāliddiyaṃ ālambaṇavibhāvo nāma yogīnaṃ ce tathāvabodho ālambaṇavibhāvo ettha assupatanacintādikaṃ anubhāvo nāma
 sandeho uddīpanavibhāvo nāma sirokampādikaṃ anubhāvo nāma
ya viruddhappavatti uddīpanavibhāvo kampādiko anubhāvo upari vibhāvoti vutte ālambaṇuddīpanesu dvīsu yaṃ yujjati taṃ gahetabbaṃ
khedalakkhaṇassa  gamanādikaṃ vibhāvo sedādi anubhāvo
santosalakkhaṇāya yā ñāṇādi vibhāvo bhogesu alolabhāvādi anubhāvo
ayoggatālakkhaṇāya ya iṭṭhāniṭṭhānaṃ ajānanādi vibhāvo vivaṭanayanehi abhimukhavilokanatādi anubhāvo
cittassanittejalakkhaṇāya ya duggatatādi vibhāvo malinavatthatādi anubhāvo
dāruṇatālakkhaṇassa bhāvassātisayāparādhādi vibhāvo tajjanādi anubhāvo
ssa aṭṭhānaparisamādi vibhāvo vaṅkikabhāvo anubhāvo
sayanasaṅkhātassa ssa niddādi vibhāvo assādādi anubhāvo ettha assādanaṃ nāma seyyasukhapassasukhādikaṃ
cittakkhobhasaṅkhātassa  gajjitādi vibhāvo gajjitaṃ nāma bhayajanakavacanaṃ kopena kampanā anubhāvo
pīḷāsaṅkhātassa ssa āyāsapipāsādi vibhāvo dubbaṇṇatādi anubhāvo
anurūpakālassa anolokanassa ussukkassa rammavatthudassanicchādi vibhāvo turitatādi anubhāvo
cetopasādalakkhaṇassa ssa maṅgalakīḷādi vibhāvo santosavacanādi anubhāvo
saraṇalakkhaṇāya yā saññāṇadassanādi vibhāvo bhamukkhepādi anubhāvo
parasampattiasahanalakkhaṇāya ya dujjanabhāvagabbādi vibhāvo dosakathanāvajānanādi anubhavo
khedalakkhaṇassa ssa āraddhakāriyāsiddhikāriyabyāpattiādi vibhāvo manosantāpādi anubhāvo
ākārasaṃvaraṇalakkhaṇāya  rasasabhāvapaṭicchādanalakkhaṇāya vā abahitthayalajjādi vibhāvo tadaññakriyākaraṇaṃ adhomukhakaraṇaṃ pādehi bhūmikhaṇanantiādi anubhāvo
ya iṭṭhatthālābhādī vibhāvo makulitanayanādi adhokhittacakkhādi vā anubhāvo
ssa issariyādi vibhāvo avajānanādi anubhāvo
ssa yakkhapīḷādi vibhāvo bhūmipatanādayo anubhāvo
akkhamalakkhaṇassa ssa avamānanādi vibhāvo sirokampanatajjanādi anubhāvo
pamādādhikkalakkhaṇassa ssa santosapānaṃ vibhāvo kampamānahatthapādavacanagamanahāsādī anubhāvo
kaṅkhācchedanalakkhaṇāya yā upadesādi vibhāvo mukhasantosādi anubhāvo
anupaparikkhakāritālakkhaṇassa ssa sannipātajjarayakkhādi vibhāvo akāraṇarodanahasanādi anubhāvo
muyhanalakkhaṇassa ssa adhikabhayādi vibhāvo sabhāvānavabodhanādi anubhāvo
niddāpagamasaṅkhātassa ssa kālapariṇāmādi ālokasaraṇādi vā vibhāvo akkhimaddanādi anubhāvo
manosampīḷanalakkhaṇāya ya kassaci acintanaakaraṇādi vibhāvo akkhipidahanādi anubhāvo
bhayāgamanalakkhaṇassa ssa paccatthikadassanādi vibhāvo utrāsakampādi anubhāvo
lajjālakkhaṇāya ya durācārādi vibhāvo adhomukhatādi anubhāvo
ssa satthapahārarogādi vibhāvo mukhavikārādi anubhāvo
ssa rāgadosādi vibhāvo attano sacchandacaraṇādi anubhāvo
yā vātapittādīnaṃ ussadabhāvādi vibhāvo nitthunanādi anubhāvo
imasmiṃ subodhālaṅkāre adassitasukhumabhedā aññāpi cittavuttivisesā santi tesu icchāsabhāvā sabbe bhedā kāmaratiyañca dosapakārā kodhaamarisaissādīsu ca dukkhasabhāvā sokasamabyādhigilānavisādādīsu ca pitiādayo harise ca antogadhāti veditabbā evaṃ samānānaṃ saṅgahe satipi tāsato bhayassa ca saṅkāya amarissa ca amarisato issāya ca gilānato samassa ca niddāya suttassa ca ussukkato capalatāya ca mohato vakkhamānapalayassa ca pākaṭavisesena aññathā visuṃ visuṃ dassitanti daṭṭhabbaṃ




 sāttike vadati ccādinā  ekaggatābhāvāpādanena katasamādhāno  cittaṃ tato  uppannaṃ yaṃ taṃ sattaṃ nāma  sattena  nibbattitā thambhādayo sāttikā vuccante te ca puna anubhāvāpi bhavanti thambhādibhāvasaṃsūcanasabhāvavikārarūpattā tañca cittavuttivisesattāiccādinā vakkhati  tenāha ti evaṃ satyapi te sāttikā  puthageva bhāvā bhavanti vuttanayena cittabhavattavirūpattā tesanti
 idāni uddesakkamenādhigatakevalabhāvasaṅkhātaṃ sāttikābhāvaṃ dasseti iccādinā  ekaggatābhāvāpādanena katasamādhānacittato sambhūtaṃ sattaṃ nāma hoti  lābhālābhādīsu ekākārassa hetunā thirabhāvena  nipphāditā thambhādayo sāttikā nāma bhavanti  sāttikā  cittākārasaṅkhātathambhādipakāsanasabhāvavikārasarūpattā attano anubhāvatte satipi visuṃ  yathāvutta cittavuttivisesā tu bhāvayanti rase yatotiādinā bhāvā nāma hontīti ime sāttikābhāvānubhāvavasena duvidhā honti samāhito ca so attā ceti ca tato pabhavamiti ca santo upasanto ca so attā ceti ca sattato bhavantīti ca sattena uppāditāti ca anubhāvānaṃ bhāvoti ca vākyaṃ ti anuggahatthe nipāto






 te dasseti iccādinā ettha  avissarakāyacittatā  assāsapassāsamattāvaseso suttāvatthāsabhāvo niddāpabhavo subyattalakkhaṇā sesā
 idāni  sāttike dasseti iccādinā  kāyacittānaṃ avisarabhāvasaṅkhāto ca  niddāya uppajjamānaassāsapassāsamattātirittasuttāvatthā ca pasādādisambhavo romuggamo ca  evaṃ  ca bhayādīhi uppajjamānadāho ca santosādīhi uppajjamānaassu ca kampā ca  virūpatā ca  virūpasaddatā cāti ete aṭṭha sāttikā bhāvā nāma honti romānaṃ añco uggamoti ca palayo ca romañco ceti ca vepanaṃ kampanamiti ca sedo ca assu ca vepathu cāti ca virūpo vaṇṇo asseti ca tassa bhāvoti ca virūpo saro asseti ca tassa bhāvoti ca vākyaṃ





 na kevalaṃ vuttāyeva byabhicārino ratyādayopīti āha iccādi ti yathāyogaṃ yathāsambandhaṃ byabhicārino hontīti attho sesaṃ subodhaṃ
 idāni nibbedādayo viya ratihāsādayopi kismiñci kāle byabhicārinopi hontīti dasseti  iccādinā  ratihāsādayo  nava ṭhāyībhāvā yadā  virodhīhi tehi tehi bhāvantarehi byavahitattā sabhāvato ṭhitisabhāvā yadi na honti tadā  ratyādayo sabbepi byabhicārino bhavantīti yathāsakaṃ byabhicāritānurūpavibhāvānubhāvānaṃ yogānurūpena byabhicārībhāvā honti ratiādi yesaṃ hāsādīnamiti ca ṭhiti sīlaṃ yesaṃ ratyādīnamiti ca viggaho





 idāni vibhāvānubhāve dasseti iccādinā  ratyādīnaṃ bhāvānaṃ uppattiyā tathā uddīpane ca  ālambaṇauddīpanavasena duvidho vibhāvo nāma tattha ālambaṇavibhāvo kantādi uddīpanavibhāvo candādi tesaṃ  ñāpako kāyiko ca vācasiko ca byāpāro siyā ayaṃ anubhāvo īrito
 idāni vibhāvānubhāve dasseti iccādinā  ṭhāyībhāvādīnaṃ tiṇṇaṃ uppattiyā ca tathā  uppannānaṃ dīpane ca  ālambaṇauddīpanavasena duvidho hetu vibhāvo nāma  ṭhāyībhāvādīnaṃ  kāyikavācasiko  naṭakavīnaṃ byāpāro atthi ayaṃ anubhāvoti īritoti visesena bhāveti vaḍḍhetīti  anubhāveti bodhetīti  ettha  nāma rativisaye naranārīnaṃ aññamaññaṃ ālambaṇavibhāvo candarammadesādi uddīpanavibhāvo ceti duvidho hāsādīnampi duvidhavibhāvaṃ yathārahaṃ yojetabbaṃ  nāma ṭhāyībhāvādīnaṃ tesaṃ tesaṃ bhāvānaṃ pakāsakavācasikabyāpārasaṅkhātakavipayogo ca kāyikapayogabhūto naṭānaṃ abhinayasaṅkhāto taṃtaṃbhāvasarūpanirūpako ceti duvidho byāpāro



 vibhāvādivaṇṇanāyameva  bhāvavisesāvabodho siyā aññathā devadattassa sāssulocanayugaṃ sañjātamiti vutte sokā ānandā rogā ceti ko nāma sakkoti kāraṇaṃ nicchituṃ cittavuttivisesañca bhāvaṃ vinā vibhāvānubhāvaṃ kavi vaṇṇetuṃ naṭobhinetuṃ sāmajjiko vā viññātuṃ ko sakkotīti dassetumāha iccādi  bahuhetuṃ manovuttivisesañca bhāvaṃ  pakāsetuṃ  vuttalakkhaṇā  sabhāvanirūpakapade phuṭaṃ vaṇṇanīyā vibhāvādirūpakeneva avuttampi kiñci patīyate
 devadattassa cakkhūni assupuṇṇānīti vutte sokena santosena rogena vāti yathā assukāraṇakathanaṃ vinā na jānāti evaṃ cittassa pavattisaṅkhātā ratihāsādayo te te bhāvā attano patītiyānurūpaṃ vibhāvānubhāvakathanaṃ vinā kavīhi vaṇṇetabbā naṭehi dassetabbā sabbhehi assādanīyā natthīti ṭhāyīādīnaṃ vaṇṇanameva kātabbanti idāni anusāsento āha iccādi  tesaṃ tesaṃ bhāvānaṃ uppatyādo ālambaṇavibhāvādibahukāraṇavantaṃ  cittassa pavattivisesasaṅkhātabhāvañca  pakāsetuṃ  anantaraniddiṭṭhā  rasabhāvappakāsane  pakāsaṃ katvā  kavinā vaṇṇanīyā hontīti na ekoti ca so hetu asseti ca manaso vuttīti ca tāya visesoti ca vibhāvo ca anubhāvo ceti ca vākyaṃ



 idāni te bhāvā lokasabhāvānatikkamena vibhāvādīhi vaṇṇanīyāti āha ccādi saha vibhāvehi  savibhāvā te ca te anubhāvā ca tehi nti attano sambandhīnaṃ vasena yathārahaṃ vaṇṇanīyā
 idāni vibhāvānubhāve nissāya vaṇṇanīyā te bhāvā lokasabhāvamanatikkamma kātabbāti anusāsanto āha iccādi  lokavohāramanuvattamānena  ṭhāyībhāvādayo tayo  ocityānurūpaṃ  vibhāvasahitehi anubhāvehi karaṇabhūtehi  tehi tehi bhāvehi sambandhīnaṃ vibhāvādīnaṃ vasena anurūpato  vaṇṇetabbā hontīti vibhāvehi saha ye vattantīti ca te ca te anubhāvā ceti ca anatikkamma arahanti ca anatikkamma ocityamiti ca lokassa rūpaṃ sarūpamiti ca taṃ anugacchati sīlenāti ca viggaho



 sāttikā kathaṃ vaṇṇanīyāti āha ccādi cittassa vuttiviseso yesaṃ tesaṃ bhāvo tasmā  manasi bhavā sāttikā  sarīrato  niggatehi sedādīhi anubhāvehi vaṇṇanīyā na pana sedasalilameva bhāvoti adhippāyo
 evaṃ sāmaññena bhāvavaṇṇanakkamaṃ dassetvā idāni visesena sāttikabhāvavaṇṇanā īdisāti dasseti iccādinā  cittassa pavattivisesattā  citte bhavā sāttikābhāvā  sarīrato  bahinikkhantasedādīhi anubhāvehi karaṇabhūtehi  vaṇṇanīyā hontīti  aṅgato bahi nissaṭanti visesanena visiṭṭhabhūtasedādīnameva bhāvānubhāvattaṃ vinā kevalaṃ sedādayo vuttā samānā bhāvādayo nāma na hontīti adhippāyo cittassa vuttīti ca sā eva viseso yesaṃ sāttikānamiti ca tesaṃ bhāvoti ca manasi bhavāti ca sedo ādi yesaṃ kheḷādīnamiti ca nissaṭā niggatā ca te sedādayo ceti ca te eva anubhāvāti ca vākyaṃ




 idāni rasassādāya sādhūnanti vuttattā rase niddisanto āha miccādi bandhassa attho tadanussaranti manobhāvanāvasenāti  tesaṃ  sabbhānaṃ manasi yo ānando ayaṃ lokamadhurādiraso viya bandhe siṅgārādi raso nāma īrito  rasaññūhi kathamityāha ti assādīyatīti attho kiñca yathā nānābyañjanasaṅkhatamannaṃ bhuñjamānā rase assādiyanti sumānasā purisā santosañcādhigacchanti tathā nānābhinayabyañjite vācaṅgasatthopete ṭhāyībhāve assādenti sumānasāpekkhakā tasmā ete nāṭyātipi vuccanti
 idāni rasassādāya sādhūnanti vatvā uddiṭṭhakkamena sampattaṃ rasaṃ dasseti iccādinā  bandhassa atthānurūpasārīnaṃ buddhiyā pavattānaṃ  sabbhānaṃ citte bhavo yo  santoso atthi ayaṃ loke madhurādiraso viya assādanīyo hotīti atthayuttena rasīyatīti iminā vacanatthena raso nāmāti rasaññūhi  kathitoti  samajjāyaṃ niyuttāti ca bandhassa atthoti ca taṃ anussarantīti ca taṃ jānantīti ca vākyaṃ yathā nānābyañjanehi abhisaṅkhatamāhāraṃ paribhuñjantā sattā lavaṇambilādayo te te rase assādeyyuṃ santuṭṭhā ca bhaveyyuṃ evameva nānappakāraabhinayehi pakāsitavaṇṇanāya aṅgabhūtehi anurūpehi satthehi yutte ṭhāyībhāve issādirahitapaññavantā assādenti tasmā ime ṭhāyībhāvā naṭābhinayehi byañjitattā ca sabbhānaṃ santosasaṅkhatarasassa hetuttā ca naṭarasātipi vuccanti






 ṭhāyīnameva rasattāpattimāha ccādinā ti so yathāvutto raso ṭhāyībhāvoyeva nāññoti attho
 idāni ṭhāyībhāvānameva rasasarūpassa pāpuṇanatthaṃ vibhāveti iccādinā  anantaraniddiṭṭho  tesaṃ tesaṃ ṭhāyīnaṃ anurūpehi vibhāvasahitehi anubhāvehi ca  pakāsetabbaṭhāyībhāvasseva anukūlasāttikabhāvabyabhicārībhāvehi karaṇabhūtehi  kavino sāmatthiyā pāpuṇiyamāno  ṭhāyībhāvo evāti kāriyopacārena raso nāmāti veditabboti saha bhāvehi pavattantīti ca savibhāvā ca te anubhāvā ceti  ca sāttikā ca byabhicārino ceti ca assādiyassa bhāvoti ca vākyaṃ



 tesaṃ nāmavasena vibhāgamāha ccādinā ti ratihāsā ca soko cātiādinā vuttānaṃ ṭhāyībhāvānaṃ anukkamā paṭipāṭiyāti attho
 rasāvatthāsampattaratihāsādīnaṃ ṭhāyībhāvānaṃ idāni kamena nāmantaraṃ dasseti iccādinā  heṭṭhā vuttānaṃ ratihāsādiṭhāyībhāvānaṃ  paṭipāṭiyā  siṅgāro hasso karuṇā ca  ruddo vīro bhayānako ca  bibhaccho abbhuto santo ceti nava rasā nāma hontīti siṅgāraraso hassarasotiādinā saddo paccekaṃ yojetabbo siṅgāro ca hasso ca karuṇā ceti ca viggaho sesesupi liṅgasamāsā imeyeva ime siṅgārādīnaṃ ratyādīhi anaññattā upari ratyādivivaraṇeyeva ñātabbā





 sokādirūpokaruṇādi kathaṃ raso siyāti āha ccādi vessantarassa puttadāraviyogā karuṇā sokarūpo dukkhameva ahosi sampati pana  sabbhānaṃ ānandoyevāti etthādhippāyo
 heṭṭhā  vuttaraso santosova sokakodhādilakkhaṇo karuṇāruddādiko kathaṃ raso nāma bhaveyyāti āsaṅkāyamāha iccādi  sāmajjikānamānandotiādinā niddiṭṭho  dukkhalakkhaṇe  karuṇāruddādike visaye kathaṃ bhaveyyāti ce nesa doso  tatheva  bodhisattassa  puttadāravirahato jātasoko  idāni suṇantānaṃ sabbhānaṃ  ānandassa kāraṇattā kāriyopacārena santoso nāma bhaveyyāti vattuno sāmatthiyā karuṇārasādikaṃ pāpetvā pakāsiyamānassa sokādikassa dukkharūpena ṭhitattā suṇantānaṃ pīti uppādiyatevāti adhippāyo dukkhaṃ rūpaṃ sabhāvo yassa karuṇādinoti ca karuṇā ādi yassa ruddādinoti ca vākyaṃ
