

ti rāgādiveraṃ maṇati vināseti ti viratiyā nti maggaṃ nti kāyapāgabbiyavasena pavattaṃ kāyaduccaritaṃ
ti saritabbayuttā anussaraṇārahā addhāne atikkantepi na sammussitabbā mijjati siniyhati etāyāti mettā mittabhāvo mettā etassa atthīti  kāyakammaṃ taṃ pana yasmā mettāsahagatacittasamuṭṭhānaṃ tasmā vuttaṃ nti ti pakāsaṃ pakāsabhāvo cettha yaṃ uddissa taṃ kāyakammaṃ karīyati tassa sammukhabhāvatoti āha ti ti apakāsaṃ apakāsatā ca yaṃ uddissa taṃ kammaṃ karīyati tassa apaccakkhabhāvatoti āha ti ti navakehi therehi ca piyaṃ piyāyitabbaṃ karotīti  garuṃ garuṭṭhāniyaṃ karotīti ti saṅgahavatthuvisesabhāvato sabrahmacārīnaṃ saṅgahaṇatthāya ti saṅgahavatthubhāvato eva na vivādāya sati ca avivādahetubhūtasaṅgahakatte tesaṃ vasena sabrahmacārīnaṃ samaggabhāvo bhedābhāvo siddhoyevāti āha tiādi
nti kevalaṃ devoti avatvā devattheroti guṇehi thirabhāvajotanaṃ paggaṇhitvā uccaṃ katvā vacanaṃ mamattabodhanavacanaṃ  ekantatirokkhassa manokammassa sammukhatā nāma viññattisamuṭṭhāpanavaseneva hoti tañca kho loke kāyakammanti pākaṭaṃ paññātaṃ hatthavikārādiṃ anāmasitvāyeva dassento tiādimāha kāmañcettha mettāsinehasiniddhānaṃ nayanānaṃ ummīlanā pasannena mukhena olokanañca mettaṃ kāyakammameva yassa pana cittassa vasena nayanānaṃ mettāsinehasiniddhatā mukhassa ca pasannatā taṃ sandhāya vuttaṃ ti
imāni   ca mettakāyakammādīni pāḷiyaṃ bhikkhūnaṃ vasena āgatāni gihīsupi labbhantiyeva bhikkhūnañhi mettacittena ācariyupajjhāyavattādiābhisamācārikadhammapūraṇaṃ mettaṃ kāyakammaṃ nāma sabbañca anavajjakāyakammaṃ ābhisamācārikakammantogadhamevāti veditabbaṃ gihīnaṃ cetiyavandanatthāya bodhivandanatthāya saṅghanimantanatthāya gamanaṃ gāmaṃ vā piṇḍāya paviṭṭhe bhikkhū disvā paccuggamanaṃ pattapaṭiggahaṇaṃ āsanapaññāpanaṃ anugamananti evamādikaṃ mettaṃ kāyakammaṃ nāma bhikkhūnaṃ mettacittena ācārapaññattisikkhāpana kammaṭṭhānakathana dhammadesanā paripucchana aṭṭhakathākathanavasena pavattiyamānaṃ tepiṭakampi buddhavacanaṃ mettaṃ vacīkammaṃ nāma gihīnaṃ cetiyavandanatthāya gacchāma bodhivandanatthāya gacchāma dhammassavanaṃ karissāma dīpamālāpupphapūjaṃ karissāma tīṇi sucaritāni samādāya vattissāma salākabhattādīni dassāma vassāvāsikaṃ dassāma ajja saṅghassa cattāro paccaye dassāma saṅghaṃ nimantetvā khādanīyādīni saṃvidahatha āsanāni paññapetha pānīyaṃ upaṭṭhāpetha saṅghaṃ paccuggantvā ānetha paññattāsane nisīdāpetha chandajātā ussāhajātā veyyāvaccaṃ karothātiādikathanakāle mettaṃ vacīkammaṃ nāma bhikkhūnaṃ pātova uṭṭhāya sarīrapaṭijagganaṃ cetiyaṅgaṇavattādīni ca katvā vivittāsane nisīditvā imasmiṃ vihāre bhikkhū sukhī hontu averā abyāpajjāti cintanaṃ mettaṃ manokammaṃ nāma gihīnaṃ ayyā sukhī hontu averā abyāpajjāti cintanaṃ mettaṃ manokammaṃ nāma
ti cīvarādayo laddhapaccayā ti kuhanādibhedaṃ micchājīvaṃ vajjetvā dhammena samena bhikkhācariyavattena uppannā ti pacchimakoṭiyā patte pariyāpannaṃ pattassa antogataṃ dvattikaṭacchubhikkhāmattampi deyyaṃ dakkhiṇeyyañca appaṭivibhattaṃ katvā bhuñjatīti  ettha hi dve paṭivibhattāni nāma āmisapaṭivibhattaṃ puggalapaṭivibhattañca tattha ettakaṃ dassāmi ettakaṃ na dassāmīti evaṃ cittena vibhajanaṃ  nāma asukassa dassāmi asukassa na dassāmīti evaṃ cittena vibhajanaṃ pana  nāma tadubhayampi akatvā yo appaṭivibhattaṃ bhuñjati ayaṃ  nāma tenāha tiādi ti -saddena  dātumpi vaṭṭatīti dasseti dānañhi nāma na kassaci nivāritaṃ tena dussīlassapi atthikassa sati sambhave dātabbaṃ tañca kho karuṇāyanavasena na vattapūraṇavasena sāraṇīyadhammapūrakassa appaṭivibhattabhogitāya ti vuttaṃ gilānādīnaṃ pana odissakaṃ katvā dānaṃ appaṭivibhāgapakkhikaṃ asukassa  na dassāmīti paṭikkhepassa abhāvato byatirekappadhāno hi paṭivibhāgo tenāha ti
ti ettha sādhāraṇabhogino idaṃ lakkhaṇaṃ  yaṃ yaṃ paṇītaṃ labhati taṃ taṃ neva lābhena lābhaṃ nijigīsanamukhena gihīnaṃ deti attano ājīvasuddhiṃ rakkhamāno na attanāva paribhuñjati mayhaṃ asādhāraṇabhogitā mā hotūti taṃ paṭiggaṇhanto ca saṅghena sādhāraṇaṃ hotūti gahetvā ghaṇṭiṃ paharitvā paribhuñjitabbaṃ saṅghasantakaṃ viya passati iminā ca tassa lābhassa tīsupi kālesu sādhāraṇato ṭhapanaṃ dassitaṃ taṃ paṭiggaṇhanto ca saṅghena sādhāraṇaṃ hotūti iminā paṭiggahaṇakālo dassito gahetvā passatīti iminā paṭiggahitakālo tadubhayaṃ pana tādisena pubbabhāgena vinā na hotīti atthasiddho purimakālo tayidampi paṭiggahaṇato pubbevassa hoti saṅghena sādhāraṇaṃ hotūti paṭiggahessāmīti paṭiggaṇhantassa hoti saṅghena sādhāraṇaṃ hotūti paṭiggaṇhāmīti paṭiggahetvā hoti saṅghena sādhāraṇaṃ hotūti paṭiggahitaṃ mayāti evaṃ tilakkhaṇasampannaṃ katvā laddhalābhaṃ osānalakkhaṇaṃ avikopetvā paribhuñjanto sādhāraṇabhogī appaṭivibhattabhogī ca hoti
imaṃ  pana sāraṇīyadhammaṃ ko pūreti ko na pūreti dussīlo tāva na pūreti na hi tassa santakaṃ sīlavanto gaṇhanti parisuddhasīlo pana vattaṃ akhaṇḍento pūreti tatridaṃ vattaṃ  yo odissakaṃ katvā mātu vā pitu vā ācariyupajjhāyādīnaṃ vā deti so dātabbaṃ detu sāraṇīyadhammo panassa na hoti palibodhajagganaṃ nāma hoti sāraṇīyadhammo hi muttapalibodhasseva vaṭṭati tena pana  odissakaṃ dentena gilānagilānupaṭṭhākaāgantukagamikānañceva navapabbajitassa ca saṅghāṭipattaggahaṇaṃ ajānantassa dātabbaṃ etesaṃ datvā avasesaṃ therāsanato paṭṭhāya thokaṃ thokaṃ adatvā yo yattakaṃ gaṇhāti tassa tattakaṃ dātabbaṃ avasiṭṭhe asati puna piṇḍāya caritvā therāsanato paṭṭhāya yaṃ yaṃ paṇītaṃ taṃ taṃ datvā sesaṃ bhuñjitabbaṃ
ayaṃ pana sāraṇīyadhammo sāraṇīyadhammapūraṇavidhimhi susikkhitāya parisāya supūro hoti susikkhitāya hi parisāya yo aññato labhati so na gaṇhāti aññato alabhantopi pamāṇayuttameva gaṇhāti na atirekaṃ ayañca pana sāraṇīyadhammo evaṃ punappunaṃ piṇḍāya  caritvā laddhaṃ laddhaṃ dentassapi dvādasahi vassehi pūrati na tato oraṃ sace hi dvādasamepi vasse sāraṇīyadhammapūrako piṇḍapātapūraṃ pattaṃ āsanasālāyaṃ ṭhapetvā nahāyituṃ gacchati saṅghatthero ca kasseso pattoti vatvā sāraṇīyadhammapūrakassāti vutte āharatha nanti sabbaṃ piṇḍapātaṃ vicāretvā bhuñjitvāva rittapattaṃ ṭhapeti atha so bhikkhu rittapattaṃ disvā mayhaṃ anavasesetvāva paribhuñjiṃsūti domanassaṃ uppādeti sāraṇīyadhammo bhijjati puna dvādasa vassāni pūretabbo hoti titthiyaparivāsasadiso hesa sakiṃ khaṇḍe jāte puna pūretabbova yo pana lābhā vata me suladdhaṃ vata me yassa me pattagataṃ anāpucchāva sabrahmacārino paribhuñjantīti somanassaṃ janeti tassa puṇṇo nāma hoti
evaṃ pūritasāraṇīyadhammassa pana neva issā na macchariyaṃ hoti manussānaṃ piyo hoti sulabhapaccayo pattagatamassa diyyamānampi na khīyati bhājanīyabhaṇḍaṭṭhāne aggabhaṇḍaṃ labhati bhaye vā chātake vā sampatte devatā ussukkaṃ āpajjanti
tatrimāni vatthūni  leṇagirivāsī tissatthero kira mahākhīragāmaṃ upanissāya vasati paññāsamattā therā nāgadīpaṃ cetiyavandanatthāya gacchantā khīragāme piṇḍāya caritvā kiñci aladdhā nikkhamiṃsu thero pavisanto te disvā pucchi laddhaṃ bhanteti vicarimha āvusoti so aladdhabhāvaṃ ñatvā āha bhante yāvāhaṃ āgacchāmi tāva idheva hothāti  mayaṃ āvuso paññāsa janā pattatemanamattampi na labhimhāti bhante nevāsikā nāma paṭibalā honti alabhantāpi bhikkhācāramaggasabhāgaṃ jānantīti therā āgamiṃsu thero gāmaṃ pāvisi dhurageheyeva mahāupāsikā khīrabhattaṃ sajjetvā theraṃ olokayamānā ṭhitā therassa dvāraṃ sampattasseva pattaṃ pūretvā adāsi so taṃ ādāya therānaṃ santikaṃ gantvā gaṇhatha bhanteti saṅghattheraṃ āha thero amhehi ettakehi kiñci na laddhaṃ ayaṃ sīghameva gahetvā āgato kiṃ nu khoti sesānaṃ mukhaṃ olokesi thero olokanākāreneva ñatvā bhante dhammena samena laddho piṇḍapāto nikkukkuccā gaṇhathātiādito paṭṭhāya sabbesaṃ yāvadatthaṃ datvā attanāpi yāvadatthaṃ bhuñji atha naṃ bhattakiccāvasāne therā pucchiṃsu kadā āvuso lokuttaradhammaṃ paṭivijjhīti natthi me bhante lokuttaradhammoti jhānalābhīsi āvusoti etampi me bhante natthīti nanu āvuso pāṭihāriyanti sāraṇīyadhammo me bhante pūrito tassa me pūritakālato paṭṭhāya sacepi bhikkhusatasahassaṃ hoti pattagataṃ na khīyatīti sādhu sādhu sappurisa anucchavikamidaṃ tuyhanti idaṃ tāva ti ettha vatthu
ayameva  pana thero cetiyapabbate giribhaṇḍamahāpūjāya dānaṭṭhānaṃ gantvā imasmiṃ dāne kiṃ varabhaṇḍanti pucchi dve sāṭakā bhanteti ete mayhaṃ pāpuṇissantīti taṃ sutvā amacco rañño ārocesi eko daharo evaṃ vadatīti daharassa evaṃ cittaṃ mahātherānaṃ pana sukhumā sāṭakā vaṭṭantīti vatvā mahātherānaṃ dassāmīti ṭhapesi tassa bhikkhusaṅghe paṭipāṭiyā ṭhite dentassa matthake ṭhapitāpi te sāṭakā hatthaṃ nārohanti aññeva ārohanti daharassa dānakāle pana hatthaṃ āruḷhā so tassa hatthe ṭhapetvā amaccassa mukhaṃ oloketvā daharaṃ nisīdāpetvā dānaṃ datvā saṅghaṃ vissajjetvā daharassa santike nisīditvā bhante imaṃ dhammaṃ kadā paṭivijjhitthāti āha so pariyāyenapi asantaṃ avadanto natthi mayhaṃ mahārāja lokuttaradhammoti āha nanu bhante pubbeva avacutthāti āma mahārāja sāraṇīyadhammapūrako ahaṃ tassa me dhammassa pūritakālato paṭṭhāya bhājanīyaṭṭhāne aggabhaṇḍaṃ pāpuṇātīti sādhu sādhu bhante anucchavikamidaṃ tumhākanti  vanditvā pakkāmi idaṃ ti ettha vatthu
caṇḍālatissabhayena pana bhātaragāmavāsino nāgattheriyā anārocetvāva palāyiṃsu therī paccūsasamaye ati viya appanigghoso gāmo upadhāretha tāvāti daharabhikkhuniyo āha tā gantvā sabbesaṃ gatabhāvaṃ ñatvā āgamma theriyā ārocesuṃ sā sutvā mā tumhe tesaṃ gatabhāvaṃ cintayittha attano uddesaparipucchāyonisomanasikāresuyeva yogaṃ karothāti vatvā bhikkhācāravelāyaṃ pārupitvā attadvādasamā gāmadvāre nigrodhamūle aṭṭhāsi rukkhe adhivatthā devatā dvādasannampi bhikkhunīnaṃ piṇḍapātaṃ datvā ayye aññattha mā gacchatha niccaṃ idheva ethāti āha theriyā pana kaniṭṭhabhātā nāgatthero nāma atthi so mahantaṃ bhayaṃ na sakkā yāpetuṃ paratīraṃ gamissāmīti attadvādasamo attano vasanaṭṭhānā nikkhanto theriṃ disvā gamissāmīti bhātaragāmaṃ āgato therī therā āgatāti sutvā tesaṃ santikaṃ gantvā kiṃ ayyāti pucchi so taṃ pavattiṃ ācikkhi sā ajja ekadivasaṃ vihāre vasitvā sveva gamissathāti āha therā vihāraṃ āgamaṃsu
therī punadivase rukkhamūle piṇḍāya caritvā theraṃ upasaṅkamitvā imaṃ piṇḍapātaṃ paribhuñjathāti āha thero vaṭṭissati therīti vatvā tuṇhī aṭṭhāsi dhammiko tāta piṇḍapāto kukkuccaṃ akatvā paribhuñjathāti vaṭṭissati therīti sā pattaṃ gahetvā ākāse khipi patto ākāse aṭṭhāsi thero sattatālamatte ṭhitampi bhikkhunībhattameva therīti vatvā bhayaṃ nāma sabbakālaṃ na hoti bhaye vūpasante ariyavaṃsaṃ kathayamāno bho piṇḍapātika  bhikkhunībhattaṃ bhuñjitvā vītināmayitthāti cittena anuvadiyamāno santhambhituṃ na sakkhissāmi appamattā hotha theriyoti maggaṃ āruhi rukkhadevatāpi sace thero theriyā hatthato piṇḍapātaṃ paribhuñjissati na naṃ nivattessāmi sace na paribhuñjissati nivattessāmīti cintayamānā ṭhatvā therassa gamanaṃ disvā rukkhā oruyha pattaṃ bhante dethāti pattaṃ gahetvā theraṃ rukkhamūlaṃyeva ānetvā āsanaṃ paññapetvā piṇḍapātaṃ datvā katabhattakiccaṃ paṭiññaṃ kāretvā dvādasa bhikkhuniyo dvādasa ca bhikkhū satta vassāni upaṭṭhahi  idaṃ ti ettha vatthu tatra hi therī sāraṇīyadhammapūrikā ahosi
natthi etesaṃ khaṇḍanti  taṃ pana nesaṃ khaṇḍaṃ dassetuṃ tiādi vuttaṃ tattha upasampannasīlānaṃ uddesakkamena ādiantā veditabbā tenāha tiādi anupasampannasīlānaṃ pana samādānakkamenapi ādiantā labbhanti ti vatthante dasante vā chinnavatthaṃ viya visadisudāharaṇañcetaṃ akhaṇḍānīti imassa adhikatattā evaṃ sesānipi udāharaṇāni nti khaṇḍavantaṃ khaṇḍitaṃ vā ntiādīsupi eseva nayo visabhāgavaṇṇena gāvī viyāti sambandho visabhāgavaṇṇena upaḍḍhaṃ tatiyabhāgaṃ vā sambhinnavaṇṇaṃ  visabhāgavaṇṇeheva pana bindūhi antarantarā vimissaṃ  ayaṃ imesaṃ viseso
ti taṇhādāsabyato mocetvā bhujissabhāvakaraṇato sīlassa ca taṇhādāsabyato mocanaṃ vivaṭṭūpanissayabhāvāpādanaṃ tenassa vivaṭṭūpanissayatā dassitā bhujissabhāvakaraṇatoti ca iminā bhujissakarāni ti uttarapadalopenāyaṃ niddesoti dasseti yasmā ca taṃsamaṅgīpuggalo serī sayaṃvasī bhujisso nāma hoti tasmāpi bhujissāni suparisuddhabhāvena pāsaṃsattā  aviññūnaṃ pasaṃsāya appamāṇabhāvato viññūgahaṇaṃ kataṃ ti imināhaṃ sīlena devo vā bhavissāmi devaññataro vāti taṇhāparāmāsena imināhaṃ sīlena devo hutvā tattha nicco dhuvo sassato bhavissāmīti diṭṭhiparāmāsena ca aparāmaṭṭhattā atha vā ayaṃ te sīlesu dāsoti catūsu vipattīsu yaṃ vā taṃ vā vipattiṃ dassetvā imaṃ nāma tvaṃ āpannapubboti kenaci parāmaṭṭhuṃ anuddhaṃsetuṃ asakkuṇeyyattā ti evamettha attho daṭṭhabbo sīlaṃ nāma avippaṭisārādipārampariyena yāvadeva samādhisampādanatthanti āha ti samādhisaṃvattanappayojanāni 
samānabhāvo  sāmaññaṃ paripuṇṇacatupārisuddhibhāvena majjhe bhinnasuvaṇṇassa viya bhedābhāvato sīlena sāmaññaṃ sīlasāmaññaṃ taṃ gato upagatoti  tenāha ti sīlasampattiyā samānabhāvaṃ upagatasīlo sabhāgavuttikoti attho sotāpannādīnañhi sīlaṃ samuddantarepi devalokepi vasantānaṃ aññesaṃ sotāpannādīnaṃ sīlena samānameva hoti natthi maggasīle nānattaṃ kāmañhi puthujjanānampi catupārisuddhisīle nānattaṃ na siyā taṃ pana na ekantikanti idha nādhippetaṃ maggasīlaṃ pana ekantikaṃ niyatabhāvatoti tameva sandhāya tiādi vuttaṃ
nti yā ayaṃ mayhañceva tumhākañca paccakkhabhūtā ti maggasammādiṭṭhi ti niddhutadosā samucchinnarāgādipāpadhammāti attho ti vaṭṭadukkhato nissarati nigacchati sayaṃ niyantīyeva hi taṃmaggasamaṅgīpuggalaṃ vaṭṭadukkhato niyyāpetīti vuccati yā satthu anusiṭṭhi taṃ karotīti  tassa yathānusiṭṭhaṃ paṭipajjanakassāti attho ti saccasampaṭivedhena samānadiṭṭhibhāvaṃ upagato


tiādi sabbaṃ uddesaniddesādivasena pavattapāḷiṃ anusāreneva sakkā viññātuṃ


tiādīsu pana lobhahetu vivadanato lobho pubbaṅgamoti vuttaṃ evaṃ sesesupi ti kāraṇāni tiṭṭhanti etthāti  ke tiṭṭhanti vivādādhikaraṇādayo vasanti etthāti  bhavanti etthāti  kusalākusalābyākatacittasamaṅgino vivadanato ti vuttaṃ ti kodhano hoti upanāhītiādīni dvādasa mūlāni
 imāneva dvādasa kāyavācāhi saddhiṃ ti vuttāni ti ettha āpattiṃ āpajjitvā paṭicchādentassa yā āpatti tassā pubbe āpannā āpattiyo ṭhānānīti veditabbaṃ natthi āpattādhikaraṇaṃ kusalanti vacanato āpattādhikaraṇe akusalābyākatavasena cha hetū vuttā kusalacittaṃ pana aṅgaṃ hoti na hetu
ti ettha evaṃ kattabbanti itikattabbatādassanavasena pavattapāḷi  nāma yathāṭhitapāḷivasena karontānaṃ kiriyā  nāma ñattiñattidutiyañatticatutthakammāni ñattito jāyanti apalokanakammaṃ apalokanatovāti āha ti kiccādhikaraṇaṃ ekena samathena  sampajjatīti attho tehi sametabbattā vivādādhikaraṇassa sādhāraṇāti vuttaṃ

ti vivādādhikaraṇassa vūpasamato tappakkhikā

 ekaṃ  adhikaraṇaṃ sabbe samathā ekato hutvā sametuṃ sakkonti na sakkontīti pucchanto ti āha yebhuyyasikāya samanaṃ sammukhāvinayaṃ vinā na hotīti āha ti sativinayādīhi samanassa yebhuyyasikāya kiccaṃ natthīti āha ti evaṃ sesesupi tabbhāgiyavārepi eseva nayo

 sabbesampi samathānaṃ vinayapariyāyo labbhatīti tiādinā vinayavāro uddhaṭo ti ettha sammukhāvinayaṃ ṭhapetvā sativinayādayo sesasamathā adhippetā esa nayo sesesupi

 saṅghassa sammukhā paṭiññāte taṃ paṭijānanaṃ saṅghasammukhatā nāma tassa paṭijānanacittaṃ sandhāya tiādi vuttanti vadanti ti dhammavinayapuggalasammukhatāhi tivaṅgiko sammukhāvinayo etehi vinā natthi tattha kusalacittehi karaṇakāle kusalo arahantehi karaṇakāle abyākato etesaṃ saṅghasammukhatādīnaṃ akusalapaṭipakkhattā akusalassa sambhavo natthi tasmā natthi sammukhāvinayo akusaloti vuttaṃ yebhuyyasikā adhammavādīhi vūpasamanakāle dhammavādīnampi adhammavādimhi salākaggāhāpake jāte akusalā sativinayo anarahato sañcicca sativinayadāne akusalo amūḷhavinayo anummattakassa dāne paṭiññātakaraṇaṃ mūḷhassa ajānato paṭiññāya karaṇe tassapāpiyasikā suddhassa karaṇe tiṇavatthārakaṃ mahākalahe sañcicca karaṇe ca akusalaṃ sabbattha arahato vaseneva abyākatanti sabbametaṃ  vuttaṃ

tiādi pucchā tiādi tassā  vissajjanaṃ yasmiṃ samaye sammukhāvinayena ca yebhuyyasikāya ca adhikaraṇaṃ vūpasammati tasmiṃ samaye yattha yebhuyyasikā labbhati tattha sammukhāvinayo labbhatīti evaṃ sabbattha sambandho ti ettha ekaṃ vā dve vā bahū vā bhikkhū imaṃ nāma āpattiṃ āpannosīti pucchite sati āmāti paṭijānane dvepi paṭiññātakaraṇasammukhāvinayā labbhanti tattha saṅghasammukhatā dhammavinayapuggalasammukhatāti evaṃ vuttasammukhāvinaye saṅghassa purato paṭiññātaṃ ce saṅghasammukhatā tattheva desitaṃ ce dhammavinayasammukhatāyopi laddhā honti atha vivadantā aññamaññaṃ paṭijānanti ce puggalasammukhatā tasseva santike desitaṃ ce dhammavinayasammukhatāyopi laddhā honti ekasseva vā ekassa santike āpattidesanakāle passasi passāmīti vutte tattha dhammavinayapuggalasammukhatāsaññito sammukhāvinayo ca paṭiññātakaraṇañca laddhaṃ hoti

 adhikaraṇānaṃ vūpasamova  nāma tasmā adhikaraṇena vinā samathā natthīti āha nti

tiādi pucchā tiādi vissajjanaṃ tattha ti ettha ti sampajjanti adhikaraṇā vā pana sammanti vūpasamaṃ gacchanti tasmā ti ettha sammukhāvinayena saddhiṃ yebhuyyasikā sampajjati na sativinayādīhi saddhiṃ tesaṃ tassā anupakārattāti evamattho daṭṭhabbo
 sammukhāvinayo vivādādhikaraṇena sammatīti pāṭho sammukhāvinayo na kenaci sammatīti hi avasāne vuttattā sammukhāvinayo  sayaṃ samathena vā adhikaraṇena vā sametabbo na hoti
ti ettha suṇātu me bhante   paṭhamaṃ salākaṃ nikkhipāmīti evaṃ vivādādhikaraṇaṃ kiccādhikaraṇena sammatīti daṭṭhabbaṃ

ti nāyaṃ dhammoti vuttamatteneva kiñci adhikaraṇaṃ na samuṭṭhāpetīti attho

nti katamādhikaraṇapariyāpannaṃ ayameva vā pāṭho ti paṭhamuppannavivādaṃ pacchā uppanno bhajati ti maṃ vūpasametuṃ samatthā tumheti vadantaṃ viya bhajati nti mayaṃ taṃ vūpasamessāmāti vadantehi viya dvīhi samathehi saṅgahitaṃ


nti ettha ti sikkhāpadapaññattidesasaṅkhātena nidānena ti puggalādiniddesena ubhayenapi tassa tassa sikkhāpadassa vatthu dassitaṃ tasmā vatthunā saddhiṃ khandhakaṃ pucchissāmīti ayamettha attho ti tasmiṃ upasampadakkhandhake ti na bhikkhave ūnavīsativasso puggalo upasampādetabbotiādinā  nayena uttamapadāni vuttāni ti cammakkhandhake
