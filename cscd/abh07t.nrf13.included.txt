
 ettāvatā vīthisaṅgahaṃ dassetvā idāni vīthimuttasaṅgahaṃ dassetumārabhanto āha ntyādi  yathāvuttanayena vīthicittavasena pavattiyaṃ paṭisandhito aparabhāge cutipariyosānaṃ pavattisaṅgaho nāma saṅgaho udīrito idāni tadanantaraṃ  paṭisandhikāle tadāsannatāya taṃgahaṇeneva gahitacutikāle ca pavattisaṅgaho vuccatīti yojanā

 puññasammatā  ayā yebhuyyena apagatoti apāyo soyeva bhūmi bhavanti ettha sattāti  anekavidhasampattiadhiṭṭhānatāya sobhanā gantabbato upapajjitabbato gatīti sugati kāmataṇhāsahacaritā sugati kāmasugati sāyeva bhūmīti  evaṃ sesesupi
 ayato sukhato niggatoti  tiro añcitāti tiracchānā tesaṃ yoni  yavanti tāya sattā amissitāpi samānajātitāya missitā viya hontīti  sā pana atthato khandhānaṃ pavattiviseso pakaṭṭhena sukhato itā gatāti petā nijjhāmataṇhikādibhedānaṃ petānaṃ visayo  ettha pana tiracchānayonipettivisayaggahaṇena khandhānaṃyeva gahaṇaṃ tesaṃ tādisassa paricchinnokāsassa abhāvato yattha vā te araññapabbatapādādike nibaddhavāsaṃ vasanti tādisassa ṭhānassa vasena okāsopi gahetabbo na suranti issariyakīḷādīhi na dibbantīti  petāsurā itare pana na surā surappaṭipakkhāti asurā idha ca petāsurānameva gahaṇaṃ itaresaṃ tāvatiṃsesu gahaṇassa icchitattā tathā hi vuttaṃ ācariyena 
tāvatiṃsesu devesu vepacittāsurā gatāti 
 satisūrabhāvabrahmacariyayogyatādiguṇehi ukkaṭṭhamanatāya mano ussannaṃ etesanti  tathā hi paramasatinepakkādippattā buddhādayopi manussabhūtāyeva jambudīpavāsino cettha nippariyāyato manussā tehi pana samānarūpāditāya saddhiṃ parittadīpavāsīhi itaramahādīpavāsinopi manussāti vuccanti lokiyā pana manuno ādikhattiyassa apaccaṃ puttāti manussāti vadanti manussānaṃ nivāsabhūtā bhūmi idha  evaṃ sesesupi
catūsu mahārājesu bhatti etesaṃ catunnaṃ vā mahārājānaṃ nivāsaṭṭhānabhūte cātumahārāje bhavāti  māghena māṇavena saddhiṃ tettiṃsa sahapuññakārino ettha nibbattāti taṃsahacaritaṭṭhānaṃ tettiṃsaṃ tadeva tāvatiṃsaṃ taṃnivāso etesanti ti vadanti yasmā pana  sahassaṃ cātumahārājikānaṃ sahassaṃ tāvatiṃsānanti  vacanato sesacakkavāḷesupi chakāmāvacaradevalokā atthi tasmā nāmamattameva etaṃ tassa devalokassāti gahetabbaṃ dukkhato yātā apayātāti  attano sirisampattiyā tusaṃ pītiṃ itā gatāti  nimmāne rati etesanti  paranimmitesu bhogesu attano vasaṃ vattentīti 
 mahābrahmānaṃ paricārikattā tesaṃ parisati bhavāti  tesaṃ purohitaṭṭhāne ṭhitattā  tehi tehi jhānādīhi guṇavisesehi brūhitā parivuddhāti brahmāno vaṇṇavantatāya ceva dīghāyukatādīhi ca brahmapārisajjādīhi mahantā brahmānoti  tayopete paṇītaratanapabhāvabhāsitasamānatalavāsino
 uparimehi parittā ābhā etesanti  appamāṇā ābhā etesanti  valāhakato vijju viya ito cito ca ābhā sarati nissarati etesaṃ sappītikajjhānanibbattakkhandhasantānattāti  daṇḍadīpikāya vā acci viya etesaṃ sarīrato ābhā chijjitvā chijjitvā patantī viya sarati nissaratīti  yathāvuttāya vā pabhāya ābhāsanasīlāti  etepi tayo paṇītaratanapabhāvabhāsitekatalavāsino
 subhāti ekagghanā acalā sarīrābhā vuccati sā uparibrahmehi parittā etesanti  appamāṇā subhā etesanti  pabhāsamudayasaṅkhātehi subhehi kiṇṇā ākiṇṇāti  subhākiṇṇāti ca vattabbe āsaddassa rassattaṃ antimaṇakārassa ca hakāraṃ katvā subhakiṇhāti vuttaṃ etepi paṇītaratanapabhāvabhāsitekatalavāsino
 jhānappabhāvanibbattaṃ  vipulaṃ phalametesanti  saññāvirāgabhāvanānibbattarūpasantatimattattā natthi saññā taṃmukhena vuttāvasesā arūpakkhandhā ca etesanti asaññā teyeva sattāti  etepi paṇītaratanapabhāvabhāsitekatalavāsino suddhānaṃ  anāgāmiarahantānameva āvāsāti suddhāvāsā anunayapaṭighābhāvato vā suddho āvāso etesanti suddhāvāsā tesaṃ nivāsabhūmipi 
 imesu pana paṭhamatalavāsino appakena kālena attano ṭhānaṃ na vijahantīti  dutiyatalavāsino na kenaci tappantīti  tatiyatalavāsino paramasundararūpattā sukhena dissantīti  catutthatalavāsino suparisuddhadassanattā sukhena passantīti  pañcamatalavāsino pana ukkaṭṭhasampattikattā natthi etesaṃ kaniṭṭhabhāvoti 
 ākāsānañcāyatane pavattā paṭhamāruppavipākabhūtacatukkhandhā eva tehi paricchinnaokāso vā  evaṃ sesesupi
 puthujjanā sotāpannā ca sakadāgāmino cāpi puggalā suddhāvāsesu sabbathā na labbhantīti sambandho puthujjanādīnañca paṭikkhepena anāgāmiarahantānameva tattha lābho vutto hoti
ti suddhāvāsaapāyaasaññivajjitesu sesaṭṭhānesu ariyā anariyāpi ca labbhanti


ti  paṭisandhikkhaṇe
 jātiyā andho  kiñcāpi jātikkhaṇe aṇḍajajalābujā sabbepi acakkhukāva  tathāpi cakkhādiuppajjanārahakālepi cakkhuppattivibandhakakammappaṭibāhitasāmatthiyena dinnapaṭisandhinā itarenapi vā kammena anuppādetabbacakkhuko satto  nāma apare pana jaccandhoti pasūtiyaṃyeva andho mātukucchiyaṃ andho hutvā nikkhantoti attho tena duhetukatihetukānaṃ mātukucchiyaṃ cakkhussa avipajjanaṃ siddhanti vadanti nti ettha ggahaṇena jaccabadhirajaccamūgajaccajaḷajaccummattakapaṇḍakaubhatobyañjanakanapuṃsakamammādīnaṃ saṅgaho apare pana ekacce ahetukapaṭisandhikā avikalindriyā hutvā thokaṃ vicāraṇapakatikā honti tādisānampi ādisaddena saṅgahoti vadanti bhummadeve sitā nissitā taggatikattāti  sukhasamussayato vinipātāti 
nti devamanussavasena sattavidhāyapi kāmasugatiyaṃ
ti yathāvuttapaṭisandhiyuttesu puggalesu apāyādīsu vā  kesañci cirāyukattā kesañci ciratarāyukattā ca tathācāhu 
āpāyikamanussāyu
paricchedo na vijjati
tathā hi kālo mandhātā
yakkhā keci cirāyunoti 
apāyesu  hi kammameva pamāṇaṃ tattha nibbattānaṃ yāva kammaṃ nakhīyati tāva cavanābhāvato tathā bhummadevānaṃ tesupi hi nibbattā keci sattāhādikālaṃ tiṭṭhanti keci kappamattampi tathā manussānampi kadāci tesampi asaṅkhyeyyāyukattā kadāci dasavassāyukattā yo ciraṃ jīvati so vassasataṃ jīvati appaṃ vā bhiyyo  dutiyaṃ vassasataṃ na pāpuṇātīti idaṃ pana ajjatanakālike sandhāya vuttaṃ
ti manussānaṃ paññāsa vassāni ekadinaṃ tadanurūpato māsasaṃvacchare  paricchinditvā dibbappamāṇāni pañcavassasatāni āyuppamāṇaṃ hoti vuttampi cetaṃ 
yāni paññāsa vassāni manussānaṃ dino tahiṃ
tiṃsarattidivo māso māsā dvādasa saṃvaccharaṃ
tena saṃvaccharenāyu dibbaṃ pañcasataṃ matanti
ti manussānaṃ saṃvaccharagaṇanāya nti cātumahārājikānaṃ paññāsamānussakavassaparimitaṃ divasaṃ dibbāni ca pañcavassasatāni diguṇaṃ katvā dibbavassasahassāni tāvatiṃsānaṃ sambhavatīti evaṃ divasasaṃvaccharadiguṇavasena catugguṇaṃ taṃ pana dibbagaṇanāya vassasahassaṃ manussagaṇanāya saṭṭhivassasatasahassādhikatikoṭippamāṇaṃ hoti nti tāvatiṃsānamāyuppamāṇato vuttanayena catugguṇaṃ dibbagaṇanāya dvisahassaṃ manussagaṇanāya cattālīsavassasatasahassādhikā cuddasa vassakoṭiyo honti nti dibbāni cattāri vassasahassāni manussagaṇanāya saṭṭhivassasatasahassādhikā sattapaññāsa  vassakoṭiyo nti dibbāni aṭṭhavassasahassāni manussagaṇanāya dve vassakoṭisatāni cattālīsavassasatasahassādhikā tiṃsa vassakoṭiyo ca nti dibbāni soḷasa vassasahassāni
 manussagaṇanaṃ pana sayameva dassento āha tyādi vassānaṃ sambandhi navasataṃ ekavīsa koṭiyo tathā saṭṭhi ca vassasatasahassāni vasavattīsu āyuppamāṇanti sambandho
nti catukkanayavasena vuttaṃ tato paraṃ pavattiyaṃ cavanakāle ca tathārūpameva bhavaṅgacutivasena pavattitvā nirujjhatīti yojanā
ti tāhi gahitapaṭisandhikesu brahmesu ti asaṅkhyeyyakappassa na hi brahmapārisajjādīnaṃ tiṇṇaṃ mahākappavasena āyuparicchedo sambhavati ekakappepi tesaṃ avināsābhāvena  paripuṇṇakappe asambhavato tathā hesa  loko sattavāresu agginā vinassati aṭṭhame vāre udakena puna sattavāresu agginā aṭṭhame vāre udakenāti evaṃ aṭṭhasu aṭṭhakesu paripuṇṇesu pacchime vāre vātena vinassati tattha paṭhamajjhānatalaṃ upādāya agginā dutiyatatiyajjhānatalaṃ upādāya udakena catutthajjhānatalaṃ upādāya vātena vinassati vuttampi cetaṃ 
satta sattagginā vārā aṭṭhame aṭṭhame dakā
catusaṭṭhi yadā puṇṇā eko vāyuvaro siyā
agginābhassarā  heṭṭhā āpena subhakiṇhato
vehapphalato vātena evaṃ loko vinassatīti 
tasmā tiṇṇampi paṭhamajjhānatalānaṃ ekakappepi avināsābhāvato sakalakappe tesaṃ sambhavo natthīti asaṅkhyeyyakappavasena tesaṃ āyuparicchedo daṭṭhabbo dutiyajjhānāditalato paṭṭhāya pana paripuṇṇassa mahākappassa vasena na asaṅkhyeyyakappavasena ti ca yojanāyāmavitthārato setasāsaparāsito vassasatavassasataccayena ekekabījassa haraṇena sāsaparāsino parikkhayepi akkhayasabhāvassa mahākappassa catutthabhāgo so pana sattharogadubbhikkhānaṃ aññatarasaṃvaṭṭena bahūsu vināsamupagatesu avasiṭṭhasattasantānappavattakusalakammānubhāvena dasavassato paṭṭhāya anukkamena asaṅkhyeyyāyukappamāṇesu sattesu puna asaddhammasamādānavasena kamena parihāyitvā dasavassāyukesu jātesu rogādīnaṃ aññatarasaṃvaṭṭena sattānaṃ vināsappattiyāva ayameko antarakappoti evaṃ paricchinnassa antarakappassa vasena catusaṭṭhiantarakappappamāṇo hoti vīsatiantarakappappamāṇoti ca vadanti
 ākāsānañcāyatanaṃ upagacchantīti 
ti bhūmito jātito sampayuttadhammato saṅkhārato ca samānameva nti ekasmiṃ bhave


 idāni  kammacatukkaṃ catūhākārehi dassetuṃ ntyādi āraddhaṃ janayatīti  upatthambhetīti  upagantvā pīḷetīti  upagantvā ghātetīti 
tattha paṭisandhipavattīsu vipākakaṭattārūpānaṃ nibbattakā kusalākusalacetanā  nāma sayaṃ vipākaṃ nibbattetuṃ asakkontampi kammantarassa cirataravipākanibbattane paccayabhūtaṃ vipākasseva vā sukhadukkhabhūtassa vicchedapaccayānuppattiyā upabrūhanapaccayuppattiyā ca janakasāmatthiyānurūpaṃ ciratarappavattipaccayabhūtaṃ kusalākusalakammaṃ  nāma kammantarajanitavipākassa byādhidhātusamatādinimittavibādhanena ciratarappavattivinibandhakaṃ yaṃ kiñci kammaṃ  nāma dubbalassa pana kammassa janakasāmatthiyaṃ upahacca vicchedakapaccayuppādanena tassa vipākaṃ paṭibāhitvā sayaṃ vipākanibbattakakammaṃ  nāma
janakopaghātakānañhi ayaṃ viseso  janakaṃ kammantarassa vipākaṃ anupacchinditvāva vipākaṃ janeti upaghātakaṃ upacchedanapubbakanti idaṃ tāva aṭṭhakathāsu  sanniṭṭhānaṃ apare pana ācariyā upapīḷakakammaṃ bahvābādhatādipaccayopasaṃhārena kammantarassa vipākaṃ antarantarā vibādhati upaghātakaṃ pana taṃ sabbaso upacchinditvā aññassa okāsaṃ deti na pana sayaṃ vipākanibbattakaṃ evañhi janakato imassa viseso supākaṭoti vadanti ti jananaupatthambhanaupapīḷanaupacchedanakiccavasena
nti mahāsāvajjaṃ mahānubhāvañca aññena kammena paṭibāhituṃ asakkuṇeyyakammaṃ nti maraṇakāle anussaritaṃ tadā katañca nti abhiṇhaso kataṃ  ekavāraṃ katvāpi vā abhiṇhaso samāsevitaṃ nti garukādibhāvaṃ asampattaṃ katamattatoyeva kammanti vattabbakammaṃ
tattha kusalaṃ vā hotu akusalaṃ vā garukāgarukesu yaṃ garukaṃ akusalapakkhe mātughātakādikammaṃ  kusalapakkhe mahaggatakammaṃ vā tadeva paṭhamaṃ vipaccati satipi āsannādikamme parittaṃ udakaṃ ottharitvā gacchanto mahogho viya tathā hi taṃ garukanti vuccati tasmiṃ asati dūrāsannesu yaṃ āsannaṃ maraṇakāle anussaritaṃ tadeva paṭhamaṃ vipaccati āsannakāle kate vattabbameva natthi tasmimpi asati āciṇṇānāciṇṇesu ca yaṃ āciṇṇaṃ susīlyaṃ vā dussīlyaṃ vā tadeva paṭhamaṃ vipaccati kaṭattākammaṃ pana laddhāsevanaṃ purimānaṃ abhāvena paṭisandhiṃ ākaḍḍhatīti garukaṃ sabbapaṭhamaṃ vipaccati garuke asati āsannaṃ tasmimpi asati āciṇṇaṃ tasmimpi asati kaṭattākammaṃ tenāha ti vipākadānānukkamenātyattho dīsu pana āsannato āciṇṇaṃ paṭhamaṃ vipaccantaṃ katvā vuttaṃ yathā pana gogaṇaparipuṇṇassa vajassa dvāre vivaṭe aparabhāge dammagavabalavagavesu santesupi yo vajadvārassa āsanno hoti antamaso dubbalajaraggavopi soyeva paṭhamataraṃ nikkhamati evaṃ garukato aññesu kusalākusalesu santesupi maraṇakālassa āsannattā āsannameva paṭhamaṃ vipākaṃ detīti idha taṃ paṭhamaṃ vuttaṃ
 diṭṭhadhammo paccakkhabhūto paccuppanno attabhāvo tattha veditabbaṃ vipākānubhavanavasenāti  diṭṭhadhammato anantaraṃ upapajjitvā veditabbaṃ  apare apare diṭṭhadhammato aññasmiṃ yattha katthaci attabhāve veditabbaṃ kammaṃ  ahosi eva kammaṃ  na tassa vipāko ahosi atthi bhavissati cāti evaṃ vattabbakammaṃ 
tattha paṭipakkhehi anabhibhūtatāya paccayavisesena paṭiladdhavisesatāya ca balavabhāvappattā tādisassa pubbābhisaṅkhārassa vasena sātisayā hutvā tasmiṃyeva attabhāve phaladāyinī paṭhamajavanacetanā  nāma sā hi vuttappakārena balavajanasantāne guṇavisesayuttesu upakārānupakāravasappavattiyā āsevanālābhena appavipākatāya ca itaradvayaṃ viya pavattasantānuparamāpekkhaṃ okāsalābhāpekkhañca kammaṃ na hotīti idheva pupphamattaṃ viya pavattivipākamattaṃ ahetukaphalaṃ deti atthasādhikā pana sattamajavanacetanā sanniṭṭhāpakacetanābhūtā vuttanayena paṭiladdhavisesā anantarattabhāve vipākadāyinī  nāma sā ca paṭisandhiṃ datvāva pavattivipākaṃ deti paṭisandhiyā  pana adinnāya pavattivipākaṃ detīti natthi cuti anantarañhi upapajjavedanīyassa okāso paṭisandhiyā pana dinnāya jātisatepi pavattivipākaṃ detīti ācariyā yathāvuttakaāraṇavirahato diṭṭhadhammavedanīyādibhāvaṃ asampattā ādipariyosānacetanānaṃ majjhe pavattā pañca cetanā vipākadānasabhāvassa anupacchinnattā yadā kadāci okāsalābhe sati paṭisandhipavattīsu vipākaṃ abhinipphādentī  nāma sakasakakālātītaṃ pana purimakammadvayaṃ tatiyampi ca saṃsārappavattiyā vocchinnāya  nāma
ti paccuppanne tadanantare yadā kadācīti evaṃ purimānaṃ tiṇṇaṃ yathāparicchinnakālavasena itarassa taṃkālābhāvavasena ca ahosikammassa hi kālātikkamatova taṃ vohāro
ti  paṭisandhiyā vipaccanabhūmivasena
 idāni akusalādikammānaṃ kāyakammadvārādivasena pavattiṃ taṃniddesamukhena ca tesaṃ pāṇātipātādivasena dasavidhādibhedañca dassetuṃ ntyādi āraddhaṃ kāyadvāre pavattaṃ kammaṃ  evaṃ dīni
 pāṇassa saṇikaṃ patituṃ adatvā atīva pātanaṃ  kāyavācāhi adinnassa ādānaṃ  methunavītikkamasaṅkhātesu kāmesu micchā caraṇaṃ 
tattha pāṇoti vohārato satto paramatthato jīvitindriyaṃ tasmiṃ pāṇe pāṇasaññino jīvitindriyupacchedakappayogasamuṭṭhāpikā vadhakacetanā  parabhaṇḍe tathāsaññino tadādāyakappayogasamuṭṭhāpikā theyyacetanā  asaddhammasevanavasena kāyadvārappavattā agantabbaṭṭhānavītikkamacetanā  nāma surāpānampi ettheva saṅgayhatīti vadanti rasasaṅkhātesu kāmesu micchācārabhāvato ti kāyena adhippāyaviññāpanato sayañca kāyena viññeyyattā kāyaviññattisaṅkhāte abhikkamādijanakacittajavāyodhātvādhikakalāpassa vikārabhūte santhambhanādīnaṃ sahakārīkāraṇabhūte copanakāyabhāvato kammānaṃ pavattimukhabhāvato ca kāyadvārasaṅkhāte kammadvāre
kiñcāpi  hi taṃtaṃkammasahagatacittuppādeneva sā viññatti janīyati tathāpi tassā tathā pavattamānāya taṃsamuṭṭhāpakakammassa kāyakammādivohāro hotīti sā tasseva pavattimukhabhāvena vattuṃ labbhati kāyadvāre vuttitoti  ettakeyeva vutte yadi evaṃ kammadvāravavatthānaṃ na siyā kāyadvāre hi pavattaṃ kāyakammanti vuccati kāyakammassa ca pavattimukhabhūtaṃ kāyadvāranti pāṇātipātādikaṃ pana vācāya āṇāpentassa kāyakammaṃ vacīdvārepi pavattatīti dvārena kammavavatthānaṃ na siyā tathā musāvādādiṃ kāyavikārena karontassa vacīkammaṃ kāyadvārepi pavattatīti kammena dvāravavatthānampi na siyāti ayaṃ codanā paccupaṭṭheyyāti bāhullavuttiyā vavatthānaṃ dassetuṃ ti vuttaṃ kāyakammañhi kāyadvāreyeva bahulaṃ pavattati appaṃ vacīdvāre tasmā kāyadvāreyeva bahulaṃ pavattanato kāyakammabhāvo siddho vanacarakādīnaṃ vanacarakādibhāvo viya tathā kāyakammameva yebhuyyena kāyadvāre pavattati na itarāni tasmā kāyakammassa yebhuyyena ettheva pavattanato kāyakammadvārabhāvo siddho brāhmaṇagāmādīnaṃ brāhmaṇagāmādibhāvo viyāti natthi kammadvāravavatthāne koci vibandhoti ayametthādhippāyo
 musāti abhūtaṃ vatthu taṃ tacchato vadanti etenāti  pisati sāmaggiṃ sañcuṇṇeti vikkhipati piyabhāvaṃ suññaṃ karotīti vā  attānampi parampi pharusaṃ karoti kakaco viya kharasamphassāti vā  saṃ sukhaṃ hitañca phalati visarati vināsetīti samphaṃ attano paresañca anupakāraṃ yaṃ kiñci taṃ palapati etenāti 
tattha abhūtaṃ vatthuṃ bhūtato paraṃ viññāpetukāmassa tathā viññāpanappayogasamuṭṭhāpikā cetanā  so parassa atthabhedakarova kammapatho hoti itaro  kammameva paresaṃ bhedakāmatāya attappiyakāmatāya vā parabhedakaravacīpayogasamuṭṭhāpikā saṃkiliṭṭhacetanā  sāpi dvīsu bhinnesuyeva kammapatho parassa mammacchedakaravacīpayogasamuṭṭhāpikā ekantapharusacetanā  na hi cittasaṇhatāya sati pharusavācā nāma hoti sītāharaṇādianatthaviññāpanappayogasamuṭṭhāpikā saṃkiliṭṭhacetanā  so pana parehi tasmiṃ anatthe gahiteyeva kammapatho ti vācāya adhippāyaṃ viññāpeti sayañca vācāya viññāyatīti vacīviññattisaṅkhāte vacībhedakarappayogasamuṭṭhāpakacittasamuṭṭhānapathavīdhātvādhikakalāpassa  vikārabhūte copanavācābhāvato kammānaṃ pavattimukhabhāvato ca vacīdvārasaṅkhāte kammadvāre ti idaṃ vuttanayameva
 parasampattiṃ abhimukhaṃ jhāyati lobhavasena cintetīti  byāpajjati hitasukhaṃ etenāti  micchā viparītato passatīti 
tattha aho vata idaṃ mama siyāti evaṃ parabhaṇḍābhijjhāyanaṃ  sā parabhaṇḍassa attano nāmaneneva kammapatho hoti aho vatāyaṃ satto vinasseyyāti evaṃ manopadoso  natthi dinnantyādinā nayena viparītadassanaṃ  ettha pana natthikaahetukaakiriyadiṭṭhīhiyeva kammapathabhedo imesaṃ pana aṅgādivavatthānavasena papañco tattha tattha  āgatanayena daṭṭhabbo ti kāyavacīviññattiṃ vināpi taṃ asamuṭṭhāpetvāpītyattho viññattisamuṭṭhāpakacittasampayuttā cettha abhijjhādayo cetanāpakkhikāva honti
ti sahajātādipaccayena dosasaṅkhātamūlena dosamūlakacittena vā jāyanti na lobhamūlādīhi hasamānāpi hi rājāno dosacitteneva pāṇavadhaṃ āṇāpenti tathā pharusavācābyāpādesupi yathārahaṃ daṭṭhabbaṃ micchādassanassa abhinivisitabbavatthūsu lobhapubbaṅgamameva abhinivisanato āha ti ti yo tāva abhimataṃ vatthuṃ anabhimataṃ vā attabandhuparittāṇādippayojanaṃ sandhāya harati tassa adinnādānaṃ lobhamūlena hoti veraniyyātanatthaṃ harantassa dosamūlena nītipāṭhakappamāṇato duṭṭhaniggahaṇatthaṃ parasantakaṃ harantānaṃ rājūnaṃ brāhmaṇānañca sabbamidaṃ brāhmaṇānaṃ rājūhi dinnaṃ tesaṃ pana sabbadubbalabhāvena aññe paribhuñjanti attasantakameva brāhmaṇā paribhuñjantītyādīni vatvā sakasaññāya evaṃ yaṃ kiñci harantānaṃ kammaphalasambandhāpavādīnañca mohamūlena evaṃ musāvādādīsupi yathārahaṃ yojetabbaṃ
 chasu ārammaṇesu tividhakammavasena uppajjamānampetaṃ tividhaniyamena uppajjatīti āha ti dasadhā niddisiyamānānaṃ hi dvinnaṃ puna dvinnaṃ tiṇṇañca  yathākkamaṃ dānādīsu tīsveva saṅgaho kāraṇaṃ panettha parato vakkhāma chaḷārammaṇesu pana tividhakammadvāresu ca nesaṃ pavattiyojanā dīsu  āgatanayena gahetabbā
 dīyati etenāti  pariccāgacetanā evaṃ sesesupi sīlatīti  kāyavacīkammāni samādahati sammā ṭhapetītyattho sīlayati vā upadhāretīti  upadhāraṇaṃ panettha kusalānaṃ adhiṭṭhānabhāvo tathā hi vuttaṃ sīle patiṭṭhāyātyādi  bhāveti kusale dhamme āsevati vaḍḍheti etāyāti  apacāyati pūjāvasena sāmīciṃ karoti etenāti  taṃtaṃkiccakaraṇe byāvaṭassa bhāvo  attano santāne nibbattā patti dīyati etenāti  pattiṃ anumodati etāyāti  dhammaṃ suṇanti etenāti  dhammaṃ desenti etāyāti  diṭṭhiyā ujukaraṇaṃ 
tattha sānusayasantānavato paresaṃ pūjānuggahakāmatāya attano vijjamānavatthupariccajanavasappavattacetanā  nāma dānavatthupariyesanavasena dinnassa somanassacittena anussaraṇavasena ca pavattā pubbapacchābhāgacetanā ettheva samodhānaṃ gacchanti evaṃ sesesupi yathārahaṃ daṭṭhabbaṃ niccasīlādivasena pañca aṭṭha dasa vā sīlāni samādiyantassa paripūrentassa asamādiyitvāpi sampattakāyavacīduccaritato viramantassa pabbajantassa upasampadamāḷake saṃvaraṃ samādiyantassa catupārisuddhisīlaṃ paripūrentassa ca pavattacetanā  nāma cattālīsāya kammaṭṭhānesu khandhādīsu ca bhūmīsu parikammasammasanavasappavattā appanaṃ appattā gotrabhupariyosānacetanā  nāma niravajjavijjādipariyāpuṇanacetanāpi ettheva samodhānaṃ gacchati
vayasā guṇehi ca jeṭṭhānaṃ cīvarādīsu paccāsārahitena asaṃkiliṭṭhajjhāsayena paccuṭṭhānaāsanābhinīhārādividhinā bahumānakaraṇacetanā  nāma tesameva gilānānañca yathāvuttajjhāsayena taṃtaṃkiccakaraṇacetanā  nāma attano santāne nibbattassa puññassa parehi  sādhāraṇabhāvaṃ paccāsīsanacetanā  nāma parehi dinnassa adinnassapi vā puññassa maccheramalavinissaṭena cittena abbhānumodanacetanā  nāma  evamimaṃ dhammaṃ sutvā tattha vuttanayena paṭipajjanto lokiyalokuttaraguṇavisesassa bhāgī bhavissāmi bahussuto vā hutvā paresaṃ dhammadesanādīhi anuggaṇhissāmīti evaṃ attano paresaṃ vā hitapharaṇavasappavattena asaṃkiliṭṭhajjhāsayena hitūpadesasavanacetanā  nāma niravajjavijjādisavanacetanāpi ettheva saṅgayhati lābhasakkārādinirapekkhatāya yoniso manasi karoto hitūpadesacetanā  nāma niravajjavijjādiupadisanacetanāpi ettheva saṅgahaṃ gacchati atthi dinnantyādinayappavattasammādassanavasena diṭṭhiyā ujukaraṇaṃ  nāma
yadi evaṃ ñāṇavippayuttacittuppādassa diṭṭhijukammapuññakiriyabhāvo na labbhatīti no na labbhati purimapacchimacetanānampi taṃtaṃpuññakiriyāsveva saṅgaṇhanato kiñcāpi hi ujukaraṇavelāyaṃ ñāṇasampayuttameva cittaṃ hoti purimapacchābhāge pana ñāṇavippayuttampi sambhavatīti tassapi diṭṭhijukammabhāvo upapajjatīti alamatippapañcena
imesu pana dasasu pattidānānumodanā dāne saṅgahaṃ gacchanti taṃsabhāvattā dānampi hi issāmaccherānaṃ paṭipakkhaṃ etepi tasmā samānappaṭipakkhatāya ekalakkhaṇattā te dānamayapuññakiriyavatthumhi saṅgayhanti apacāyanaveyyāvaccāsīlamayapuññeva saṅgayhanti cārittasīlabhāvato desanāsavanadiṭṭhijukā pana kusaladhammāsevanabhāvato bhāvanāmaye saṅgahaṃ gacchantīti  ācariya vuttaṃ apare pana desento suṇanto ca desanānusārena ñāṇaṃ  pesetvā lakkhaṇāni paṭivijjha paṭivijjha deseti suṇāti ca tāni ca desanāsavanāni paṭivedhamevāharantīti desanāsavanābhāvanāmaye saṅgahaṃ gacchantīti vadanti dhammadānasabhāvato desanā dānamaye saṅgahaṃ gacchatītipi sakkā vattuṃ tathā hi vuttaṃ sabbadānaṃ dhammadānaṃ jinātīti  tathā diṭṭhijukammaṃ sabbatthāpi sabbesaṃ niyamanalakkhaṇattā dānādīsu hi yaṃ kiñci atthi dinnantyādinayappavattāya sammādiṭṭhiyā visodhitaṃ mahapphalaṃ hoti mahānisaṃsaṃ evañca katvā   diṭṭhijukammaṃ sabbesaṃ niyamalakkhaṇanti vuttaṃ evaṃ dānasīlabhāvanāvasena tīsu itaresaṃ saṅgaṇhanato saṅkhepato tividhameva puññakiriyavatthu hotīti daṭṭhabbaṃ tathā ceva ācariyena heṭṭhā dassitaṃ
 viññattisamuṭṭhāpakattābhāvena kāyadvārādīsu appavattanato  rūpāvacarakusalaṃ  dānādivasena appavattanato  pubbabhāgappavattānaṃ kāmāvacarabhāvato ti paṭipadādibhedato anekavidhattepi aṅgātikkamavasena nibbattajjhānaṅgabhedato pañcavidhaṃ hoti
ti kasiṇugghāṭimākāsaṃ ākāsavisayaṃ mano tadabhāvo tadālambaṃ viññāṇanti catubbidhanti imesaṃ catunnaṃ ārammaṇānaṃ bhedena
ti imesu pākaṭṭhānavasena catubbidhesu kammesu nti uddhaccasahagatacetanārahitaṃ ekādasavidhaṃ akusalakammaṃ kiṃ panettha kāraṇaṃ adhimokkhavirahena sabbadubbalampi vicikicchāsahagataṃ paṭisandhiṃ ākaḍḍhati adhimokkhasampayogena tato balavantampi uddhaccasahagataṃ nākaḍḍhatīti  paṭisandhidānasabhāvābhāvato balavaṃ ākaḍḍhati dubbalaṃ nākaḍḍhatīti hi ayaṃ vicāraṇā paṭisandhidānasabhāvesuyeva yassa pana paṭisandhidānasabhāvoyeva natthi na tassa balavabhāvo paṭisandhiākaḍḍhane kāraṇaṃ
kathaṃ panetaṃ viññātabbaṃ uddhaccasahagatassa paṭisandhidānasabhāvo natthīti dassanenapahātabbesu anāgatattā tividhā hi akusalā dassanena pahātabbā bhāvanāya pahātabbā siyā dassanena pahātabbā siyā bhāvanāya pahātabbāti tattha diṭṭhisahagatavicikicchāsahagatacittuppādā dassanena pahātabbā nāma paṭhamaṃ nibbānadassanavasena dassananti laddhanāmena sotāpattimaggena pahātabbattā uddhaccasahagatacittuppādo bhāvanāya pahātabbo nāma aggamaggena pahātabbattā uparimaggattayañhi paṭhamamaggena diṭṭhanibbāne bhāvanāvasena pavattanato bhāvanāti vuccati diṭṭhivippayuttadomanassasahagatacittuppādā pana siyā dassanena pahātabbā siyā bhāvanāya pahātabbā tesaṃ apāyanibbattakāvatthāya paṭhamamaggena sesabahalābahalāvatthāya uparimaggehi pahīyamānattā tattha siyā dassanena pahātabbampi dassanena pahātabbasāmaññena idha dassanena pahātabbanti voharanti
yadi ca uddhaccasahagataṃ paṭisandhiṃ dadeyya tadā akusalapaṭisandhiyā sugatiyaṃ asambhavato apāyesveva dadeyya apāyagamanīyañca avassaṃ dassanena pahātabbaṃ siyā itarathā  apāyagamanīyassa appahīnattā sekkhānaṃ apāyuppatti āpajjati na ca panetaṃ yuttaṃ catūhapāyehi ca vippamutto  avinipātadhammoti  ādivacanehi saha virujjhanato sati ca panetassa dassanena pahātabbabhāve siyā dassanena pahātabbāti imassa vibhaṅge vattabbaṃ siyā na ca panetaṃ vuttanti  atha siyā apāyagāminiyo rāgo doso moho tadekaṭṭhā ca kilesāti evaṃ dassanena pahātabbesu vuttattā uddhaccasahagatacetanāya tattha saṅgaho sakkā vattunti taṃ na tassa ekantato bhāvanāya pahātabbabhāvena vuttattā vuttañhetaṃ  katame dhammā bhāvanāya pahātabbā uddhaccasahagato cittuppādoti  tasmā dassanena pahātabbesu avacanaṃ imassa paṭisandhidānābhāvaṃ sādheti nanu ca  
yasmiṃ samaye akusalaṃ cittaṃ uppannaṃ hoti upekkhāsahagataṃ uddhaccasampayuttaṃ rūpārammaṇaṃ vā dhammārammaṇaṃ vā yaṃ yaṃ vā panārabbha tasmiṃ samaye phasso hoti avikkhepo hoti ime dhammā akusalā imesu dhammesu ñāṇaṃ dhammapaṭisambhidā tesaṃ vipāke ñāṇaṃ atthapaṭisambhidāti  
evaṃ uddhaccasahagatacittuppādaṃ uddharitvā tassa vipākopi uddhaṭoti kathamassa paṭisandhidānābhāvo sampaṭicchitabboti nāyaṃ paṭisandhidānaṃ sandhāya uddhaṭo atha kho pavattivipākaṃ sandhāya  pana 
sahajātā dassanena pahātabbā cetanā cittasamuṭṭhānānaṃ rūpānaṃ kammapaccayena paccayo nānākkhaṇikā dassanena pahātabbā cetanā vipākānaṃ khandhānaṃ kaṭattā ca rūpānaṃ kammapaccayena paccayoti  
dassanena pahātabbacetanāya eva sahajātanānākkhaṇikakammapaccayabhāvaṃ uddharitvā sahajātā bhāvanāya pahātabbā cetanā cittasamuṭṭhānānaṃ rūpānaṃ kammapaccayena paccayoti   bhāvanāya pahātabbacetanāya sahajātakammapaccayabhāvova uddhaṭo na pana nānākkhaṇikakammapaccayabhāvo na ca nānākkhaṇikakammapaccayaṃ vinā paṭisandhiākaḍḍhanaṃ atthi  tasmā natthi tassa sabbathāpi paṭisandhidānanti yaṃ paneke vadanti uddhaccacetanā ubhayavipākampi na deti paṭṭhāne nānākkhaṇikakammapaccayabhāvassa anuddhaṭattāti taṃ tesaṃ matimattaṃ  uddhaccasahagatānampi pavattivipākassa uddhaṭattā  ca paṭisandhivipākabhāvameva sandhāya nānākkhaṇikakammapaccayabhāvassa anuddhaṭattā yadi hi pavattivipākaṃ sandhāya nānākkhaṇikakammapaccayabhāvo vucceyya tadā paṭisandhivipākampissa maññeyyunti labbhamānassapi pavattivipākassa vasena nānākkhaṇikakammapaccayabhāvo na vutto tasmā na sakkā tassa pavattivipākaṃ nivāretuṃ tenāha tyādi dayo pana atthi uddhaccasahagataṃ bhāvanāya pahātabbampi atthi na bhāvanāya pahātabbampi tesu bhāvanāya pahātabbaṃ sekkhasantānappavattaṃ itaraṃ puthujjanasantānappavattaṃ phaladānañca puthujjanasantānappavattasseva na itarassāti evaṃ uddhaccasahagataṃ dvidhā vibhajitvā ekassa ubhayavipākadānaṃ ekassa sabbathāpi vipākābhāvaṃ vaṇṇenti yo panettha tesaṃ vinicchayo yañca tassa nirākaraṇaṃ yañca sabbathāpi vipākābhāvavādīnaṃ matapaṭikkhepanaṃ idha avuttaṃ taṃ sabbaṃ  visesato ca abhidhammatthavikāsiniyā nāma  vuttanayena veditabbaṃ
ti sugatiduggativasena sabbasmimpi kāmaloke nti dvārārammaṇānurūpaṃ apāyesupi yaṃ nāgasupaṇṇādīnaṃ mahāsampattivisayaṃ vipākaviññāṇaṃ yañca nirayavāsīnaṃ mahāmoggallānattheradassanādīsu uppajjati vipākaviññāṇaṃ  taṃ kusalakammasseva phalaṃ na hi akusalassa iṭṭhavipāko sambhavati vuttañhetaṃ aṭṭhānametaṃ bhikkhave anavakāso yaṃ akusalassa kammassa iṭṭho kanto vipāko saṃvijjatīti  tasmā kusalakammaṃ apāyesupi ahetukavipākāni janeti aññabhūmikassa ca kammassa aññabhūmikavipākābhāvato kāmavirāgabhāvanāya kāmataṇhāvisayaviññāṇuppādanāyogato ekantasadisavipākattā ca mahaggatānuttarakusalānaṃ rūpāvacarakammena ahetukavipākuppattiyā abhāvato rūpalokepi yathārahaṃ rūpādivisayāni tāni abhinipphādetīti vuttaṃ sabbatthāpi kāmaloketyādi
 evaṃ pana vipaccantaṃ kammaṃ soḷasakadvādasakaaṭṭhakavasena tidhā vipaccatīti dassetuṃ tyādi vuttaṃ ti evaṃ vipaccamānepi kusalakamme nti kusalaparivāralābhato  pacchā āsevanappavattiyā vā visiṭṭhaṃ yañhi kammaṃ attano pavattikāle purimapacchābhāgappavattehi kusalakammehi parivāritaṃ pacchā vā āsevanalābhena samudāciṇṇaṃ taṃ  yaṃ pana karaṇakāle akusalakammehi parivāritaṃ pacchā vā dukkaṭametaṃ mayāti vippaṭisāruppādanena paribhāvitaṃ taṃ nti daṭṭhabbaṃ
nti ekameva paṭisandhiṃ na hi ekena kammena anekāsu jātīsu paṭisandhi hoti pavattivipāko pana jātisatepi jātisahassepi hoti yathāha tiracchānagate dānaṃ datvā sataguṇā dakkhiṇā pāṭikaṅkhitabbāti  yasmā panettha ñāṇaṃ jaccandhādivipattinimittassa mohassa sabbākusalasseva vā paṭipakkhaṃ tasmā taṃsampayuttaṃ kammaṃ jaccandhādivipattipaccayaṃ na hotīti tihetukaṃ atidubbalampi samānaṃ  duhetukapaṭisandhimeva ākaḍḍhati nāhetukaṃ duhetukañca kammaṃ ñāṇasampayogābhāvato ñāṇaphaluppādane asamatthaṃ yathā taṃ alobhasampayogābhāvato alobhaphaluppādane asamatthaṃ akusalakammanti taṃ atiukkaṭṭhampi samānaṃ duhetukameva paṭisandhiṃ ākaḍḍhati na tihetukanti vuttaṃ tyādi
ettha siyā  yathā  gatisampattiyā ñāṇasampayutte aṭṭhannaṃ hetūnaṃ paccayā upapatti hotīti  kusalassa kammassa javanakkhaṇe tiṇṇaṃ nikantikkhaṇe dvinnaṃ paṭisandhikkhaṇe tiṇṇañca hetūnaṃ vasena aṭṭhannaṃ hetūnaṃ paccayā ñāṇasampayuttūpapatti tathā gatisampattiyā ñāṇavippayutte channaṃ hetūnaṃ paccayā upapatti hotīti  javanakkhaṇe dvinnaṃ nikantikkhaṇe dvinnaṃ paṭisandhikkhaṇe dvinnañca hetūnaṃ vasena channaṃ hetūnaṃ paccayā ñāṇavippayuttūpapatti vuttā evaṃ gatisampattiyā ñāṇavippayutte sattannaṃ hetūnaṃ paccayā upapatti hotīti tihetukakammena duhetukapaṭisandhiyā avuttattā natthi tihetukassa duhetukapaṭisandhiākaḍḍhananti nayidamevaṃ duhetukomakakammena ahetukapaṭisandhiyā viya tihetukomakakammena sāmatthiyānurūpato duhetukapaṭisandhiyāva dātabbattā kammasarikkhakavipākadassatthaṃ pana  sāvaseso pāṭho kato itarathā catunnaṃ hetūnaṃ paccayāti vacanābhāvato duhetukakammena ahetukūpapattiyāpiabhāvo āpajjati tasmā yathā sugatiyaṃ jaccandhabadhirādivipattiyā ahetukūpapattiṃ vajjetvā gatisampattiyā sahetukūpapattidassanatthaṃ duhetukūpapatti eva uddhaṭā na ahetukūpapatti evaṃ kammasarikkhakavipākadassanatthaṃ  tihetukakammena  tihetukūpapatti eva uddhaṭā na duhetukūpapatti na pana alabbhanatoti daṭṭhabbaṃ
 evaṃ ekāya cetanāya soḷasa vipākāni ettheva dvādasakamaggo ahetukaṭṭhakampīti pavattassa vādassa vasena vipākappavattiṃ dassetvā idāni ekāya cetanāya dvādasa vipākāni ettheva dasakamaggo ahetukaṭṭhakampīti āgatassa vādassapi vasena dassetuṃ tyādi vuttaṃ yathā mukhe calite ādāsatale mukhanimittaṃ calati evaṃ asaṅkhārakusalassa asaṅkhāravipākova hoti na sasaṅkhāroti evaṃ āgamanatova saṅkhārabhedoti ayametthādhippāyo yasmā pana vipākassa saṅkhārabhedo paccayavasena icchito na kammavasena tasmā esa kecivādo kato
nti tesaṃ evaṃvādīnaṃ nti tihetukukkaṭṭhādīnaṃ anukkamena ti tihetukukkaṭṭhaasaṅkhārikasasaṅkhārikakammassa vasena yathākkamaṃ sasaṅkhārikacatukkavajjitāni asaṅkhārikacatukkavajjitāni ca  tathā tihetukomakassa duhetukukkaṭṭhassa ca kammassa vasena duhetukasasaṅkhāradvayavajjitāni duhetukāsaṅkhāradvayavajjitāni ca  duhetukomakassa vasena duhetukadvayavajjitāni ca  yathāvuttassa tihetukamukkaṭṭhantyādinā vuttanayassa  anussaraṇena  tassa tassa sambhavānurūpato uddise
 parito attaṃ khaṇḍitaṃ viya appānubhāvanti  pakaṭṭhabhāvaṃ nītanti  ubhinnaṃ majjhe bhavaṃ  tattha paṭiladdhamattaṃ  anāsevitaṃ parittanti avisesatova  vuttaṃ tathā nātisubhāvitaṃ aparipuṇṇavasībhāvaṃ majjhimaṃ ativiya subhāvitaṃ pana sabbaso paripuṇṇavasībhāvaṃ paṇītanti  panettha parittampi īsakaṃ laddhāsevanamevādhippetanti dissati tathā hānena  
samānāsevane  laddhe vijjamāne mahabbale
aladdhā tādisaṃ hetuṃ abhiññā na vipaccatīti 
samānabhūmikatova āsevanalābhena balavabhāvato mahaggatadhammānaṃ vipākadānaṃ vatvā tadabhāvato abhiññāya avipaccanaṃ vuttaṃ hīnehi chandacittavīriyavīmaṃsāhi nibbattitaṃ vā  majjhimehi chandādīhi  paṇītehi nti alamatippapañcena
ti abhiññābhāvaṃ asampattaṃ pañcamajjhānaṃ tividhampi bhāvetvā abhiññābhāvappattassa pana avipākabhāvo aladdhā tādisantyādinā   sādhito dayo pana aññathāpi taṃ sādhenti taṃ pana saṅkhepato tattha tattha vitthārato ca  vuttanayena daṭṭhabbaṃ ti saññā rogo saññā gaṇḍotyādinā dhī cittaṃ dhibbataṃ cittantyādinā vā nayena arūpappavattiyā ādīnavadassanena tadabhāve ca paṇītabhāvasanniṭṭhānena vāyokasiṇe kesañci matena paricchinnākāsakasiṇe vā bhāvanābalena tena paṭilabhitabbabhāve arūpassa anibbattisabhāvāpādanavasena arūpavirāgabhāvanaṃ bhāvetvā aññasattesu uppajjanti kammakiriyavādino titthiyā evātyadhippāyo  te pana yena iriyāpathena idha maranti teneva tattha nibbattantīti daṭṭhabbaṃ
ti anāgāminoyeva ariyā puthujjanādikāle pacchāpi vā pañcamajjhānaṃ tividhampi bhāvetvā saddhādiindriyavemattatānukkamena pañcasu suddhāvāsesu uppajjanti
 yathākkamaṃ bhāvetvā yathākkamaṃ āruppesu uppajjantīti yojanā nti ca paṭhamāruppādianukkamena sabbampi cetaṃ tassa tasseva jhānassa āveṇikabhūmivasena vuttaṃ nikantiyā pana sati puthujjanādayo yathāladdhajjhānassa bhūmibhūtesu suddhāvāsavajjitesu yattha katthaci nibbattanti tathā kāmabhavepi kāmāvacarakammabalena ijjhati bhikkhave sīlavato cetopaṇidhi visuddhattāti  hi vuttaṃ anāgāmino pana kāmarāgassa sabbaso  pahīnattā kāmabhavesu nikantiṃ na uppādentīti kāmalokavajjite yathāladdhajjhānabhūmibhūte yattha katthaci nibbattanti suddhāvāsesu hi anāgāminoyeva nibbattantīti niyamo atthi te pana aññattha na nibbattantīti niyamo natthi evañca katvā vuttaṃ  
suddhāvāsesvanāgāmipuggalāvopapajjare
kāmadhātumhi jāyanti anāgāmivivajjitāti 
sukkhavipassakāpi panete maraṇakāle ekanteneva samāpattiṃ nibbattenti samādhimhi paripūrakārībhāvatoti daṭṭhabbaṃ itthiyopi pana ariyā vā anariyā vā aṭṭhasamāpattilābhiniyo brahmapārisajjesuyeva nibbattantīti   vuttaṃ apicettha vehapphalaakaniṭṭhacatutthāruppabhavānaṃ seṭṭhabhavabhāvato  tattha nibbattā ariyā aññattha nuppajjanti tathā avasesesu uparūpari brahmalokesu nibbattā heṭṭhimaheṭṭhimesu vuttañhetaṃ  
vehapphale akaniṭṭhe bhavagge ca patiṭṭhitā
na punāññattha jāyanti sabbe ariyapuggalā
brahmalokagatā heṭṭhā ariyā nopapajjareti 


tyādīsu satipi kammānubhāve taṃtaṃgatīsu yathāparicchinnassa āyuno parikkhayena maraṇaṃ  satipi tattha tattha paricchinnāyusese gatikālādipaccayasāmaggiyañca  taṃtaṃbhavasādhakassa kammuno pariniṭṭhitavipākattā maraṇaṃ  āyukammānaṃ samakameva parikkhīṇattā maraṇaṃ  satipi tasmiṃ duvime purimabhavasiddhassa kassaci upacchedakakammuno balena satthaharaṇādīhi upakkamehi upacchijjamānasantānānaṃ guṇamahantesu vā katena kenaci upakkamena āyūhitaupacchedakakammunā paṭibāhitasāmatthiyassa kammassa taṃtaṃattabhāvappavattane asamatthabhāvato dusimārakalāburājādīnaṃ viya taṅkhaṇeyeva ṭhānācāvanavasena pavattamaraṇaṃ  nāma idaṃ pana nerayikānaṃ uttarakuruvāsīnaṃ kesañci devānañca na hoti tenāhu 
upakkamena vā kesañcupacchedakakammunāti 
maraṇassa uppatti pavatti 
ti  maraṇāsannakāle nti taṃtaṃgatīsu uppajjanakasattānurūpaṃ katthaci pana anuppajjamānassa khīṇāsavassa yathopaṭṭhitaṃ nāmarūpadhammādikameva cutipariyosānānaṃ gocarabhāvaṃ gacchati na kammakammanimittādayo nti cetiyadassanādivasena pubbe nti pupphādivasena upakaraṇabhūtaṃ nti anubhavitabbaṃ nti accharāvimānakapparukkhanirayaggiādikaṃ upabhuñjitabbaṃ accharāvimānakapparukkhamātukucchiādigataṃ hi rūpāyatanaṃ sugatinimittaṃ nirayagginirayapālādigataṃ duggatinimittaṃ gatiyā nimittaṃ 
ti paṭisandhinibbattakassa kusalākusalakammassa ānubhāvena nti vakkhamānanayena yathāsambhavaṃ channaṃ upapattidvārānaṃ yadi kusalakammaṃ vipaccati tadā parisuddhaṃ kusalacittaṃ pavattati atha akusalakammaṃ tadā upakkiliṭṭhaṃ akusalacittanti āha ti tenāha bhagavā nimittassādagadhitaṃ vā bhikkhave viññāṇaṃ tiṭṭhamānaṃ tiṭṭhati anubyañjanassādagadhitaṃ vā tasmiṃ ce samaye kālaṃ karoti ṭhānametaṃ vijjati yaṃ dvinnaṃ gatīnaṃ aññataraṃ gatiṃ upapajjeyya nirayaṃ vā tiracchānayoniṃ vāti  ti tasmiṃ upapajjitabbabhave oṇataṃ viya tatthoṇataṃ evāti vā padacchedo ti ettha adhippāyo yebhuyyena bhavantareti ettha  vuttanayena daṭṭhabbo atha vā yathārahanti imināva so sakkā saṅgahetunti ti iminā sahasā occhijjamānajīvitānaṃ saṇikaṃ marantānaṃ viya na abhikkhaṇamevāti dīpitanti viññāyati ti taṅkhaṇe kariyamānaṃ viya attānaṃ abhinavakaraṇavasena
ti  ekavīthippamāṇāyukavasena tato vā kiñci adhikāyukavasena samāsannamaraṇassa ti tadārammaṇapariyosānānaṃ javanapariyosānānaṃ vā vīthicittānaṃ avasāne tattha kāmabhavato cavitvā tattheva uppajjamānānaṃ tadārammaṇapariyosānāni sesānaṃ javanapariyosānānīti  vuttaṃ ti yadi ekajavanavīthito adhikatarāyuseso siyā tadā bhavaṅgāvasāne vā uppajjitvā nirujjhati atha ekacittakkhaṇāyuseso siyā tadā vīthicittāvasāne tañca atītakammādivisayameva ti iminā antarābhavavādimataṃ paṭikkhipati
nti kammakaraṇakālassa vipākadānakālassa ca anurūpavasena atha vā vipaccamānakakammānurūpaṃ anusayavasena javanasahajātavasena vā pavattianurūpatotyattho nanu ca avijjānusayaparikkhittenātyādi vuttaṃ javanasahajātānañca kathaṃ anusayabhāvoti nāyaṃ doso anusayasadisatāya tāsampi anusayavohārabhāvato itarathā akusalakammasahajātānaṃ bhavataṇhāsahajātānaṃ vā cutiāsannajavanasahajātānañca saṅgaho na siyā avijjāva appahīnaṭṭhena anusayanato pavattanato anusayo tena parikkhittena parivāritena taṇhānusayova mūlaṃ padhānaṃ sahakārīkāraṇabhūtaṃ imassāti ti kusalākusalakammena kammasahajātaphassādidhammasamudāyena cutiāsannajavanasahajātena vā tena janiyamānaṃ avijjāya hi paṭicchannādīnavavisaye taṇhā nāmeti khipanakasaṅkhārasammatā yathāvuttasaṅkhārā khipanti yathāhu 
avijjātaṇhāsaṅkhārasahajehi apāyinaṃ
visayādīnavacchādinamanakkhipakehi tu
appahīnehi  sesānaṃ chādanaṃ namanampi ca
khipakā pana saṅkhārā kusalāva bhavantihāti 
nti attanā sampayuttehi phassādīhi dhammehi sampayuttapaccayādinā parivāretvā gayhamānaṃ nti attanā sahajātānaṃ patiṭṭhānabhāvena padhānabhūtaṃ manopubbaṅgamā dhammāti  hi vuttaṃ ti purimabhavantarassa pacchimabhavantarassa ca aññamaññaṃ ekābaddhaṃ viya paṭisandahanavasena uppajjamānameva patiṭṭhāti na ito gantvātyadhippāyo na hi purimabhavapariyāpanno koci dhammo bhavantaraṃ saṅkamati nāpi purimabhavapariyāpannahetūhi vinā uppajjati paṭighosapadīpamuddā viyāti alamatippapañcena
 mandaṃ hutvā pavattāni  paccuppannārammaṇesu āpāthagatesu manodvāre gatinimittavasena pañcadvāre kammanimittavasenātyadhippāyo ti manodvāre tāva paṭisandhiyā catunnaṃ bhavaṅgānañca pañcadvāre pana paṭisandhiyāva paccuppannārammaṇabhāvo labbhati tathā hi kassaci manodvāre āpāthamāgataṃ paccuppannaṃ gatinimittaṃ ārabbha uppannāya tadārammaṇapariyosānāya cittavīthiyā anantaraṃ cuticitte uppanne tadanantaraṃ pañcacittakkhaṇāyuke ārammaṇe pavattāya paṭisandhiyā catunnaṃ bhavaṅgānaṃ pañcadvāre ca ñātakādīhi upaṭṭhāpitesu deyyadhammesu vaṇṇādike ārabbha yathārahaṃ pavattāya cittavīthiyā cuticittassa ca anantaraṃ ekacittakkhaṇāyuke ārammaṇe pavattāya paṭisandhiyā paccuppannārammaṇe pavatti upalabbhatīti ayamettha saṅkhepo vitthāro  pana   vā saṅkhārapaccayāviññāṇapadavaṇṇanāyaṃ vuttanayena daṭṭhabbo nti kammanimittaṃ chadvāraggahitaṃ gatinimittaṃ chaṭṭhadvāraggahitanti yathāsambhavaṃ yojetabbaṃ apare pana avisesato vaṇṇenti pi tenevādhippāyena idaṃ vuttaṃ 
pañcadvāre siyā sandhi vinā kammaṃ dvigocareti 
   pana gatinimittaṃ manodvāre āpāthamāgacchatīti vuttattā tadārammaṇāya ca pañcadvārikapaṭisandhiyā adassitattā dīsu ca kammabalena upaṭṭhāpitaṃ vaṇṇāyatanaṃ supinaṃ passantassa viya dibbacakkhussa viya ca manodvāreyeva gocarabhāvaṃ gacchatīti  niyametvā vuttattā tesaṃ vacanaṃ na sampaṭicchanti ācariyā paccuppannañcāti ettha gatinimittaṃ tāva paccuppannārammaṇaṃ yujjati kammanimittaṃ pana paṭisandhijanakakammasseva nimittabhūtaṃ adhippetanti kathaṃ tassa cutiāsannajavanehi gahitassa paccuppannabhāvo sambhavati na hi tadeva ārammaṇupaṭṭhāpakaṃ tadeva paṭisandhijanakaṃ bhaveyya upacitabhāvābhāvato anassāditattā ca katattā upacitattāti  hi vacanato punappunaṃ laddhāsevanameva kammaṃ paṭisandhiṃ ākaḍḍhati   ca nikantikkhaṇe dvinnaṃ hetūnaṃ paccayāpi sahetukapaṭisandhiyā vuttattākatūpacitampi kammaṃ taṇhāya assāditameva vipākaṃ abhinipphādeti tadā ca paṭisandhiyā samānavīthiyaṃ viya pavattamānāni cutiāsannajavanāni kathaṃ punappunaṃ laddhāsevanāni siyuṃ kathañca tāni tadā kaṇhāya parāmaṭṭhāni apica paccuppannaṃ kammanimittaṃ cutiāsannappavattānaṃ pañcadvārikajavanānaṃ ārammaṇaṃ hoti pañcadvārikakammañca paṭisandhinimittakaṃ na  hoti paridubbalabhāvatoti   vuttanti saccametaṃ ñātakādīhi upaṭṭhāpitesu pana pupphādīsu sannihitesveva maraṇasambhavato tattha vaṇṇādikaṃ ārabbha cutiāsannavīthito purimabhāgappavattānaṃ paṭisandhijananasamatthānaṃ manodvārikajavanānaṃ ārammaṇabhūtena saha samānattā tadekasantatipatitaṃ cutiāsannajavanaggahitampi paccuppannaṃ vaṇṇādikaṃ kammanimittabhāvena vuttaṃ evañca katvā vuttaṃ  pañcadvāre ca āpāthamāgacchantaṃ paccuppannaṃ kammanimittaṃ āsannakatakammārammaṇasantatiyaṃ uppannaṃ taṃsadisañca daṭṭhabbanti 
nti dutiyacatutthapaṭhamatatiyānaṃ paṭisandhīnaṃ anurūpato
 āruppacutiyā paraṃ heṭṭhimāruppavajjitā āruppapaṭisandhiyo honti uparūpariarūpīnaṃ heṭṭhimaheṭṭhimakammassa anāyūhanato upacārajjhānassa pana balavabhāvato tassa vipākabhūtā kāmatihetukā paṭisandhiyo honti rūpāvacaracutiyā paraṃ ahetukarahitā upacārajjhānānubhāveneva  duhetukatihetukapaṭisandhiyo siyuṃ kāmatihetumhā cutito paraṃ sabbā eva kāmarūpārūpabhavapariyāpannā yathārahaṃ ahetukādipaṭisandhiyo siyuṃ itaro duhetukāhetukacutito paraṃ kāmesveva bhavesu tihetukādipaṭisandhiyo siyuṃ

 paṭisandhiyā  nirodhassa anantarato nti taṃsadisatāya tabbohārappavattattā tadeva cittaṃ yathā tāniyeva osadhānīti ti antarantarā vīthicittānaṃ uppāde asati cuticittaṃ hutvā nirujjhati tadeva cittanti sambandho
 yāva vaṭṭamūlasamucchedātyadhippāyo
 yathā  bhavepaṭisandhi ceva bhavaṅgañca vīthiyo ca cuti ca tathā puna bhavantare paṭisandhibhavaṅganti evamādikā ayaṃ cittasantati parivattatīti yojanā keci pana imasmiṃ paricchede vīthimuttasaṅgahasseva dassitattā paṭisandhibhavaṅgacutīnameva idha gahaṇaṃ yuttantyādhippāyena paṭisandhibhavaṅgavīthiyoti imassa paṭisandhibhavaṅgappavāhāti atthaṃ vadanti taṃ tesaṃ matimattaṃ pavattisaṅgahadassanāvasāne tattha saṅgahitānaṃ sabbesameva nigamanassa adhippetattā evañhi sati paṭisaṅkhāya panetamaddhuvanti ettha sabbesameva etasaddena parāmasanaṃ suṭṭhu upapannaṃ hoti  yathāvuttaṃ vaṭṭapavattaṃ  aniccaṃ palokadhammaṃ  paccavekkhitvā  paṇḍitā  cirakālaṃ subbatā hutvā  dhuvaṃ acavanadhammaṃ  nibbānaṃ  maggaphalañāṇena sacchikatvā tatoyeva suṭṭhu samucchinnasinehabandhanā  nirupadhisesanibbānadhātuṃ  pāpuṇissanti


