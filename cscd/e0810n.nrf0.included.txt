

ganthārambha
yassa  ñāṇaṃ sadā ñāṇaṃ nāññeyyā ñāṇakaṃ vinā
nissesaguṇayuttassa tassa natvā mahesino
satthantarā samādāya sāraṃ sabbadharā tathā
kariyyate

[ka] idhāyaṃ ganthakāro paṭhamamattano paresampi sammā hitatthanipphādanatthaṃ puññasampadamācinoti ccādinā tattha  mahākaruṇāya uppattiṭṭhānabhūto yo  bhagavā  attano hatthagataṃ  sukhassa patiṭṭhānabhūtaṃ sukhakāraṇaṃ vā sukhadāyakaṃ vā  nibbānaṃ  cajitvā  dukkhakāraṇabhūte  saṃsāre  sukarenāsammissaṃ accantadukkaraṃ pañcavidhapariccāgādikaṃ  karonto  paresamatthaṃyeva  katavā tamedisaṃ tathāgataṃ ahaṃ namāmi
[kha] yañca dhammaṃ  jarārogādīhi vimuttā  muniseṭṭhā bhagavanto  pūjitavanto tathā  uttame sattānaṃ vā saṃsāramahoghapakkhandānaṃ tato uttaraṇasamatthe  yasmiṃ dhammaplave  sammāpaṭipajjanavasena ārūḷhā  manussā ca devā ca  kilesakammavipākavaṭṭasaṅkhātehi tīhi vaṭṭehi ākulitaṃ saṃsāramahamburāsiṃ  tiṇṇā  kilesappahānakaraṃ saṃsāradukkhappahānakaraṃ vā taṃ dhammamapi ahaṃ namāmi
[ga]  bhagavato ure sambhavadhammadesanāya ariyabhāvappattatāya munindassa orasaputtabhāvaṃ  pattaṃ  kilesakhepanakaṃ  puññatthikānaṃ puññabījaviruhanaṭṭhānaṃ sukhettabhūtaṃ  loke  vissutaṃ  sutadharaṃ vā kilesasavanābhāvena  apāṇopi pāṇo karīyitthāti pāṇīkato pātimokkhasaṃvaro sova saṃvaro etassatthīti  taṃ pāṇīkatasaṃvaraṃ  sīlādiguṇehi sadevakehi lokehi patthanīyaṃ devāpi tassa pihayanti tādinoti  hi vuttaṃ  sabbasmiṃ kāle  sīlādiguṇasamūhena  avicchinnamānasaṃ paripuṇṇacittaṃ vā  aṭṭhannaṃ ariyapuggalānaṃ samūhaṃ api ahaṃ namāmīti evamettha tiṇṇampi saṅkhepato atthayojanā daṭṭhabbā
[gha-ṅa] evaṃ puññasampadamācinitvā kimabhimataṃ sādhanīyamiccāha nti buddhādīnamabhidhānānaṃ sarūpavasena liṅgavasena ca paridīpanato pakāsanato nti laddhanāmaṃ satthaṃ  antobhāvena nipphannaṃ bahibhāvena pakāsissaṃ antobhāvassa hi bahibhāvamapekkhitvā bhāvitamupapannaṃ nanu santeva pubbācariyānaṃ nāmaliṅgappakāsanānyamarakosatikaṇḍoppalinyādyabhidhānasatthāni pāṇini byāḍivararucicandagomi ruddavāmanādivihitāni ca liṅgasatthāni tato kimidamuccate iccāha ti etena santesvapi pubbācariyānaṃ satthesu yasmā na tesu nāmaliṅgāni buddhavacanānurūpāni honti  tasmā tadanurūpāni nāmaliṅgāni dassayanto abhidhānasatthaṃ pakāsissāmīti etamatthaṃ dīpeti namyate abhidhīyate attho anenāti  saddasatthe dhātuvasena liṅgayate itthiyamato paccayotyādinā vibhajjateti itthādayo vānena liṅgīyante byañjīyanteti  itthipumanapuṃsakaṃ kimetassa abhidhānasatthassa karaṇe payojananti pucchāyaṃ yasmiṃ sati taṃ sotāro sotumussahanti taṃ dassetumāha ccādi yato buddhavacane paṭuno bhāvo pāṭavaṃ tadeva attho payojanaṃ taṃ icchantīti  tesaṃ pāṭavatthīnaṃ sotūnaṃ nāmaliṅgesu  kusalatā chekabhāvo buddhavacane mahabbalaṃ atthassa nicchayakāraṇaṃ hoti  tasmā kāraṇā buddhabhāsitassārahāni nāmaliṅgāni dassayanto abhidhānappadīpikaṃ satthaṃ pakāsissanti sambandho
[ca] idāni satthalahubhāvatthamāha ccādi  bāhullena  rūpabhedena itthipaccayapumbhāvādikāriyakatena thīpunnapuṃsakaṃ ñeyyaṃ so ca nāmānaṃ nāmavisesanassa nāmaparāmasisabbanāmasaddassa ca ñeyyo pakārantarābhāvā tatra nāmānaṃ rūpabhedo yathā  churikā satyasiputti  asi khaggo ca sāyako  pānīyaṃ salilaṃ dakanti  nāmavisesanassa yathā  nisītho majjhimā rattīti  nāmaparāmasisabbanāmasaddassa yathā   ākaṅkhā ruci vuttā sā tvadhikā lālasā dvisūti   niyataliṅgenāvippayogato thīpunnapuṃsakaṃ ñeyyaṃ ti yatra rūpabhedo natthi taṃ yathā  marīci migataṇhikā  raṃsimā bhākaro bhānu  āpo payo jalaṃ vāri  marījhādayo hyabhinnarūpattā liṅgantarepi sambhāviyantehi niyataliṅgehi migataṇhikābhākarajalādisaddehi sāhacariyena taṃliṅge nicchīyante  itthipumanapuṃsakānaṃ visesetvā kathanena thīpunnapuṃsakaṃ ñeyyaṃ ti yatra na rūpabhedo liṅganiṇṇayassa nimittaṃ na ca sāhacariyaṃ liṅgabhedobhimato nekameva vā liṅgamicchate taṃ yathā  vallarī mañjarī nārī  viṭapo viṭabhītthiyaṃ  bhītitthī bhayamuttāso  vajiraṃ punnapuṃsakeccādi 
[cha] idāni rūpabhedoti liṅganiṇṇayassa paṭipattihetuko yo bhinnaliṅgānaṃ dvando takkaraṇapaṭisedhena abhinnaliṅgānameva dvando katoti paribhāsitumupakkamate miccādi abhinnaliṅgīnaṃyeva nāmānaṃ dvando kato na bhinnaliṅgīnaṃ yathā  vimutyasaṅkhatadhātu suddhinibbutiyo siyunti  na kevalaṃ dvandoyeva atha kho ekasesopyabhinnaliṅgānaṃyeva kato yathā  naggo digambarāvatthā  pana jīmūtā meghapabbatā iccudāhaṭaṃ nanu ca bhinnaliṅgānampi ekaseso kato yathā   mātā pitā tu pitaro puttā tu puttadhītaro  sasurā sassu sasurā bhātubhagini bhātaroti  ettha hi mātā ca pitā ca pitaro putto ca dhītā ca puttā sassu ca sasuro ca sasurā bhātā ca bhaginī ca bhātaroti bhinnaliṅgānampi ekaseso dassitoti ṭhānantare tesaṃ bhinnaliṅgatāya dassitattā na doso tāto tu janako pitā  ammāmbā jananī mātā  apaccaṃ puttotrajo suto  nāriyaṃ duhitā dhītā  jāyāpatīnaṃ jananī sassu vuttātha tappitā sasuroti iccādikañhi tesaṃ  ṭhānantaranti tathā ettha kamaṃ vinā bhinnaliṅgānaṃ gaṇanapāṭho viya saṅkaropi na kato tatra hi saggadisādayo atthā yathākkamaṃ taṃsambandhā ca sakkavidisādayo atthā sakasakasambandhasahitā yathābhidhānaṃ sarūpapaṭipatyamatthabhidheyyā tathā tappariyāyasambandhāni ca yāni nāmāni tāni sabbāni tadabhidhānāvasare abhidheyyānīti sukhenekatreva sakalanāmapaṭipatti sarūpapaṭipatti ca yathā siyāticcetadatthaṃ kamo abhyupagamyate tathā ca satyāvassaṃ saggādipariyāye divasaddādayo harādyavasare kumārādayo abhidheyyā iti kamānurodhena liṅgasaṅkaro pariharitumasakkuṇeyyo yathāvuttantu kamaṃ vinā neha saṅkaro kato iti pariyāyena itthippakaraṇādikkamena yathāsambhavamabhidhānato taṃ yathā  īti tvitthī ajaññañca upasaggo upaddavoti  atra hi ye tiliṅgā te tiliṅgāvasare eva nibaddhā na gaṇanapāṭhā viya uccāraṇavasena evaṃ sabbatra yathāsambhavaṃ nīyate vuttañca 
bhedākhyānāya  na dvando nekaseso na saṅkaro
katotra bhinnaliṅgāna-mavuttānaṃ kamaṃ vināti 
idāni liṅgavācakānaṃ ṭhānavasenatthesu gamanaṃ dassetumāha ccādi  gāthānaṃ pādānañca antamajjhaṭṭhā  anekatthaliṅgavācakāni ñāṇadassanādīni liṅgāni matthaṃ vācakavasena  gacchanti  gāthāpādānamādiṭṭhā liṅgavācakā matthaṃ  gacchanti taṃ yathā 
phale vipassanādibba-cakkhusabbaññutāsu ca
paccavekkhaṇañāṇamhi magge ca 
ṇādo saddhācīvarādi-hetvādhāresu 
kīḷādibbavihārādo  sugatālaye 
khagge kurūre  parasmiñcātra tīsva
kusale  suṭṭhu-kate ca  tisu 
 samavāye ca samūhe kāraṇe khaṇe
paṭivedhe siyā kāle pahāne lābhadiṭṭhisu 
 vanaduggesu 
ettha ca 
yebhuyyatābyāmissesu visaṃyoge ca 
daḷhatthenatireke cā-navasesamhi taṃ tisu 
samādhismiṃ punākule vāccaliṅgiko 
jaḷe  mahatyapi  ccādīsu
gāthāmajjhaṭṭhānaṃ  pādantamajjhaṭṭhānañca liṅgavācakānaṃ pubbaparatthesvapi gamanabhāvato pubbaṃ yantīti idaṃ yebhuyyavasena vuttanti daṭṭhabbaṃ atha vā gāthānaṃ majjhantaṭṭhā pubbaṃ yanti gāthāmajjhaṭṭhā pādantamajjhaṭṭhā ca pubbāparañca yantīti yathālābhayojanā daṭṭhabbā
[ja] idāni visesavidhimhi satthalahubhāvatthaṃ paribhāsate miccādi pumitthiyaṃ ti padaṃ ñeyyaṃ yathā  asani dvīsu   liṅgattaye ti padaṃ ñeyyaṃ yathā  sattannaṃ pūraṇe seṭṭhetisante sattamo tisu  ettha ca nisiddhaliṅganāmaṃ pārisesato sesaliṅganti ñeyyaṃ  yathā  vassa saṃvaccharā nitthīti  atra cekaliṅganisedhabyākhyānena liṅgadvayavidhānanti 
ganthalāhavaṃ vidhāyedāni paṭipattilāhavatthamāha iccādi  aññassa abhidhānassa ārambhe sati  anto yassa abhidhānassa  ādi yassa abhidhānassāti idaṃ abhidhānadvayañca ñeyyaṃ tvantamathādikaṃ nāmādipadaṃ pubbena na sambajjhateti bhāvo tatra nāmapadaṃ yathā  jino sakko tu siddhattho  kesavo cakkapāṇyatha  mahissaro sivo sūlī  liṅgapadaṃ yathā  pume tu paṇhi pāsaṇi  pume tūtu rajo pupphaṃ  sā tirokaraṇīpyatha  punnapuṃsakamullocaṃ  atthapadaṃ yathā  udare tu tathā pācānalasmiṃ gahaṇītthiyaṃ  paṇīto tīsu madhure uttame vihitepyatha añjase visikhāyañca pantiyaṃ vīthi nāriyaṃ  saddena catra anantariyatthena sakapariyāyopalakkhaṇato  saddādīsu ca na pubbena sambajjhate pāṇako cāpyatho uccāliṅgo lomasapāṇakoti 
[jha] idāni buddhavacanānamanurūpānampi pacurappayogānameva kesañci gahaṇaṃ attano satthantarāpasayhatāvasena ahaṃkārapubbikābhāvañca dassetumāha miccādi  sugatassa vacanabhūte  piṭakattaye tañhi āgacchanti tividhasampattiyo etenāti āgamoti vuccati tasmiṃ bhiyyo payogaṃ bāhullena payujjateti  taṃ  gahetvā kvaci araññavaggādīsu  nighaṇṭunāmake satthe āgataṃ buddhavacanānurūpaṃ yuttiñca  ānetvā nāmaliṅgaṃ  antobhāvena nipphannaṃ bahibhāvena pakāsīyate āvibhāvattameva hi jaññattaṃ santakāriyakārino āsīsāyaṃ vā avassambhāvinopi vacanassa vattamānatthavatticchāya vattamānattaṃ tathā hi loke avassambhāvino siddhimabhisandhāya bhāvinamappattaṃ vattamānattena vā atītattena vā vattumicchati taṃ yathā  idaṃ mamamapāpayeti koci kenacābhihito santo avassaṃ taṃ bhavissatīti maññamāno pāpiyamānaṃ pattaṃ vā vattumicchati  tatoyeva āsīsāyaṃ bhūtamiva ceti  tadatidesavacanaṃ paccākhyāyate

