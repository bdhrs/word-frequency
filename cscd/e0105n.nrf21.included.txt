
 dasame buddhavassasatake   brāhmaṇakule jāto so tīsu vedesu ceva sabbavijjāsippaganthesu ca pāraṅgato hutvā buddhasāsanadhammaṃ sutvā tampi uggaṇhitukāmo tasmiṃyeva dakkhiṇaindiyaraṭṭhe ekasmiṃ theravādikavihāre  revatattherappamukhānaṃ bhikkhūnaṃ santike pabbajjañceva upasampadañca gaṇhitvā piṭakattayapāḷimuggaṇhi so evaṃ piṭakattayapāḷimuggaṇhantoyeva aññāsi ayamekāyanamaggo dassanavisuddhiyā nibbānasacchikiriyāyāti ācariyupajjhāyā ca tassa visiṭṭhañāṇappabhāvasampannabhāvaṃ ñatvā imassa buddhasāsane kittighoso buddhassa viya pavattissatīti sampassamānā ti nāmamakaṃsu tena vuttaṃ buddhaghosoti garūhi gahitanāmadheyyenāti
so evaṃ piṭakattayapāḷimuggaṇhitvā  nagarasamīpaṭṭhānabhūte  ca dīsu ca vasanto  paricayaṃ katvā tāya asantuṭṭhacitto sīhaḷaṭṭhakathāsupi paricayaṃ kātukāmo tā ca pāḷibhāsamāropetvā abhinavīkātumāsīsanto sīhaḷadīpamagamāsi tasmiñca kāle sīhaḷadīpe  nāma rājā rajjaṃ kāreti so ca rājā  pasanno teyeva visesato paggaṇhāti
ekacce pana ādhunikā vicakkhaṇā evaṃ vadanti ācariyabuddhaghosassa sīhaḷadīpāgamanena kālato  puretaraṃyeva bhavitabbanti idañca nesaṃ kāraṇaṃ tassa rañño navavassakāle  buddhassa to sīhaḷadīpamānītā tato paṭṭhāya sīhaḷarājāno anusaṃvaccharaṃ mahantaṃ dhātupūjāussavaṃ karonti yadi ca ācariyabuddhaghoso tato pacchā sīhaḷadīpamāgaccheyya tampi pāsādikaṃ mahussavaṃ disvā attano ganthesu pakāseyya yathā phāhiyaṃ nāma cinabhikkhu mahānāmarājakāle  taṃ disvā attano addhānakkamakathāyaṃ pakāsesi na pana ācariyassa ganthesu  taṃpakāsanā dissati tenetaṃ ñāyati ācariyabuddhaghoso dāṭhādhātusampattakālato  puretaraṃyeva sīhaḷadīpamāgantvā aṭṭhakathāyo akāsīti taṃ pana na daḷhakāraṇaṃ hoti tipiṭakapāḷiyā hi atthasaṃvaṇṇanāya yaṃ vā taṃ vā attano paccakkhadiṭṭhaṃ pakāsetabbaṃ na hoti na ca atthasaṃvaṇṇanā addhānakkamakathāsadisā kiñca bhiyyo samantapāsādikāya vinayaṭṭhakathāyaṃ dīpavaṃsatopi kiñci ānetvā pakāsitaṃ dīpavaṃse ca yāva mahāsenarājakālā  pavatti pakāsitāti sirimeghavaṇṇarājakālato  pubbe dīpavaṃsoyeva likhito na bhaveyya yadi ca aṭṭhakathāyo tato pubbeyeva katā bhaveyyuṃ kathaṃ tattha dīpavaṃso sakkā pakāsetunti
ācariyabuddhaghoso pana sīhaḷadīpaṃ pattakāle   gantvā tattha sīhaḷamahātherānaṃ santike sīhaḷaṭṭhakathāyo suṇi vuttañhi samantapāsādikāyaṃ 
mahāaṭṭhakathañceva mahāpaccarimeva ca
kurundiñcāti tissopi sīhaḷaṭṭhakathā imā
buddhamittoti nāmena vissutassa yasassino
vinayaññussa dhīrassa sutvā therassa santiketi 
iminā pana aṭṭhakathāvacanena mahāaṭṭhakathādīnaṃ tissannaṃyeva aṭṭhakathānaṃ sutabhāvo dassito samantapāsādikāyaṃ pana saṅkhepaandhakaṭṭhakathānampi vinicchayo dassitoyeva kasmā pana tā ācariyena sīhaḷattherānaṃ santike na sutāti tāsu hi andhakaṭṭhakathā tāva andhakaraṭṭhikabhāvato kataparicayabhāvato ca na sutāti pākaṭoyevāyamattho saṅkhepaṭṭhakathā pana mahāpaccariṭṭhakathāya saṃkhittamattabhāvato na sutāti veditabbā tathā hi  ganthārambhasaṃvaṇṇanāyaṃ  cūḷapaccariṭṭhakathāandhakaṭṭhakathānampi saddena saṅgahitabhāvo vutto ṭīkāsu  pana andhakasaṅkhepaṭṭhakathānaṃ saṅgahitabhāvo vutto samantapāsādikāyañca cūḷapaccarīti nāmaṃ kuhiñcipi na dissati mahāṭṭhakathā mahāpaccarī kurundī andhakasaṅkhepaṭṭhakathāti  imāniyeva nāmāni dissanti bahūsu ca ṭhānesu saṅkhepaṭṭhakathāyaṃ pana mahāpaccariyañca vuttantiādinā  dvinnampi samānavinicchayo dassito tasmā vajirabuddhiyaṃ cūḷapaccarīti vuttaṭṭhakathā mahāpaccarito uddharitvā saṅkhepena kataṭṭhakathā bhaveyya sā ca saṅkhepena katattā  nāma jātā bhaveyya evañca sati mahāpaccariyā sutāya sāpi sutāyeva hotīti na sā ācariyena sutāti veditabbā
evaṃ sīhaḷaṭṭhakathāyo suṇantasseva ācariyabuddhaghosassa tikkhagambhīrajavanañāṇappabhāvavisesasampannabhāvañca paramavisuddhasaddhābuddhivīriyapaṭimaṇḍitasīlācārajjavamaddavādiguṇasamudaya samuditabhāvañca sakasamayasamayantaragahanajjhogāhaṇasamatthapaññāveyyatti yasamannāgatabhāvañca anekasatthantarocitasaṃvaṇṇanānayasukovidabhāvañca ñatvā taṃsavanakiccapariniṭṭhitakāle dayo therā taṃ visuddhimaggādiganthānaṃ karaṇatthāya visuṃ visuṃ āyāciṃsu ettha ca ācariyassa yathāvuttaguṇehi sampannabhāvo attano vacaneneva pākaṭo vuttañhi attano ganthanigamanesu 
paramavisuddhasaddhābuddhivīriyapaṭimaṇḍitena sīlācārajjavamaddavādiguṇasamudayasamuditena sakasamayasamayantaragahanajjhogāhaṇasamatthena paññāveyyattiyasamannāgatenātiādi
tattha ti padena ācariyabuddhaghosatthero mahāvihāravāsīnaṃ visuddhattheravādīnaṃ desanānayasaṅkhāte sakasamaye ca mahāsaṅghikādimahāyānikapariyosānānaṃ nikāyantarabhūtānaṃ paresaṃ piṭakaganthantaravādanayasaṅkhāte parasamaye ca tathā taṃkālikaaññatitthiyasamaṇabrāhmaṇānaṃ vedattayādisaṅkhāte parasamaye ca kovido tesaṃ sakasamayaparasamayānaṃ durogāhadubbodhatthasaṅkhāte gahanaṭṭhānepi ca ogāhituṃ samatthoti dīpeti ti padena ācariyabuddhaghosatthero porāṇaṭṭhakathāyo saṅkhipituñca paṭisaṅkharituñca samatthoti dīpetīti veditabbo
