


 etesu  yena ye dhammā pahātabbā bhavanti hi
tesaṃ dāni karissāmi pakāsanamito paraṃ
imesu pana catūsu maggañāṇesu ye dhammā yena ñāṇena pahātabbā tesaṃ pahānamevaṃ veditabbaṃ etāni hi yathāyogaṃ saṃyojanakilesamicchattalokadhammamacchariyavipallāsaganthāgatiāsava oghayoganīvaraṇaparāmāsaupādānānusayamalaakusalakammapatha akusalacittuppādasaṅkhātānaṃ pahānakarāni
tattha ti dasa saṃyojanāni seyyathidaṃ  rūparāgārūparāgamānauddhaccāvijjāti ime pañca uddhaṃbhāgiyasaṃyojanāni nāma sakkāyadiṭṭhi vicikicchā sīlabbataparāmāso kāmarāgo paṭighoti ime pañca adhobhāgiyasaṃyojanāni nāma
ti dasa kilesā seyyathidaṃ  lobho doso moho māno diṭṭhi vicikicchā thinaṃ uddhaccaṃ ahirikaṃ anottappanti
ti dasa micchattā seyyathidaṃ  micchādiṭṭhi micchāsaṅkappo micchāvācā micchākammanto micchāājīvo micchāvāyāmo micchāsati micchāsamādhi micchāñāṇaṃ micchāvimuttīti
ti aṭṭha lokadhammā lābho alābho yaso ayaso nindā pasaṃsā sukhaṃ dukkhanti idha pana kāraṇūpacārena  lābhādivatthukassa anunayassa alābhādivatthukassa paṭighassa cetaṃ lokadhammagahaṇena gahaṇaṃ katanti veditabbaṃ
ti pañca macchariyāni āvāsamacchariyaṃ kulamacchariyaṃ lābhamacchariyaṃ dhammamacchariyaṃ  vaṇṇamacchariyanti imāni āvāsādīsu aññesaṃ sādhāraṇabhāvaṃ asahanākārena pavattāni macchariyāni
ti aniccadukkhaanattaasubhesuyeva  vatthūsu niccaṃ sukhaṃ attā subhanti evaṃ pavattā saññāvipallāso cittavipallāso diṭṭhivipallāsoti ime tayo vipallāsā
ti cattāro ganthā abhijjhākāyagantho byāpādo sīlabbataparāmāso idaṃsaccābhiniveso kāyaganthoti
ti chandadosamohabhayāni ti cattāro āsavā  kāmarāgabhavarāgamicchādiṭṭhiavijjāsavoti tipi tesamevādhivacanaṃ ti kāmacchandādayo ti micchādiṭṭhiyā adhivacanaṃ
ti cattāri upādānāni kāmupādānādīnīti ti satta anusayā kāmarāgānusayo paṭighamānadiṭṭhivicikicchābhavarāgāvijjānusayoti ti tayo malā  lobho doso mohoti
ti dasa akusalakammapathā seyyathidaṃ  pāṇātipāto adinnādānaṃ kāmesumicchācāro musāvādo pisuṇavācā pharusavācā samphappalāpo abhijjhā byāpādo micchādiṭṭhīti dasa
ti  lobhamūlāni aṭṭha dosamūlāni dve mohamūlāni dveti ime dvādasāti
etesaṃ saṃyojanādīnaṃ etāni yathāsambhavaṃ pahānakarāni kathaṃ  tāva sakkāyadiṭṭhivicikicchāsīlabbataparāmāsā apāyagamanīyā kāmarāgapaṭighāti ete paṭhamamaggañāṇavajjhā sesā kāmarāgapaṭighā oḷārikā dutiyamaggañāṇavajjhā sukhumā tatiyamaggañāṇavajjhā rūparāgādayo pañcapi catutthamaggañāṇavajjhā eva
 diṭṭhivicikicchā paṭhamamaggañāṇavajjhā doso tatiyamaggañāṇavajjho lobhamohamānathinauddhaccaahirikānottappāni catutthamaggañāṇavajjhāni
 micchādiṭṭhi musāvādo micchākammanto micchāājīvoti ime paṭhamamaggañāṇavajjhā micchāsaṅkappo pisuṇavācā pharusavācāti ime tatiyamaggañāṇavajjhā cetanāyeva cettha micchāvācāti veditabbā samphappalāpamicchāvāyāmasatisamādhivimuttiñāṇāni catutthamaggañāṇavajjhāni
 paṭigho tatiyamaggañāṇavajjho anunayo catutthamaggañāṇavajjho yase pasaṃsāya ca anunayo catutthamaggañāṇavajjhoti eke
 paṭhamamaggañāṇavajjhāni eva
 pana anicce niccaṃ anattani attāti ca saññācittadiṭṭhivipallāsā  dukkhe sukhaṃ asubhe subhanti diṭṭhivipallāso cāti ime paṭhamamaggañāṇavajjhā asubhe subhanti saññācittavipallāsā tatiyamaggañāṇavajjhā dukkhe sukhanti catutthamaggañāṇavajjhā
 sīlabbataparāmāsaidaṃsaccābhinivesakāyaganthā paṭhamamaggañāṇavajjhā byāpādakāyagantho tatiyamaggañāṇavajjho abhijjhākāyagantho catutthamaggañāṇavajjhova
 paṭhamamaggañāṇavajjhā
 diṭṭhāsavo paṭhamañāṇavajjho kāmāsavo tatiyañāṇavajjho itare dve catutthañāṇavajjhā pi eseva nayo
 vicikicchānīvaraṇaṃ paṭhamañāṇavajjhaṃ kāmacchando byāpādo kukkuccanti tīṇi tatiyañāṇavajjhāni thinamiddhauddhaccāni catutthañāṇavajjhāni
 paṭhamañāṇavajjho
 sabbesampi lokiyadhammānaṃ vatthukāmavasena kāmāti āgatattā rūpārūpesu rāgopi kāmupādāne patati tasmā tañca kāmupādānaṃ catutthañāṇavajjhaṃ sesāni paṭhamañāṇavajjhāni
 diṭṭhivicikicchānusayā paṭhamañāṇavajjhā kāmarāgapaṭighānusayā tatiyañāṇavajjhā mānabhavarāgāvijjānusayā catutthañāṇavajjhā
 dosamalaṃ tatiyañāṇavajjhaṃ itarāni catutthañāṇavajjhāneva
 pāṇātipāto adinnādānaṃ micchācāro musāvādo micchādiṭṭhīti ime paṭhamañāṇavajjhā pisuṇavācā pharusavācā byāpādoti tatiyañāṇavajjhā samphappalāpo abhijjhā catutthañāṇavajjhāva
 cattāro diṭṭhigatacittuppādā vicikicchāsampayutto cāti pañca paṭhamañāṇavajjhā dve paṭighasampayuttā tatiyañāṇavajjhā sesā catutthañāṇavajjhāti
yañca yena vajjhaṃ taṃ tena pahātabbaṃ nāma tena vuttaṃ etesaṃ saṃyojanādīnaṃ dhammānaṃ etāni yathāyogaṃ pahānakarānīti

 etesu  ñāṇesu ca yena yena
yo yo hi dhammo samupeti ghātaṃ
so so asesena ca tena tena
sandassito sādhu mayā panevaṃ


 pariññādīni  kiccāni yāni vuttāni satthunā
saccābhisamaye tāni pavakkhāmi ito paraṃ

 ekekassa panetesu
ñāṇassekakkhaṇe siyā
pariññā ca pahānañca
sacchikiriyā ca bhāvanā

 pariññādīni etāni kiccānekakkhaṇe pana
yathāsabhāvato tāni jānitabbāni viññunā

 padīpo hi yathā loke apubbācarimaṃ idha
cattāri pana kiccāni karotekakkhaṇe pana

 ālokañca vidaṃseti nāseti timirampi ca
pariyādiyati telañca vaṭṭiṃ jhāpeti ekato

 evaṃ taṃ maggañāṇampi apubbācarimaṃ pana
cattāripi ca kiccāni karotekakkhaṇe pana

 pariññābhisamayeneva dukkhaṃ abhisameti so
pahānābhisamayeneva tathā samudayampi ca

 bhāvanāvidhināyeva maggaṃ abhisameti taṃ
ārammaṇakriyāyeva nirodhaṃ sacchikaroti so
vuttampi cetaṃ maggasamaṅgissa ñāṇaṃ dukkhepetaṃ ñāṇaṃ dukkhasamudayepetaṃ ñāṇaṃ dukkhanirodhepetaṃ ñāṇaṃ dukkhanirodhagāminiyā  paṭipadāyapetaṃ ñāṇanti tattha yathā padīpo vaṭṭiṃ jhāpeti evaṃ maggañāṇaṃ dukkhaṃ parijānāti yathā andhakāraṃ nāseti evaṃ samudayaṃ pajahati yathā ālokaṃ vidaṃseti evaṃ sahajātādipaccayatāya sammāsaṅkappādimaggaṃ bhāveti yathā telaṃ pariyādiyati evaṃ kilesapariyādānena nirodhaṃ sacchikarotīti veditabbaṃ

 uggacchanto yathādicco apubbācarimaṃ pana
cattāri pana kiccāni karotekakkhaṇe idha

 obhāseti  ca rūpāni nāseti timirampi ca
ālokañca vidaṃseti sītañca paṭihaññati

 yathā ca mahatī nāvā apubbācarimaṃ pana
cattāri pana kiccāni karotekakkhaṇe pana

 jahatī orimaṃ tīraṃ sotaṃ chindati sā pana
tathā vahati bhaṇḍañca tīramappeti pārimaṃ

 nāvāyorimatīrassa yathā pajahanaṃ pana
tatheva maggañāṇassa dukkhassa parijānanaṃ

 yathā  chindati taṃ sotaṃ taṇhaṃ jahati taṃ tathā
yathā vahati taṃ bhaṇḍaṃ sahajātādinā pana

 tatheva paccayattena maggaṃ bhāveti nāma so
yathā pāraṃ pana evaṃ nirodhārammaṇaṃ bhave

 lokuttarena niddiṭṭhā yā lokuttarabhāvanā
sā saṅkhepanayenevaṃ mayā sādhu pakāsitā

 ko  hi nāma naro loke
lokuttarasukhāvahaṃ
bhāvanaṃ pana paññāya
na ca bhāveyya paṇḍito

 imaṃ viditvā hitabhāvanaṃ vanaṃ
upeti yo ve sukhasaṃhitaṃ hitaṃ
vidhūya cittassa anuttamaṃ tamaṃ
upeti cāviggahakampadaṃ padaṃ


