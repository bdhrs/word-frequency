

tiṃsanipāte ntiādikā subhāya jīvakambavanikāya theriyā gāthā ayampi purimabuddhesu katādhikārā tattha tattha bhave vivaṭṭūpanissayaṃ kusalaṃ upacinantī sambhāvitakusalamūlā anukkamena paribrūhitavimokkhasambhārā paripakkañāṇā hutvā imasmiṃ buddhuppāde rājagahe brāhmaṇamahāsālakule nibbatti tissā nāmamahosi tassā kira sarīrāvayavā sobhanavaṇṇayuttā ahesuṃ tasmā subhāti anvatthameva nāmaṃ jātaṃ sā satthu rājagahappavesane paṭiladdhasaddhā upāsikā hutvā aparabhāge saṃsāre jātasaṃvegā kāmesu ādīnavaṃ disvā nekkhammañca khemato  sallakkhantī mahāpajāpatiyā gotamiyā santike pabbajitvā vipassanāya kammaṃ karontī katipāheneva anāgāmiphale patiṭṭhāsi
atha naṃ ekadivasaṃ aññataro rājagahavāsī dhuttapuriso taruṇo paṭhamayobbane ṭhito jīvakambavane divāvihārāya gacchantiṃ disvā paṭibaddhacitto hutvā maggaṃ ovaranto kāmehi nimantesi sā tassa nānappakārehi kāmānaṃ ādīnavaṃ attano ca nekkhammajjhāsayaṃ pavedentī dhammaṃ kathesi so dhammakathaṃ sutvāpi na paṭikkamati nibandhatiyeva therī naṃ attano vacane atiṭṭhantaṃ akkhimhi ca abhirattaṃ disvā handa tayā sambhāvitaṃ akkhinti attano ekaṃ akkhiṃ uppāṭetvā tassa upanesi tato so puriso santāso saṃvegajāto tattha vigatarāgova hutvā theriṃ khamāpetvā gato therī satthu santikaṃ agamāsi satthuno saha dassanenevassā akkhi paṭipākatikaṃ ahosi tato sā buddhagatāya pītiyā nirantaraṃ phuṭā hutvā aṭṭhāsi satthā tassā cittācāraṃ ñatvā dhammaṃ desetvā aggamaggatthāya kammaṭṭhānaṃ ācikkhi sā pītiṃ vikkhambhetvā tāvadeva vipassanaṃ vaḍḍhetvā saha paṭisambhidāhi arahattaṃ pāpuṇi arahattaṃ pana patvā phalasukhena nibbānasukhena viharantī attano paṭipattiṃ paccavekkhitvā attanā tena ca dhuttapurisena vuttagāthā udānavasena 

 jīvakambavanaṃ  rammaṃ gacchantiṃ bhikkhuniṃ subhaṃ
dhuttako sannivāresi tamenaṃ abravī subhā

 kiṃ te aparādhitaṃ mayā yaṃ maṃ ovariyāna tiṭṭhasi
na hi pabbajitāya āvuso puriso samphusanāya kappati

 garuke mama satthusāsane yā sikkhā sugatena desitā
parisuddhapadaṃ anaṅgaṇaṃ kiṃ maṃ ovariyāna tiṭṭhasi

 āvilacitto anāvilaṃ sarajo vītarajaṃ anaṅgaṇaṃ
sabbattha vimuttamānasaṃ kiṃ maṃ ovariyāna tiṭṭhasi

 daharā  ca apāpikā casi kiṃ te pabbajjā karissati
nikkhipa kāsāyacīvaraṃ ehi ramāma supupphite vane

 madhurañca pavanti sabbaso kusumarajena samuṭṭhitā dumā
paṭhamavasanto sukho utu ehi ramāma supupphite vane

 kusumitasikharā ca pādapā abhigajjantiva māluteritā
kā tuyhaṃ rati bhavissati yadi ekā vanamogahissasi

 vāḷamigasaṅghasevitaṃ kuñjaramattakareṇuloḷitaṃ
asahāyikā gantumicchasi rahitaṃ bhiṃsanakaṃ mahāvanaṃ

 tapanīyakatāva  dhītikā vicarasi cittalateva accharā
kāsikasukhumehi vaggubhi sobhasī suvasanehi nūpame

 ahaṃ tava vasānugo siyaṃ yadi viharemase kānanantare
na hi matthi tayā piyattaro pāṇo kinnarimandalocane

 yadi  me vacanaṃ karissasi sukhitā ehi agāramāvasa
pāsādanivātavāsinī parikammaṃ te karontu nāriyo

 kāsikasukhumāni dhāraya abhiropehi ca mālavaṇṇakaṃ
kañcanamaṇimuttakaṃ bahuṃ vividhaṃ ābharaṇaṃ karomi te

 sudhotarajapacchadaṃ subhaṃ gonakatūlikasanthataṃ navaṃ
abhiruha sayanaṃ mahārahaṃ candanamaṇḍitasāragandhikaṃ

 uppalaṃ cudakā samuggataṃ yathā taṃ amanussasevitaṃ
evaṃ  tvaṃ brahmacārinī sakesaṅgesu jaraṃ gamissasi

 kiṃ te idha sārasammataṃ kuṇapapūramhi susānavaḍḍhane
bhedanadhamme kaḷevare yaṃ disvā vimano udikkhasi

 akkhīni  ca tūriyāriva kinnariyāriva pabbatantare
tava me nayanāni dakkhiya bhiyyo kāmaratī pavaḍḍhati

 uppalasikharopamāni te vimale hāṭakasannibhe mukhe
tava me nayanāni dakkhiya bhiyyo kāmaguṇo pavaḍḍhati

 api dūragatā saramhase āyatapamhe visuddhadassane
na hi matthi tayā piyattaro nayanā kinnarimandalocane

 apathena payātumicchasi candaṃ kīḷanakaṃ gavesasi
meruṃ laṅghetumicchasi yo tvaṃ buddhasutaṃ maggayasi

 natthi hi loke sadevake rāgo yatthapi dāni me siyā
napi naṃ jānāmi kīriso atha maggena hato samūlako

 iṅgālakuyāva  ujjhito visapattoriva aggito kato
napi naṃ passāmi kīriso atha maggena hato samūlako

 yassā siyā apaccavekkhitaṃ satthā vā anupāsito siyā
tvaṃ tādisikaṃ palobhaya jānantiṃ so imaṃ vihaññasi

 mayhañhi  akkuṭṭhavandite sukhadukkhe ca satī upaṭṭhitā
saṅkhatamasubhanti  jāniya sabbattheva mano na limpati

 sāhaṃ sugatassa sāvikā maggaṭṭhaṅgikayānayāyinī
uddhaṭasallā anāsavā suññāgāragatā ramāmahaṃ

 diṭṭhā hi mayā sucittitā sombhā dārukapillakāni vā
tantīhi ca khīlakehi ca vinibaddhā vividhaṃ panaccakā

 tamhuddhaṭe tantikhīlake vissaṭṭhe vikale parikrite
na vindeyya khaṇḍaso kate kimhi tattha manaṃ nivesaye

 tathūpamā dehakāni maṃ tehi dhammehi vinā na vattanti
dhammehi vinā na vattati kimhi tattha manaṃ nivesaye

 yathā haritālena makkhitaṃ addasa cittikaṃ bhittiyā kataṃ
tamhi te viparītadassanaṃ saññā mānusikā niratthikā

 māyaṃ viya aggato kataṃ supinanteva suvaṇṇapādapaṃ
upagacchasi andha rittakaṃ janamajjheriva rupparūpakaṃ

 vaṭṭaniriva  koṭarohitā majjhe pubbuḷakā saassukā
pīḷakoḷikā cettha jāyati vividhā cakkhuvidhā ca piṇḍitā

 uppāṭiya  cārudassanā na ca pajjittha asaṅgamānasā
handa te cakkhuṃ harassu taṃ tassa narassa adāsi tāvade

 tassa ca viramāsi tāvade rāgo tattha khamāpayī ca naṃ
sotthi siyā brahmacārinī na puno edisakaṃ bhavissati

 āsādiya edisaṃ janaṃ aggiṃ pajjalitaṃva liṅgiya
gaṇhiya  āsīvisaṃ viya api nu sotthi siyā khamehi no

 muttā ca tato sā bhikkhunī agamī buddhavarassa santikaṃ
passiya varapuññalakkhaṇaṃ cakkhu āsi yathā purāṇakanti 
imā gāthā paccudāhāsi
tattha nti jīvakassa komārabhaccassa ambavanaṃ nti ramaṇīyaṃ taṃ kira bhūmibhāgasampattiyā chāyūdakasampattiyā ca rukkhānaṃ ropitākārena ativiya manuññaṃ manoramaṃ nti ambavanaṃ uddissa gataṃ divāvihārāya upagacchantiṃ nti evaṃnāmikaṃ ti itthidhutto rājagahavāsī kireko mahāvibhavassa suvaṇṇakārassa putto yuvā abhirūpo itthidhutto puriso matto vicarati so taṃ paṭipathe  disvā paṭibaddhacitto maggaṃ uparundhitvā aṭṭhāsi tena vuttaṃ  dhuttako sannivāresīti mama gamanaṃ nisedhesīti attho ti tamenaṃ nivāretvā ṭhitaṃ dhuttaṃ subhā bhikkhunī kathesi ettha ca gacchantiṃ bhikkhuniṃ subhaṃ abravi subhāti ca attānameva therī aññaṃ viya katvā vadati theriyā vuttagāthānaṃ sambandhadassanavasena saṅgītikārehi ayaṃ gāthā vuttā
abravī subhāti vatvā tassā vuttākāradassanatthaṃ āha ntiādi tattha ti kiṃ tuyhaṃ āvuso mayā aparaddhaṃ ti yena aparādhena maṃ gacchantiṃ ovaritvā gamanaṃ nisedhetvā tiṭṭhasi so natthevāti adhippāyo atha itthītisaññāya evaṃ paṭipajjasi evampi na yuttanti dassentī āha  ti āvuso suvaṇṇakāraputta  lokiyacārittenapi purisassa pabbajitānaṃ  samphusanāya na kappati pabbajitāya pana puriso tiracchānagatopi samphusanāya na kappati tiṭṭhatu tāva purisaphusanā rāgavasenassā nissaggiyena purisassa nissaggiyassāpi phusanā na kappateva
tenāha tiādi tassattho   pāsāṇacchattaṃ viya garukātabbe mayhaṃ satthu sāsane yā sikkhā bhikkhuniyo uddissa  sammāsambuddhena  paññattā tāhi  parisuddhakusalakoṭṭhāsaṃ rāgādiaṅgaṇānaṃ sabbaso abhāvena  evaṃbhūtaṃ maṃ gacchantiṃ kena kāraṇena āvaritvā tiṭṭhasīti
ti cittassa āvilabhāvakarānaṃ kāmavitakkādīnaṃ vasena āvilacitto tvaṃ tadabhāvato  rāgarajādīnaṃ vasena  sāṅgaṇo tadabhāvato  khandhapañcake samucchedavimuttiyā  maṃ kasmā ovaritvā tiṭṭhasīti
evaṃ theriyā vutte dhuttako attano adhippāyaṃ vibhāvento tiādinā dasa gāthā abhāsi tattha ti taruṇī paṭhame yobbane ṭhitā ti rūpena alāmikā ca asi  uttamarūpadharā cāhosīti adhippāyo ti tuyhaṃ evaṃ paṭhamavaye ṭhitāya rūpasampannāya pabbajjā kiṃ karissati vuḍḍhāya bībhaccharūpāya vā pabbajitabbanti adhippāyena vadati ti chaḍḍehi ukkhipāti vā pāṭho apanehīti attho
nti subhaṃ sugandhanti attho ti vāyanti ti samantato ti ime rukkhā mandavātena samuṭṭhahamānakusumareṇujātena attano kusumarajena sayaṃ samuṭṭhitā viya hutvā samantato surabhī vāyanti ti ayaṃ paṭhamo vasantamāso sukhasamphasso ca utu vattatīti attho
ti supupphitaggā ti vātena sañcalitā abhigajjantiva abhitthanitā viya tiṭṭhanti ti sace tvaṃ ekikā vanamogāhissasi kā nāma te tattha rati bhavissatīti attanā baddhasukhābhirattattā evamāha
nti sīhabyagghādivāḷamigasamūhehi tattha tattha upasevitaṃ nti  mattakuñjarehi hatthinīhi ca migānaṃ cittatāpanena rukkhagacchādīnaṃ sākhābhañjanena ca āloḷitapadesaṃ kiñcāpi tasmiṃ vane īdisaṃ tadā natthi vanaṃ nāma evarūpanti taṃ bhiṃsāpetukāmo evamāha nti janarahitaṃ vijanaṃ nti bhayajanakaṃ
ti rattasuvaṇṇena vicaritā dhītalikā viya sukusalena yantācariyena yantayogavasena sajjitā suvaṇṇapaṭimā viya vicarasi idāneva ito cito ca sañcarasi ti cittalatānāmake uyyāne devaccharā viya ti kāsiraṭṭhe uppannehi ativiya sukhumehi ti siniddhamaṭṭhehi ti nivāsanapārupanavatthehi anupame upamārahite tvaṃ idāni me vasānugo sobhasīti bhāvinaṃ attano adhippāyavasena ekantikaṃ vattamānaṃ viya katvā vadati
nti ahampi tuyhaṃ vasānugo kiṃkārapaṭissāvī bhaveyyaṃ ti yadi mayaṃ ubhopi vanantare  saha vasāma ramāma ti vasānugabhāvassa kāraṇamāha ti satto añño kocipi satto tayā piyataro mayhaṃ na hi atthīti attho atha vā ti attano jīvitaṃ sandhāya vadati mayhaṃ jīvitaṃ tayā piyataraṃ na hi atthīti attho ti kinnariyā viya mandaputhuvilocane
ti sace tvaṃ mama vacanaṃ karissasi ekāsanaṃ ekaseyyaṃ brahmacariyadukkhaṃ pahāya ehi kāmabhogehi sukhitā hutvā agāraṃ ajjhāvasa sukhitā heti agāramāvasantīti keci paṭhanti tesaṃ sukhitā bhavissati agāraṃ ajjhāvasantīti attho ti nivātesu pāsādesu vāsinī pāsādavimānavāsinīti ca pāṭho vimānasadisesu pāsādesu vāsinīti attho nti veyyāvaccaṃ
ti paridaha nivāsehi ceva uttariyañca karohi ti maṇḍanavibhūsanavasena vā sarīraṃ āropaya alaṅkarohīti attho nti mālañceva gandhavilepanañca nti kañcanena maṇimuttāhi ca yuttaṃ suvaṇṇamayamaṇimuttāhi khacitanti attho nti hatthūpagādibhedato bahuppakāraṃ nti karaṇavikatiyā nānāvidhaṃ
nti  sudhotatāya pavāhitarajaṃ uttaracchadaṃ nti sobhanaṃ nti dīghalomakāḷakojavena ceva haṃsalomādipuṇṇāya tūlikāya ca santhataṃ nti abhinavaṃ nti mahagghaṃ nti gosīsakādisāracandanena maṇḍitatāya  surabhigandhikaṃ evarūpaṃ sayanamāruha taṃ āruhitvā yathāsukhaṃ sayāhi ceva nisīda cāti attho
nti kāro nipātamattaṃ udakato uggataṃ uṭṭhitaṃ accuggamma ṭhitaṃ suphullamuppalaṃ nti tañca rakkhasapariggahitāya pokkharaṇiyā jātattā nimmanussehi sevitaṃ kenaci aparibhuttameva bhaveyya ti evameva taṃ suṭṭhu phullamuppalaṃ viya tuvaṃ brahmacārinī  attano sarīrāvayavesu kenaci aparibhuttesuyeva jaraṃ gamissasi mudhāyeva jarājiṇṇā bhavissasi
evaṃ  dhuttakena attano adhippāye pakāsite therī sarīrasabhāvavibhāvanena taṃ tattha vicchindentī ti gāthamāha tassattho  āvuso suvaṇṇakāraputta kesādikuṇapapūre ekantena bhedanadhamme susānavaḍḍhane  imasmiṃ kāyasaññite asucikaḷevare kiṃ nāma tava sāranti sammataṃ sambhāvitaṃ yaṃ disvā vimano aññatarasmiṃ ārammaṇe vigatamanasaṅkappo ettheva vā avimano somanassiko hutvā udikkhasi taṃ mayhaṃ kathehīti
taṃ sutvā dhuttako kiñcāpi tassā rūpaṃ cāturiyasobhitaṃ paṭhamadassanato pana paṭṭhāya yasmiṃ diṭṭhipāte paṭibaddhacitto tameva apadisanto tiādimāha kāmañcāyaṃ therī suṭṭhu saṃyatatāya santindriyā tāya thiravippasannasommasantanayananipātesu kammānubhāvanipphannesu pasannapañcappasādapaṭimaṇḍitesu nayanesu labbhamāne pabhāvisiṭṭhacāturiye diṭṭhipāte yasmā sayaṃ caritahāvabhāvavilāsādiparikappavañcito so dhutto jāto tasmāssa diṭṭhirāgo savisesaṃ vepullaṃ agamāsi tattha ti tūri vuccati migī casaddo nipātamattaṃ migacchāpāya viya  te akkhīnīti attho koriyārivāti vā pāḷi kuñcakārakukkuṭiyāti vuttaṃ hoti ti pabbatakucchiyaṃ vicaramānāya kinnarivanitāya viya ca te akkhīnīti attho ti tava vuttaguṇavisesāni nayanāni disvā  uparūpari me kāmābhirati pavaḍḍhati
ti rattuppalaaggasadisāni pamhāni tava ti nimmale ti kañcanarūpakassa mukhasadise te mukhe nayanāni dakkhiyāti yojanā
ti dūraṃ ṭhānaṃ gatāpi ti aññaṃ kiñci acintetvā tava nayanāni eva anussarāmi ti dīghapakhume ti nimmalalocane ti tava nayanato añño koci mayhaṃ piyataro natthi tayāti hi sāmiatthe eva karaṇavacanaṃ
evaṃ  cakkhusampattiyā ummāditassa viya taṃ taṃ vippalapato tassa purisassa manorathaṃ viparivattentī therī tiādinā dvādasa gāthā abhāsi tattha ti āvuso suvaṇṇakāraputta sante aññasmiṃ itthijane yo tvaṃ  buddhassa bhagavato orasadhītaraṃ maṃ  patthesi so tvaṃ sante kheme ujumagge apathena kaṇṭakanivutena sabhayena kummaggena payātumicchasi paṭipajjitukāmosi  candamaṇḍalaṃ kīḷāgoḷakaṃ kātukāmosi  caturāsītiyojanasahassubbedhaṃ sinerupabbatarājaṃ laṅghayitvā aparabhāge ṭhātukāmosi so tvaṃ maṃ buddhasutaṃ maggayasīti yojanā
idāni  tassa attano avisayabhāvaṃ patthanāya ca vighātāvahataṃ dassetuṃ tiādi vuttaṃ tattha ti yattha idāni me rāgo siyā bhaveyya taṃ ārammaṇaṃ sadevake loke natthi eva ti naṃ rāgaṃ kīrisotipi na jānāmi ti ti nipātamattaṃ ayonisomanasikārasaṅkhātena mūlena samūlako rāgo ariyamaggena hato samugghātito
ti aṅgārakāsuyā ti vātukkhitto viya yo koci dahaniyā indhanaṃ viyāti attho ti visagatabhājanaṃ viya ti aggito aṅgārato apagato kato visassa lesampi asesetvā apanīto vināsitoti attho
nti yassā itthiyā idaṃ khandhapañcakaṃ ñāṇena appaṭivekkhitaṃ apariññātaṃ siyā ti sattā vā dhammasarīrassa adassanena yassā itthiyā ananusāsito siyā ti āvuso tvaṃ tathārūpaṃ aparimadditasaṅkhāraṃ  apaccavekkhitalokuttaradhammaṃ kāmehi palobhaya upagaccha ti so tvaṃ pavattiṃ nivattiñca  yāthāvato jānantiṃ paṭividdhasaccaṃ imaṃ subhaṃ bhikkhuniṃ āgamma vihaññasi sampati āyatiñca vighātaṃ dukkhaṃ āpajjasi
idānissa vighātāpattitaṃ kāraṇavibhāvanena dassentī tiādimāha tattha ti hetuatthe nipāto ti akkose vandanāya ca ti sukhe ca dukkhe ca iṭṭhāniṭṭhavisayasamāyoge vā ti paccavekkhaṇayuttā sati  sabbakālaṃ upaṭṭhitā ti tebhūmakaṃ saṅkhāragataṃ kilesāsucipaggharaṇena asubhanti ñatvā ti sabbasmiṃyeva bhavattaye mayhaṃ mano taṇhālepādinā na upalimpati
ti aṭṭhaṅgikamaggasaṅkhātena ariyayānena nibbānapuraṃ yāyinī upagatā ti attano santānato samuddhaṭarāgādisallā
ti hatthapādamukhādiākārena suṭṭhu cittitā viracitā ti sumbhakā ti dārudaṇḍādīhi uparacitarūpakāni ti nhārusuttakehi ti hatthapādapiṭṭhikaṇṇādiatthāya ṭhapitadaṇḍehi ti vividhenākārena baddhā ti yantasuttādīnaṃ añchanavissajjanādinā paṭṭhapitanaccakā panaccantā viya diṭṭhāti yojanā
ti sannivesavisiṭṭharacanāvisesayuttaṃ upādāya rūpakasamaññā tamhi tantimhi khīlake ca ṭhānato uddhaṭe bandhanto  visuṃ karaṇena aññamaññaṃ  tahiṃ tahiṃ khipanena  vikirite ti potthakarūpassa avayave khaṇḍākhaṇḍite kate potthakarūpaṃ na vindeyya na upalabheyya evaṃ sante  tasmiṃ potthakarūpāvayave kimhi kiṃ khāṇuke udāhu rajjuke mattikāpiṇḍādike vā manaṃ manasaññaṃ niveseyya visaṅkhāre avayave sā saññā kadācipi napateyyāti attho
ti taṃsadisā tena potthakarūpena sadisā kinti ce āha tiādi tattha ti  hatthapādamukhādidehāvayavā nti me paṭibaddhā upaṭṭhahanti ti tehi pathaviādīhi  ca cakkhādīhi ca dhammehi ti  na hi tathā tathā sanniviṭṭhe pathaviādidhamme muñcitvā dehā nāma santi ti deho avayavehi avayavadhammehi vinā na vattati na upalabbhati evaṃ sante ti kimhi kiṃ pathaviyaṃ udāhu āpādike dehoti vā hatthapādādīnīti vā manaṃ manasaññaṃ niveseyya yasmā pathaviādipasādadhammamatte esā samaññā yadidaṃ dehoti vā hatthapādādīnīti vā sattoti vā itthīti vā purisoti vā tasmā na ettha jānato koci abhiniveso hotīti
nti yathā kusalena cittakārena bhittiyaṃ haritālena makkhitaṃ littaṃ tena lepaṃ datvā kataṃ ālikhitaṃ cittikaṃ itthirūpaṃ addasa passeyya tattha yā upathambhanakhepanādikiriyāsampattiyā mānusikā nu kho ayaṃ bhitti apassāya ṭhitāti saññā sā niratthakā manussabhāvasaṅkhātassa atthassa tattha abhāvato mānusīti pana kevalaṃ tahiṃ tassa ca viparītadassanaṃ yāthāvato gahaṇaṃ na hoti dhammapuñjamatte itthipurisādigahaṇampi evaṃ sampadamidaṃ daṭṭhabbanti adhippāyo
nti māyākārena purato upaṭṭhāpitaṃ māyāsadisaṃ nti supinameva supinantaṃ tattha upaṭṭhitasuvaṇṇamayarukkhaṃ viya nti andhabāla rittakaṃ tucchakaṃ antosārarahitaṃ imaṃ attabhāvaṃ etaṃ mamāti sāravantaṃ viya upagacchasi abhinivisasi nti māyākārena mahājanamajjhe  dassitaṃ rūpiyarūpasadisaṃ sāraṃ viya upaṭṭhahantaṃ asāranti attho
ti lākhāya guḷikā viya ti koṭare rukkhasusire ṭhapitā ti akkhidalamajjhe ṭhitajalapubbuḷasadisā ti assujalasahitā ti akkhigūthako ti etasmiṃ akkhimaṇḍale ubhosu koṭīsu visagandhaṃ vāyanto nibbattati ti vā akkhidalesu nibbattanakā pīḷakā vuccati ti setanīlamaṇḍalānañceva rattapītādīnaṃ sattannaṃ paṭalānañca vasena anekavidhā ti cakkhubhāgā cakkhuppakārā vā tassa anekakalāpagatabhāvato ti samuditā
evaṃ  cakkhusmiṃ sārajjantassa cakkhuno asubhataṃ anavaṭṭhitatāya aniccatañca vibhāvesi  vibhāvetvā ca yathā nāma koci lobhanīyaṃ bhaṇḍaṃ gahetvā corakantāraṃ paṭipajjanto corehi palibuddho taṃ lobhanīyabhaṇḍaṃ datvā gacchati evameva cakkhumhi sārattena tena purisena palibuddhā therī attano cakkhuṃ uppāṭetvā tassa adāsi tena vuttaṃ tiādi tattha ti uppāṭetvā cakkhukūpato nīharitvā ti piyadassanā manoharadassanā ti tasmiṃ cakkhusmiṃ saṅgaṃ nāpajji ti katthacipi ārammaṇe anāsattacittā nti tayā kāmitaṃ tato eva mayā dinnattā te cakkhusaññitaṃ asucipiṇḍaṃ gaṇha gahetvā harassu pasādayuttaṃ icchitaṃ ṭhānaṃ nehi
ti tassa dhuttapurisassa tāvadeva akkhimhi uppāṭitakkhaṇe eva rāgo vigacchi ti akkhimhi tassaṃ vā theriyaṃ atha vā ti tasmiṃyeva ṭhāne ti khamāpesi ti seṭṭhacārini mahesike tuyhaṃ ārogyameva bhaveyya ti ito paraṃ evarūpaṃ anācāracaraṇaṃ na bhavissati na karissāmīti attho
ti ghaṭṭetvā nti evarūpaṃ sabbattha vītarāgaṃ ti pajjalitaṃ aggiṃ āliṅgetvā viya
ti tasmā dhuttapurisā ti sā subhā bhikkhunī nti sammāsambuddhassa santikaṃ upagacchi upasaṅkami nti uttamehi puññasambhārehi nibbattamahāpurisalakkhaṇaṃ disvā nti porāṇaṃ viya uppāṭanato pubbe viya cakkhu paṭipākatikaṃ ahosi yamettha antarantarā na vuttaṃ taṃ vuttanayattā suviññeyyameva


