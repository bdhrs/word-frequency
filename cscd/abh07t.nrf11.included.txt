
 idāni yathāvuttānaṃ cittacetasikānaṃ vedanādivibhāgato taṃtaṃvedanādibhedabhinnacittuppādavibhāgato ca pakiṇṇakasaṅgahaṃ dassetuṃ ntyādi āraddhaṃ yathāyogaṃ sampayuttā cittacetasikā dhammā  attano attano sabhāvavasena ekūnanavutividhampi cittaṃ ārammaṇavijānanasabhāvasāmaññena ekavidhaṃ sabbacittasādhāraṇo phasso phusanasabhāvena ekavidhotyādinā  honti
 idāni tesaṃ dhammānaṃ yathārahaṃ vedanā vatthuto  vedanāsaṅgahādināmako pakiṇṇakasaṅgaho  taṃtaṃvedanādibhedabhinnacittuppādānaṃ vaseneva na katthaci taṃvirahena  upanīyate āharīyatītyattho

ti tesu chasu saṅgahesu sukhādivedanānaṃ taṃsahagatacittuppādānañca vibhāgavasena saṅgaho  dukkhato sukhato ca aññā -kārāgamavasena nanu ca dvemā bhikkhave vedanā sukhā dukkhāti (saṃ ni 4267) vacanato dve eva vedanāti saccaṃ taṃ pana anavajjapakkhikaṃ  adukkhamasukhaṃ sukhavedanāyaṃ  sāvajjapakkhikañca dukkhavedanāyaṃ saṅgahetvā vuttaṃ yampi katthaci sutte yaṃ kiñci vedayitamidamettha dukkhassāti (saṃ ni 4259) vacanaṃ taṃ saṅkhāradukkhatāya sabbavedanānaṃ dukkhasabhāvattā vuttaṃ yathāha  saṅkhārāniccataṃ ānanda mayā sandhāya bhāsitaṃ saṅkhāravipariṇāmatañca yaṃ kiñcivedayitamidamettha dukkhassāti (saṃ ni 4259 itivu aṭṭha 52) tasmā tissoyeva vedanāti daṭṭhabbā tenāha bhagavā  tisso imā bhikkhave vedanā sukhā dukkhā adukkhamasukhā cāti (itivu 52-53 saṃ ni 4249-251) evaṃ tividhāpi panetā  sukhindriyaṃ dukkhindriyaṃ somanassindriyaṃ domanassindriyaṃ upekkhindriyanti (vibha 219) pañcadhā desitāti taṃvasenapettha vibhāgaṃ dassetuṃ ntyādi vuttaṃ kāyikamānasikasātāsātabhedato hi sukhaṃ dukkhañca paccekaṃ dvidhā vibhajitvā sukhindriyaṃ somanassindriyaṃ dukkhindriyaṃ domanassindriyanti (vibha 219) desitā upekkhā pana bhedābhāvato upekkhindriyanti ekadhāva yathā hi sukhadukkhāni aññathā kāyassa anuggahamupaghātañca karonti aññathā manaso nevaṃ upekkhā tasmā sā ekadhāva desitā tenāhu porāṇā 
kāyikaṃ mānasaṃ dukkhaṃ sukhañcopekkhavedanā
ekaṃ mānasameveti pañcadhindriyabhedatoti (sa sa 74)
tattha iṭṭhaphoṭṭhabbānubhavanalakkhaṇaṃ  aniṭṭhaphoṭṭhabbānubhavanalakkhaṇaṃ  sabhāvato parikappato vā iṭṭhānubhavanalakkhaṇaṃ  tathā aniṭṭhānubhavanalakkhaṇaṃ  majjhattānubhavanalakkhaṇā 
 paccekaṃ lokiyalokuttarabhedena ekādasavidhattā
ti  sukhadukkhasomanassadomanassasahagatehi avasesāni akusalato cha ahetukato cuddasa kāmāvacarasobhanato dvādasa pañcamajjhānikāni tevīsāti sabbānipi 


 lobhādihetūnaṃ  vibhāgavasena taṃsampayuttavasena ca saṅgaho  hetavo nāma chabbidhā bhavantīti sambandho hetubhāvo pana nesaṃ sampayuttānaṃ suppatiṭṭhitabhāvasādhanasaṅkhāto mūlabhāvo laddhahetupaccayā hi dhammā viruḷhamūlā viya pādapā thirā honti na ahetukā viya jalatale sevālasadisā evañca katvā ete mūlasadisatāya mūlānīti ca vuccanti apare pana kusalādīnaṃ kusalādibhāvasādhanaṃ hetubhāvoti vadanti evaṃ sati hetūnaṃ attano kusalādibhāvasādhano añño hetu maggitabbo siyā atha sesasampayuttahetupaṭibaddho tesaṃ kusalādibhāvo evampi momūhacittasampayuttassa hetuno akusalabhāvo appaṭibaddho siyā atha tassa sabhāvato akusalabhāvopi siyā evaṃ sati sesahetūnampi sabhāvatova kusalādibhāvoti tesaṃ viya sampayuttadhammānampi so hetupaṭibaddho na siyā yadi ca hetupaṭibaddho kusalādibhāvo tadā ahetukānaṃ abyākatabhāvo na siyāti alamatinippīḷanena kusalādibhāvo pana kusalākusalānaṃ yonisoayonisomanasikārappaṭibaddho yathāha  yoniso bhikkhave manasikaroto anuppannā  ceva kusalā dhammā uppajjanti uppannā ca kusalā dhammā abhivaḍḍhantītyādi (a ni 167) abyākatānaṃ pana abyākatabhāvo niranusayasantānappaṭibaddho kammappaṭibaddho avipākabhāvappaṭibaddho cāti daṭṭhabbaṃ
 idāni hetūnaṃ jātibhedaṃ dassetuṃ tyādi vuttaṃ


 paṭisandhādīnaṃ kiccānaṃ vibhāgavasena taṃkiccavantānañca paricchedavasena saṅgaho  bhavato bhavassa paṭisandhānaṃ  avicchedappavattihetubhāvena bhavassa aṅgabhāvo  heṭṭhā vuttavacanatthānusārena yathārahaṃ yojetabbāni ārammaṇe  taṃtaṃkiccasādhanavasena anekakkhattuṃ ekakkhattuṃ vā javamānassa viya pavatti  taṃtaṃjavanaggahitārammaṇassa ārammaṇakaraṇaṃ  nibbattabhavato parigaḷhanaṃ 
 imāni pana kiccāni ṭhānavasena pākaṭāni hontīti taṃ dāni pabhedato dassetuṃ tyādi vuttaṃ tattha paṭisandhiyā ṭhānaṃ  kāmaṃ paṭisandhivinimuttaṃ ṭhānaṃ nāma natthi sukhaggahaṇatthaṃ pana silāputtakassa sarīrantyādīsu viya abhedepi bhedaparikappanāti daṭṭhabbaṃ evaṃ sesesupi dassanādīnaṃ pañcannaṃ viññāṇānaṃ ṭhānaṃ -saddena sampaṭicchanaṭhānādīnaṃ saṅgaho
tattha  cutibhavaṅgānaṃ antarā  paṭisandhiāvajjanānaṃ javanāvajjanānaṃ tadārammaṇāvajjanānaṃ voṭṭhabbanāvajjanānaṃ kadāci javanacutīnaṃ tadārammaṇacutīnañca antarā  bhavaṅgapañcaviññāṇānaṃ bhavaṅgajavanānañca antarā  pañcadvārāvajjanasampaṭicchanānamantarā  pañcaviññāṇasantīraṇānamantarā  sampaṭicchanavoṭṭhabbanānamantarā  santīraṇajavanānaṃ santīraṇabhavaṅgānañca antarā  voṭṭhabbanatadārammaṇānaṃ voṭṭhabbanabhavaṅgānaṃ voṭṭhabbanacutīnaṃ manodvārāvajjanatadārammaṇānaṃ manodvārāvajjanabhavaṅgānaṃ manodvārāvajjanacutīnañca antarā  javanabhavaṅgānaṃ javanacutīnañca antarā  javanapaṭisandhīnaṃ tadārammaṇapaṭisandhīnaṃ bhavaṅgapaṭisandhīnaṃ vā antarā  nāma
 sukhasantīraṇassa paṭisandhivasappavattibhāvābhāvatotiadhippāyo evañca katvā  upekkhāsahagataṃ dhammaṃ paṭicca upekkhāsahagato dhammo uppajjati na hetupaccayāti (paṭṭhā 413179) evamāgatassa upekkhāsahagatapadassa vibhaṅge ahetukaṃ upekkhāsahagataṃ ekaṃ khandhaṃ paṭicca dve khandhā dve khandhe paṭicca eko khandho ahetukapaṭisandhikkhaṇe upekkhāsahagataṃ ekaṃ khandhaṃ paṭicca dve khandhā dve khandhe paṭicca eko khandhoti (paṭṭhā 413179) evaṃ pavattipaṭisandhivasena paṭiccanayo uddhaṭo pītisahagatasukhasahagatapadavibhaṅge pana ahetukaṃ pītisahagataṃ ekaṃ khandhaṃ paṭiccatayo khandhā dve khandhā ahetukaṃ sukhasahagataṃ ekaṃ khandhaṃ paṭicca dve khandhā   eko khandhoti (paṭṭhā 413144 167) pavattivaseneva uddhaṭo na pana ahetukapaṭisandhikkhaṇetyādinā paṭisandhivasena tasmā yathādhammasāsane avacanampi abhāvameva dīpetīti na tassa paṭisandhivasena pavatti  atthi yattha pana labbhamānassapi kassaci avacanaṃ tattha kāraṇaṃ upari āvi bhavissati
 manodvārāvajjanassa parittārammaṇe dvattikkhattuṃ pavattamānassapi natthi javanakiccaṃ tassa ārammaṇarasānubhavanābhāvatoti vuttaṃ ti evañca katvā vuttaṃ  javanaṭṭhāne ṭhatvāti (dha sa aṭṭha 498 vipākuddhārakathā) itarathā javanaṃ hutvāti vattabbaṃ siyāti ti ekavīsati lokiyalokuttarakusalāni dvādasa akusalāni cattāri lokuttaraphalacittāni aṭṭhārasa tebhūmakakiriyacittāni ekacittakkhaṇikampi hi lokuttaramaggādikaṃ taṃsabhāvavantatāya javanakiccaṃ nāma yathā ekekagocaravisayampi sabbaññutaññāṇaṃ sakalavisayāvabodhanasāmatthiyayogato na kadāci taṃnāmaṃ vijahatīti
 evaṃ kiccabhedena vuttāneva yathāsakaṃ labbhamānakiccagaṇanavasena sampiṇḍetvā dassetuṃ tyādi vuttaṃ
 paṭisandhādayo cittuppādā  paṭisandhādīnaṃ nāmānaṃ kiccānañca bhedena atha vā  tannāmakā cittuppādā paṭisandhādīnaṃ kiccānaṃ bhedena cuddasa ṭhānabhedena paṭisandhādīnaṃyeva ṭhānānaṃ bhedena dasadhā pakāsitāti yojanā ekakiccaṭhānadvikiccaṭhānatikiccaṭhānacatukiccaṭhānapañcakiccaṭhānāni cittāni yathākkamaṃ aṭṭhasaṭṭhi tathā dve ca nava ca aṭṭha ca dve cāti niddiseti sambandho


 dvārānaṃ  dvārappavattacittānañca paricchedavasena saṅgaho  āvajjanādīnaṃ arūpadhammānaṃ pavattimukhabhāvato dvārāni viyāti 
ti pasādacakkhumeva
 āvajjanādīnaṃ manānaṃ manoyeva vā dvāranti nti āvajjanānantaraṃ bhavaṅgaṃ tenāhu porāṇā 
sāvajjanaṃ bhavaṅgantu manodvāranti vuccatīti
ti tesu cakkhādidvāresu cakkhudvāre chacattālīsa cittāni yathārahamuppajjantīti sambandho pañcadvārāvajjanamekaṃ cakkhuviññāṇādīni ubhayavipākavasena satta voṭṭhabbanamekaṃ kāmāvacarajavanāni ca kusalākusalanirāvajjanakiriyavasena ekūnatiṃsa tadārammaṇāni ca aggahitaggahaṇena aṭṭhevāti nti iṭṭhādiārammaṇe yonisoayonisomanasikāraniranusayasantānādīnaṃ anurūpavasena ti āvajjanāditadārammaṇapariyosānena sabbenapi pakārena kāmāvacarānevāti yojanā sabbathāpi catupaññāsa cittānīti vā sambandho sabbathāpi taṃtaṃdvārikavasena ṭhitāni aggahitaggahaṇena cakkhudvārikesu chacattālīsacittesu sotaviññāṇādīnaṃ catunnaṃ yugaḷānaṃ pakkhepena catupaññāsapītyattho
 cakkhādidvāresu appavattanato manodvārasaṅkhātabhavaṅgato ārammaṇantaraggahaṇavasena appavattito ca paṭisandhādivasena pavattāni 
 dvipañcaviññāṇāni  sakasakadvāre chabbīsati mahaggatalokuttarajavanāni manodvāreyeva uppajjanato chattiṃsa cittāni yathārahaṃ sakasakadvārānurūpaṃ 
 pañcadvāresu  santīraṇatadārammaṇavasena manodvāre ca tadārammaṇavasena pavattanato  paṭisandhādivasappavattiyā 
 pañcadvārikāni ca chadvārikāni ca  chadvārikāni ca tāni kadāci dvāravimuttāni cāti  atha vā chadvārikāni ca chadvārikavimuttāni cāti ti ekadesasarūpekaseso daṭṭhabbo


 ārammaṇānaṃ sarūpato vibhāgato taṃvisayacittato ca saṅgaho  vaṇṇavikāraṃ āpajjamānaṃ rūpayati hadayaṅgatabhāvaṃ pakāsetīti rūpaṃ tadeva dubbalapurisena daṇḍādi viya cittacetasikehi ālambīyati tāni vā āgantvā ettha ramantīti ārammaṇanti  saddīyatīti saddo soyeva ārammaṇanti  gandhayati attano vatthuṃ sūceti idamettha atthīti pesuññaṃ karontaṃ viya hotīti gandho soyeva ārammaṇaṃ  rasanti taṃ sattā assādentīti raso soyeva ārammaṇaṃ  phusīyatīti phoṭṭhabbaṃ tadeva ārammaṇaṃ  dhammoyeva ārammaṇaṃ 
ti  tesu rūpādiārammaṇesu ti vaṇṇāyatanasaṅkhātaṃ rūpameva ti saddāyatanādisaṅkhātā saddādayo āpodhātuvajjitabhūtattayasaṅkhātaṃ phoṭṭhabbāyatanañca
 pañcārammaṇapasādāni ṭhapetvā sesāni soḷasa 
nti vattamānaṃ
ti  rūpādivasena chabbidhampi vināsābhāvato atītādikālavasena navattabbattā nibbānaṃ paññatti ca  nāma nti kāmāvacarajavanaabhiññāsesamahaggatādijavanānaṃ anurūpato kāmāvacarajavanānañhi hasituppādavajjānaṃ chabbidhampi tikālikaṃ kālavimuttañca ārammaṇaṃ hoti hasituppādassa tikālikameva tathā hissa ekantaparittārammaṇataṃ vakkhati dibbacakkhādivasappavattassa pana abhiññājavanassa yathārahaṃ chabbidhampi tikālikaṃ kālavimuttañca ārammaṇaṃ hoti vibhāgo panettha navamaparicchede āvi bhavissati sesānaṃ pana kālavimuttaṃ atītañca yathārahamārammaṇaṃ hoti
 dvāra saṅkhātānaṃ chabbidhampi ārammaṇaṃ hotīti sambandho taṃ pana nesaṃ ārammaṇaṃ na āvajjanassa viya kenaci aggahitameva gocarabhāvaṃ gacchati na ca pañcadvārikajavanānaṃ viya ekantapaccuppannaṃ nāpi manodvārikajavanānaṃ viya tikālikameva avisesena kālavimuttaṃ vā nāpi maraṇāsannato purimabhāgajavanānaṃ viya kammakammanimittādivasena āgamasiddhivohāravinimuttanti āha nti tattha nti taṃtaṃbhūmikapaṭisandhibhavaṅgacutīnaṃ taṃtaṃdvāraggahitādivasena sambhavānurūpato kāmāvacarānañhi  paṭisandhibhavaṅgānaṃ tāva rūpādipañcārammaṇaṃ chadvāraggahitaṃ yathārahaṃ paccuppannamatītañca kammanimittasammatamārammaṇaṃ hoti tathā cuticittassa atītameva dhammārammaṇaṃ pana tesaṃ tiṇṇannampi manodvāraggahitameva atītaṃ kammakammanimittasammataṃ tathā rūpārammaṇaṃ ekameva manodvāraggahitaṃ ekantapaccuppannaṃ gatinimittasammatanti evaṃ kāmāvacarapaṭisandhādīnaṃ yathāsambhavaṃ chadvāraggahitaṃ paccuppannamatītañca kammakammanimittagatinimittasammatamārammaṇaṃ hoti
mahaggatapaṭisandhādīsu pana rūpāvacarānaṃ paṭhamatatiyāruppānañca dhammārammaṇameva manodvāraggahitaṃ paññattibhūtaṃ kammanimittasammataṃ tathā dutiyacatutthāruppānaṃ atītamevāti evaṃ mahaggatapaṭisandhibhavaṅgacutīnaṃ manodvāraggahitaṃ paññattibhūtaṃ atītaṃ vā kammanimittasammatameva ārammaṇaṃ hoti
nti bāhullena atītānantarabhave maraṇāsannappavattachadvārikajavanehi gahitaṃ asaññībhavato cutānañhi paṭisandhivisayassa anantarātītabhave  na kenaci dvārena gahaṇaṃ atthīti tadevettha yebhuyyaggahaṇena byabhicāritaṃ kevalañhi kammabaleneva tesaṃ paṭisandhiyā kammanimittādikamārammaṇaṃ upaṭṭhāti tathā hi  asaññībhavato cutassa paṭisandhinimittaṃ pucchitvā 
bhavantarakataṃ kammaṃ yamokāsaṃ labhe tato
hoti sā sandhi teneva upaṭṭhāpitagocareti (sa sa 171) 
kevalaṃ kammabaleneva paṭisandhigocarassa upaṭṭhānaṃ vuttaṃ itarathā hi javanaggahitassapi ārammaṇassa kammabaleneva upaṭṭhāpiyamānattā ti sāvadhāraṇavacanassa adhippāyasuññatā  āpajjeyyāti nanu ca tesampi paṭisandhigocaro kammabhave kenaci dvārena javanaggahito sambhavatīti saccaṃ sambhavati kammakammanimittasammato gatinimittasammato pana sabbesampi maraṇakāleyeva upaṭṭhātīti kuto tassa kammabhave gahaṇasambhavo apicettha maraṇāsannapavattajavanehi gahitameva sandhāya chadvāraggahitanti vuttaṃ evañca katvā ācariyena imasmiṃyeva adhikāre  vuttaṃ 
maraṇāsannasattassa yathopaṭṭhitagocaraṃ
chadvāresu tamārabbha paṭisandhi bhavantareti (parama vi 89)
ntyādinā anāgatassa paṭisandhigocarabhāvaṃ nivāreti na hi taṃ atītakammakammanimittāni viya anubhūtaṃ nāpi paccuppannakammanimittagatinimittāni viya āpāthagatañca hotīti kammakammanimittādīnañca sarūpaṃ sayameva vakkhati
ti rūpādipaccuppannādikammādiārammaṇesu viññāṇesu rūpādīsu ekekaṃ ārammaṇaṃ etesanti 
 rūpādikaṃ pañcavidhampi ārammaṇametassāti 
ti dvipañcaviññāṇasampaṭicchanehi avasesāni ekādasa kāmāvacaravipākāni  ti sabbenapi chadvārikadvāravimuttachaḷārammaṇavasappavattākārena nibbattānipi ekantakāmāvacarasabhāvachaḷārammaṇagocarāni ettha hi vipākāni tāva santīraṇādivasena rūpādipañcārammaṇe paṭisandhādivasena chaḷārammaṇasaṅkhāte kāmāvacarārammaṇeyeva pavattanti
hasanacittampi  padhānasāruppaṭṭhānaṃ disvā tussantassa rūpārammaṇe bhaṇḍabhājanaṭṭhāne mahāsaddaṃ sutvā evarūpā loluppataṇhā me pahīnāti tussantassa saddārammaṇe gandhādīhi cetiyapūjanakāle tussantassa gandhārammaṇe rasasampannaṃ piṇḍapātaṃ sabrahmacārīhi bhājetvā paribhuñjanakāle tussantassa rasārammaṇe ābhisamācārikavattaparipūraṇakāle tussantassa phoṭṭhabbārammaṇe pubbenivāsañāṇādīhi gahitakāmāvacaradhammaṃ ārabbha tussantassa dhammārammaṇeti evaṃ parittadhammapariyāpannesveva chasu ārammaṇesu pavattati
 dvādasākusalaaṭṭhañāṇavippayuttajavanavasena vīsati cittāni attano jaḷabhāvato lokuttaradhamme ārabbha pavattituṃ na sakkontīti navavidhalokuttaradhamme vajjetvā tebhūmakāni paññattiñca ārabbha pavattantīti āha tyādi imesu hi akusalato cattāro diṭṭhigatasampayuttacittuppādā parittadhamme ārabbha parāmasanaassādanābhinandanakāle kāmāvacarārammaṇā tenevākārena sattavīsati mahaggatadhamme ārabbha pavattiyaṃ mahaggatārammaṇā sammutidhamme ārabbha pavattiyaṃ paññattārammaṇā diṭṭhivippayuttacittuppādāpi teyeva dhamme ārabbha kevalaṃ assādanābhinandanavasena pavattiyaṃ paṭighasampayuttā ca dussanavippaṭisāravasena vicikicchāsahagato aniṭṭhaṅgamanavasena uddhaccasahagato vikkhipanavasena avūpasamavasena ca pavattiyaṃ parittamahaggatapaññattārammaṇo kusalato cattāro kiriyato cattāroti aṭṭha ñāṇavippayuttacittuppādā sekkhaputhujjanakhīṇāsavānaṃ asakkaccadānapaccavekkhaṇadhammassavanādīsu parittadhamme ārabbha pavattikāle kāmāvacarārammaṇā atipaguṇajjhānapaccavekkhaṇakāle  mahaggatārammaṇā kasiṇanimittādīsu parikammādikāle paññattārammaṇāti daṭṭhabbaṃ
 sekkhaputhujjanasantānesveva pavattanato sekkhāpi hi ṭhapetvā lokiyacittaṃ arahato maggaphalasaṅkhātaṃ pāṭipuggalikacittaṃ jānituṃ na sakkonti anadhigatattā tathā puthujjanādayopi sotāpannādīnaṃ sekkhānaṃ pana attano attano maggaphalapaccavekkhaṇesu  parasantānagatamaggaphalārammaṇāya abhiññāya parikammakāle abhiññācitteneva maggaphalānaṃ paricchindanakāle ca attano attano samānānaṃ heṭṭhimānañca maggaphaladhamme ārabbha kusalajavanānaṃ pavatti atthīti arahattamaggaphalasseva paṭikkhepo kato kāmāvacaramahaggatapaññattinibbānāni pana sekkhaputhujjanānaṃ sakkaccadānapaccavekkhaṇadhammassavanasaṅkhārasammasanakasiṇaparikammādīsu taṃtadārammaṇikābhiññānaṃ parikammakāle gotrabhuvodānakāle dibbacakkhādīhi rūpavijānanādikāle ca kusalajavanānaṃ gocarabhāvaṃ gacchanti
ti kāmāvacaramahaggatasabbalokuttarapaññattivasena sabbathāpi sabbārammaṇāni na pana akusalādayo viya sappadesasabbārammaṇānītyattho kiriyajavanānañhi sabbaññutaññāṇādivasappavattiyaṃ voṭṭhabbanassa ca taṃtaṃpurecārikavasappavattiyaṃ na ca kiñci agocaraṃ nāma atthi
 paṭhamatatiyāruppārammaṇattā 
ti pannarasa rūpāvacarāni paṭhamatatiyāruppāni cāti ekavīsati kasiṇādipaññattīsu pavattanato paññattārammaṇāni
 tevīsatikāmāvacaravipākapañcadvārāvajjanahasanavasena  pañcavīsati cittāni  kāmāvacarārammaṇe yeva bhavanti kāmāvacarañhi mahaggatādayo upādāya mandānubhāvatāya parisamantato attaṃ khaṇḍitaṃ viyāti  cha cittāni mahaggateyevātyādinā sabbattha sāvadhāraṇayojanā daṭṭhabbā


 vatthuvibhāgato  tabbatthukacittaparicchedavasena ca saṅgaho  vasanti etesu cittacetasikā tannissayattāti 
 paripuṇṇindriyassa tattheva upalabbhanato -saddena pana andhabadhirādivasena kesañci asambhavaṃ dīpeti
 brahmānaṃ kāmavirāgabhāvanāvasena gandharasaphoṭṭhabbesu virattatāya tabbisayappasādesupi virāgasabhāvato buddhadassanadhammassavanādiatthaṃ pana cakkhusotesu avirattabhāvato cakkhādidvayaṃ tattha upalabbhati
 cha vatthūni na  arūpīnaṃ rūpavirāgabhāvanābalena tattha sabbena sabbaṃ rūpappavattiyā abhāvato
 pañcaviññāṇāneva nissattanijjīvaṭṭhena dhātuyoti 
 mananamattā dhātu 
 manoyeva  visiṭṭhavijānanakiccayogato viññāṇaṃ nissattanijjīvaṭṭhena dhātu cāti  manaso viññāṇadhātūti vā  sā hi manatoyeva anantarapaccayato sambhūyamanasoyeva anantarapaccayabhūtāti manaso sambandhinī hoti santīraṇattayassa aṭṭhamahāvipākānaṃ paṭighadvayassa paṭhamamaggassa hasituppādassa pannarasarūpāvacarānañca vasena pavattā yathāvuttamanodhātupañcaviññāṇadhātūhi avasesā manoviññāṇadhātu saṅkhātā ca tiṃsa dhammā na kevalaṃ manodhātuyeva tathā hadayaṃ nissāyeva pavattantīti sambandho
santīraṇamahāvipākāni hi ekādasa dvārābhāvato kiccābhāvato ca āruppe na uppajjanti  paṭighassa anīvaraṇāvatthassa abhāvato taṃsahagataṃ cittadvayaṃ rūpalokepi natthi pageva āruppe paṭhamamaggopi paratoghosapaccayābhāve sāvakānaṃ anuppajjanato buddhapaccekabuddhānañca manussalokato aññattha anibbattanato hasanacittañca kāyābhāvato rūpāvacarāni arūpīnaṃ rūpavirāgabhāvanāvasena tadārammaṇesu jhānesupi virattabhāvato arūpabhave na uppajjantīti sabbānipi etāni tettiṃsa cittāni hadayaṃ nissāyeva pavattanti
 pañcarūpāvacarakusalato avasesāni dvādasa lokiyakusalāni paṭighadvayato avasesāni dasa akusalāni pañcadvārāvajjanahasanarūpāvacarakiriyehi avasesāni terasa kiriyacittāni paṭhamamaggato avasesāni satta anuttarāni cāti imesaṃ vasena dvecattālīsavidhā manoviññāṇadhātusaṅkhātā dhammā pañcavokārabhavavasena  catuvokārabhavavasena  pavattanti
 bhave chavatthuṃ nissitā satta viññāṇadhātuyo  bhave tivatthuṃ nissitā ghānaviññāṇādittayavajjitā catubbidhā viññāṇadhātuyo  bhave anissitā ekā manoviññāṇadhātu matāti yojanā
 kāmāvacaravipākapañcadvārāvajjanapaṭighadvayahasanavasena sattavīsati kāmāvacarāni pannarasa rūpāvacarāni paṭhamamaggoti  nissāyeva jāyare tatoyeva avasesā āruppavipākavajjitā  nissāya ca anissāya ca jāyare  cattāro anissitāyevāti sambandho



