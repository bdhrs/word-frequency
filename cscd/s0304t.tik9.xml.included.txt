

bimbisārassaupāsikāti bimbisārassa orodhabhūtā upāsikā paṇḍiccaṃ sikkhitabhāvena veyyattiyaṃ visāradabhāvena visāradā nāma tihetukapaṭisandhisiddhasābhāvikapaññā tāya samannāgatā
acchiddakagaṇanāya kusaloti navantagaṇanāya kusalo aṅgulimuddāya gaṇanāya kusaloti aṅgulikāya eva gaṇanāya kusalo seyyathāpi pādasikā piṇḍagaṇanāyāti saṅkalanapaṭuppannakārino piṇḍavasena gaṇanā tathāgatoti khīṇāsavo tathāgataṃ sandhāya pucchatīti khīṇāsavoti cassa arahattaphalavasibhāvitakhandhe upādāya ayaṃ paññatti hoti tesu khandhesu sati khīṇāsavā sattasaṅkhātā hontīti vohārena paññapetuṃ sakkā bhaveyya asantesu na sakkā tasmā paraṃ maraṇāti vuttattā tesaṃ abhāvā abyākatametanti vuttaṃ yadi evaṃ tesaṃ abhāvato na hoti tathāgato paraṃ maraṇāti puṭṭhāya āmāti paṭijānitabbā siyā taṃ pana sattasaṅkhātassa pucchitattā na paṭiññātanti daṭṭhabbaṃ yena rūpenāti sattatathāgate vuttarūpaṃ sabbaññutathāgate paṭikkhipituṃ taṃ rūpantiādi vuttaṃ yaṃ upādāyāti yaṃ khandhapañcakaṃ upādāya tadabhāvenāti tassa khandhapañcakassa abhāvena tassā paññattiyāti sattapaññattiyā abhāvaṃ niruddhaṃ na nidasseti
khemāya theriyā vuttaṃ paṭhamaṃ suttaṃ bhagavato seṭṭhatthadīpanato aggapadāvacaraṃva hotīti vuttaṃ aggapadasminti


idha saḷāyatanavagge saṅgāyanavasena saṅgītikārehi vuttaṃ

rūpamattanti  ettha mattasaddo visesanivattiattho ko pana so visesoti yo bāhiraparikappito idha tathāgatoti vuccamāno attā anupalabbhiyasabhāvoti anupalabbhiyattā


nānāvidhanti taṃtaṃdiṭṭhivādapaṭisaṃyuttaṃ aññampi vā nānāvidhaṃ tiracchānakathaṃ bahūnaṃ kutūhaluppattiṭṭhānatoti yojanā yāva ābhassarabrahmalokā gacchatīti agginā kappavuṭṭhānakāle gacchati taṃ sandhāya vuttaṃ imañca kāyanti imaṃ rūpakāyaṃ cuticittena nikkhipatīti cuticittena bhijjamānena nikkhipati cuticittassa hi oraṃ sattarasamassa cittassa uppādakkhaṇe uppannaṃ kammajarūpaṃ cuticittena saddhiṃ nirujjhati tato paraṃ kammajarūpaṃ na uppajjati yadi uppajjeyya maraṇaṃ na siyā cuticittaṃ rūpaṃ na samuṭṭhāpeti āhārajassa ca asambhavo eva utujaṃ pana vattateva yasmā paṭisandhikkhaṇe satto aññataraṇāya upapajjati nāma cutikkhaṇe paṭisandhicittaṃ aladdhaṃ aññataraṇāya tasmā vuttaṃ cutikkhaṇe hotīti


tesaṃ laddhiyāti tesaṃ sassatavādānaṃ laddhiyā saddhiṃ etaṃ atthattāti vacanaṃ ekaṃ abhavissa tato eva anulomaṃ taṃ nābhavissa ñāṇassāti asāraṃ etanti adhippāyo api nu metassāti me etassa anattāti vipassanāñāṇassa anulomaṃ api nu abhavissa vilomakameva tassa siyāti attho


 yassapassāti  pāṭhassa ayaṃ piṇḍattho āvusotiādi tatthāyaṃ sambandho  āvuso yassapi puggalassa tīṇi vassāni vuṭṭho ettakena kālena hetumhi sati rūpītiādipaññāpanā hoti asati na hotīti ettakaṃ byākaraṇaṃ bhaveyya tassa puggalassa ettakameva bahu ko pana vādo atikkante! ito atikkante dhammadesanānaye vādoyeva vattabbameva natthīti therassa pañhabyākaraṇaṃ sutvā paribbājako pītisomanassaṃ pavedesi




