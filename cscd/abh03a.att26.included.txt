

 idāni  anusayā abyākatā ahetukā cittavippayuttāti tissopi anusayakathā nāma honti tattha yasmā puthujjano kusalābyākate citte vattamāne sānusayoti vattabbo yo cassa tasmiṃ khaṇe hetu na tena hetunā anusayā sahetukā na tena cittena sampayuttā tasmā te abyākatā ahetukā cittavippayuttāti yesaṃ laddhi seyyathāpi mahāsaṃghikānañceva sammitiyānañca te sandhāya tīsupi kathāsu pucchā sakavādissa paṭiññā itarassa sesaṃ heṭṭhā vuttanayattā sakkā pāḷimaggeneva jānitunti tasmā na vitthāritanti


 idāni  ñāṇakathā nāma hoti tattha maggañāṇena aññāṇe vigatepi puna cakkhuviññāṇādivasena ñāṇavippayuttacitte vattamāne yasmā taṃ maggacittaṃ na pavattati tasmā na vattabbaṃ ñāṇīti yesaṃ laddhi seyyathāpi mahāsaṃghikānaṃ te sandhāya pucchā sakavādissa paṭiññā itarassa atha naṃ yadi aññāṇe vigate ñāṇīti paññatti na siyā rāgādīsu vigatesu vītarāgādipaññattipi na siyāti puggalapaññattiyaṃ akovidosīti codetuṃ tiādimāha itaro tesu vigatesu sarāgādibhāve yuttiṃ  apassanto paṭikkhipati pariyosāne yasmā ñāṇapaṭilābhena so ñāṇīti vattabbataṃ arahati tasmā nti paṭikkhepo sakavādissāti


 idāni  ñāṇaṃ cittavippayuttantikathā nāma hoti tattha yasmā arahā cakkhuviññāṇādisamaṅgī paṭiladdhaṃ maggañāṇaṃ sandhāya ñāṇīti vuccati na cassa taṃ tena cittena sampayuttaṃ tasmā ñāṇaṃ cittavippayuttanti yesaṃ laddhi seyyathāpi pubbaseliyānaṃ te sandhāya pucchā sakavādissa paṭiññā itarassa atha naṃ yadi te ñāṇaṃ cittavippayuttaṃ cittavippayuttesu rūpādīsu aññataraṃ siyāti codetuṃ ntiādimāha itaro paṭikkhipati sesaṃ heṭṭhā vuttanayameva pariyosāne pana ti puṭṭho paṭilābhavasena taṃ pavattiṃ icchati tasmā paṭijānātīti


 idāni  idaṃ dukkhantikathā nāma hoti tattha yesaṃ lokuttaramaggakkhaṇe yogāvacaro idaṃ dukkhanti vācaṃ bhāsati evamassa idaṃ dukkhanti vācaṃ bhāsato ca idaṃ dukkhanti ñāṇaṃ pavattatīti laddhi seyyathāpi andhakānaṃ te sandhāya pucchā sakavādissa maggakkhaṇe tathā vācābhāsanaṃ ñāṇappavattiñca sandhāya paṭiññā itarassa yasmā pana so sesasaccapaṭisaṃyuttaṃ vācaṃ puthujjanova bhāsati  na ca tassa tathā ñāṇappavattīti icchati tasmā samudayādipañhesu paṭikkhipati ntiādi dukkhapariyāyadassanavasena vuttaṃ itaro pana sakasamaye tādisaṃ vohāraṃ apassanto paṭikkhipati tiādi yadi tassa dukkhe ñāṇaṃ pavattati i-kāra daṃ-kāra du-kāra kha-kāresu paṭipāṭiyā catūhi ñāṇehi pavattitabbanti dassetuṃ vuttaṃ itaro pana tathā na icchati tasmā paṭikkhipati


 idāni  iddhibalakathā nāma hoti tattha iddhipādabhāvanānisaṃsassa atthaṃ ayoniso gahetvā iddhibalena samannāgato kappaṃ tiṭṭheyyāti yesaṃ laddhi seyyathāpi mahāsaṃghikānaṃ te sandhāya ti pucchā sakavādissa tattha kappo nāma mahākappo kappekadeso āyukappoti tividho cattārimāni bhikkhave kappassa asaṅkhyeyyānīti  ettha hi mahākappova kappoti vutto brahmakāyikānaṃ devānaṃ kappo āyuppamāṇanti  ettha kappekadesā kappaṃ nirayamhi paccati kappaṃ saggamhi modatīti  ettha āyukappo āyukappanaṃ āyuvidhānaṃ kammassa vipākavasena vā vassagaṇanāya vā āyuparicchedoti attho tesu mahākappaṃ sandhāya pucchati itaro paṭijānāti
atha naṃ sakavādī sace te iddhibalena samannāgato yo ciraṃ jīvati so vassasataṃ appaṃ  vā bhiyyoti  evaṃ paricchinnā āyukappā uddhaṃ mahākappaṃ vā mahākappekadesaṃ vā jīveyya iddhimayikenassa āyunā bhavitabbanti codetuṃ tiādimāha itaro jīvitindriyaṃ nāma iddhimayikaṃ natthi kammasamuṭṭhānamevāti vuttattā paṭikkhipati ko panettha iddhimato viseso nanu aniddhimāpi āyukappaṃ  tiṭṭheyyāti ayaṃ viseso  iddhimā hi yāvatāyukaṃ jīvitappavattiyā antarāyakare dhamme iddhibalena paṭibāhitvā antarā akālamaraṇaṃ nivāretuṃ sakkoti aniddhimato etaṃ balaṃ natthi ayametesaṃ viseso
nti idaṃ avisesena kappaṃ tiṭṭheyyāti paṭiññātattā codeti dve tiādi yadi iddhimā jīvitaparicchedaṃ atikkamituṃ sakkoti na kevalaṃ ekaṃ anekepi kappe tiṭṭheyyāti codanatthaṃ vuttaṃ tiādi na sabbaṃ iddhiyā labbhati iddhiyā avisayopi atthīti dassetuṃ vuttaṃ sesamettha uttānatthamevāti


 idāni  samādhikathā nāma hoti tattha yesaṃ ekacittakkhaṇe uppannāpi ekaggatā samādhānaṭṭhena samādhīti aggahetvā satta rattindivāni ekantasukhapaṭisaṃvedī viharituntiādivacanaṃ  nissāya cittasantati samādhīti laddhi seyyathāpi sabbatthivādānañceva uttarāpathakānañca te sandhāya ti pucchā sakavādissa paṭiññā itarassa atha naṃ yadi cittasantati samādhi cittasantati nāma atītāpi atthi anāgatāpi atthi na hi ekaṃ paccuppannacittameva cittasantati nāma hoti kiṃ te sabbāpi sā samādhīti codetuṃ tiādimāha itaro tathā anicchanto paṭikkhipati
ntiādi cittasantatiyaṃ paccuppannameva cittaṃ kiccakaraṃ atītānāgataṃ niruddhattā anuppannattā ca natthi kathaṃ taṃ samādhi nāma hotīti dassetuṃ vuttaṃ ti pucchā paravādissa tato yā sakasamaye samādhiṃ bhikkhave bhāvethātiādīsu paccuppannakusalacittasampayuttā ekaggatā samādhīti vuttā taṃ sandhāya paṭiññā sakavādissa tiādi ekacittakkhaṇikoti vacanamattaṃ gahetvā chalena vuttaṃ teneva sakavādinā paṭikkhittaṃ ti suttaṃ purimapacchimavasena pavattamānassa  samādhissa abbokiṇṇataṃ sādheti na santatiyā samādhibhāvaṃ tasmā asādhakanti


 idāni dhammaṭṭhitatākathā nāma hoti tattha ṭhitāva sā dhātūti vacanaṃ nissāya paṭiccasamuppādasaṅkhātā dhammaṭṭhitatā nāma ekā atthi sā ca parinipphannāti yesaṃ laddhi seyyathāpi andhakānaṃ te sandhāya pucchā sakavādissa paṭiññā itarassa atha naṃ yadi parinipphannānaṃ avijjādīnaṃ aññā  dhammaṭṭhitatā nāma parinipphannā atthi tāyapi ca te dhammaṭṭhitatāya aññā ṭhitatā parinipphannā āpajjatīti codetuṃ tiādimāha paravādī evarūpāya laddhiyā abhāvena paṭikkhipati dutiyaṃ puṭṭho anantarapaccayatañceva aññamaññapaccayatañca sandhāya paṭijānāti sesaṃ heṭṭhā vuttanayattā uttānatthamevāti


 idāni  aniccatākathā nāma hoti tattha aniccānaṃ rūpādīnaṃ aniccatāpi rūpādayo viya parinipphannāti yesaṃ laddhi seyyathāpi andhakānaṃ te sandhāya pucchā sakavādissa paṭiññā itarassa atha naṃ yadi te rūpādayo viya aniccatā parinipphannā tassāpi aññāya parinipphannāya aniccatāya bhavitabbanti codetuṃ tiādimāha itaro dvinnaṃ aniccatāya ekato abhāvena paṭikkhipitvā puna yasmā sā aniccatā niccā na hoti teneva aniccena saddhiṃ antaradhāyati tasmā paṭijānāti athassa sakavādī lesokāsaṃ adatvā yā tena dutiyā aniccatā paṭiññātā  tāyapi tato parāyapīti paramparavasena anupacchedadosaṃ āropento tiādimāha jarā tiādi yasmā uppannassa jarāmaraṇato aññā aniccatā nāma natthi tasmā aniccatāvibhāgānuyuñjanavasena vuttaṃ tatrāpi paravādino purimanayeneva paṭiññā ca paṭikkhepo ca veditabbo
ntiādi yesaṃ sā aniccatā tehi saddhiṃ saṃsandanatthaṃ vuttaṃ tattha yathā parinipphannānaṃ rūpādīnaṃ aniccatājarāmaraṇāni atthi evaṃ parinipphannānaṃ aniccatādīnaṃ tāni natthīti maññamāno ekantena paṭikkhipatiyevāti


