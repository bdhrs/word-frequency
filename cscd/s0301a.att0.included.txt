


ganthārambhakathā
karuṇāsītalahadayaṃ  paññāpajjotavihatamohatamaṃ
sanarāmaralokagaruṃ vande  gativimuttaṃ
buddhopi buddhabhāvaṃ bhāvetvā ceva sacchikatvā ca
yaṃ upagato gatamalaṃ vande tamanuttaraṃ 
sugatassa orasānaṃ puttānaṃ mārasenamathanānaṃ
aṭṭhannampi samūhaṃ sirasā vande 
iti  me pasannamatino ratanattayavandanāmayaṃ puññaṃ
yaṃ suvihatantarāyo hutvā tassānubhāvena
saṃyuttavaggapaṭimaṇḍitassa 
buddhānubuddhasaṃvaṇṇitassa ñāṇappabhedajananassa
atthappakāsanatthaṃ  ādito vasisatehi
pañcahi yā saṅgītā anusaṅgītā ca pacchāpi
sīhaḷadīpaṃ pana ābhatātha vasinā mahāmahindena
ṭhapitā sīhaḷabhāsāya dīpavāsīnamatthāya
apanetvāna  tatohaṃ sīhaḷabhāsaṃ manoramaṃ bhāsaṃ
tantinayānucchavikaṃ āropento vigatadosaṃ
samayaṃ avilomento therānaṃ theravaṃsadīpānaṃ
sunipuṇavinicchayānaṃ mahāvihāre nivāsīnaṃ
hitvā  punappunāgatamatthaṃ atthaṃ pakāsayissāmi
sujanassa ca tuṭṭhatthaṃ ciraṭṭhitatthañca dhammassa
sāvatthipabhūtīnaṃ nagarānaṃ vaṇṇanā katā heṭṭhā
saṅgītīnaṃ dvinnaṃ yā me atthaṃ vadantena
vitthāravasena sudaṃ vatthūni ca yāni tattha vuttāni
tesampi na idha bhiyyo vitthārakathaṃ karissāmi
suttānaṃ  pana atthā na vinā vatthūhi ye pakāsanti
tesaṃ pakāsanatthaṃ vatthūnipi dassayissāmi
sīlakathā dhutadhammā kammaṭṭhānāni ceva sabbāni
cariyāvidhānasahito jhānasamāpattivitthāro
sabbā ca abhiññāyo paññāsaṅkalananicchayo ceva
khandhādhātāyatanindriyāni ariyāni ceva cattāri
saccāni paccayākāradesanā suparisuddhanipuṇanayā
avimuttatantimaggā vipassanābhāvanā ceva
iti pana sabbaṃ yasmā  mayā suparisuddhaṃ
vuttaṃ tasmā bhiyyo na taṃ idha vicārayissāmi
majjhe  esa catunnampi āgamānañhi
ṭhatvā pakāsayissati tattha yathābhāsitamatthaṃ
icceva kato tasmā tampi gahetvāna saddhimetāya
aṭṭhakathāya vijānatha saṃyuttavinissitaṃ atthanti
