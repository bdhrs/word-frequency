

nti siṅgālasuttaṃ tatrāyamanuttānapadavaṇṇanā  ti veḷuvananti tassa uyyānassa nāmaṃ taṃ kira veḷūhi parikkhittaṃ ahosi aṭṭhārasahatthena ca pākārena gopuraṭṭālakayuttaṃ nīlobhāsaṃ manoramaṃ tena veḷuvananti vuccati kalandakānañcettha nivāpaṃ adaṃsu tena kalandakanivāpoti vuccati
pubbe kira aññataro rājā tattha uyyānakīḷanatthaṃ āgato surāmadena matto divā niddaṃ okkami parijanopissa sutto rājāti pupphaphalādīhi palobhiyamāno ito cito ca pakkāmi atha surāgandhena aññatarasmā susirarukkhā kaṇhasappo nikkhamitvā rañño abhimukho āgacchati taṃ disvā rukkhadevatā rañño jīvitaṃ dammīti kāḷakavesena āgantvā kaṇṇamūle saddamakāsi rājā paṭibujjhi kaṇhasappo nivatto so taṃ disvā imāya kāḷakāya mama jīvitaṃ dinnanti kāḷakānaṃ tattha nivāpaṃ paṭṭhapesi abhayaghosañca ghosāpesi tasmā taṃ tato pabhuti kalandakanivāpoti saṅkhyaṃ gataṃ ti hi kāḷakānaṃ etaṃ nāmaṃ
ti yasmiṃ samaye bhagavā rājagahaṃ gocaragāmaṃ katvā veḷuvane kalandakanivāpe viharati tena samayena ti siṅgālakoti tassa nāmaṃ ti gahapatissa putto gahapatiputto tassa kira pitā gahapatimahāsālo nidahitvā ṭhapitā cassa gehe cattālīsa dhanakoṭiyo  atthi so bhagavati niṭṭhaṅgato upāsako sotāpanno bhariyāpissa sotāpannāyeva putto panassa assaddho appasanno atha naṃ mātāpitaro abhikkhaṇaṃ evaṃ ovadanti  tāta satthāraṃ upasaṅkama dhammasenāpatiṃ mahāmoggallānaṃ  mahākassapaṃ asītimahāsāvake upasaṅkamāti so evamāha  natthi mama tumhākaṃ samaṇānaṃ upasaṅkamanakiccaṃ samaṇānaṃ santikaṃ gantvā vanditabbaṃ hoti onamitvā vandantassa piṭṭhi rujjati jāṇukāni kharāni honti bhūmiyaṃ nisīditabbaṃ  hoti tattha nisinnassa vatthāni kilissanti jīranti samīpe nisinnakālato paṭṭhāya kathāsallāpo hoti tasmiṃ sati vissāso uppajjati tato nimantetvā cīvarapiṇḍapātādīni dātabbāni honti evaṃ sante attho parihāyati natthi mayhaṃ tumhākaṃ samaṇānaṃ upasaṅkamanakiccanti iti naṃ yāvajīvaṃ ovadantāpi mātāpitaro sāsane upanetuṃ nāsakkhiṃsu
athassa pitā maraṇamañce nipanno mama puttassa ovādaṃ dātuṃ vaṭṭatīti cintetvā puna cintesi  disā tāta namassāhīti evamassa ovādaṃ dassāmi so atthaṃ ajānanto disā namassissati atha naṃ satthā vā sāvakā vā passitvā kiṃ karosīti pucchissanti tato mayhaṃ pitā disā namassanaṃ karohīti maṃ ovadīti vakkhati athassa te na tuyhaṃ pitā etā disā namassāpeti imā pana disā namassāpetīti dhammaṃ desessanti so buddhasāsane guṇaṃ ñatvā puññakammaṃ karissatīti atha naṃ āmantāpetvā tāta pātova uṭṭhāya cha disā namasseyyāsīti āha maraṇamañce nipannassa kathā nāma yāvajīvaṃ anussaraṇīyā hoti tasmā so gahapatiputto taṃ pituvacanaṃ anussaranto tathā akāsi tasmā kālasseva uṭṭhāya rājagahā nikkhamitvātiādi vuttaṃ
ti bahudisā idāni tā dassento ntiādimāha ti na tāva paviṭṭho pavisissāmīti nikkhantattā pana antarāmagge vattamānopi evaṃ vuccati ti na idāneva addasa paccūsasamayepi buddhacakkhunā lokaṃ volokento etaṃ disā namassamānaṃ disvā ajja ahaṃ siṅgālassa gahapatiputtassa gihivinayaṃ siṅgālasuttantaṃ kathessāmi mahājanassa sā kathā saphalā bhavissati gantabbaṃ mayā etthāti tasmā  pātova nikkhamitvā rājagahaṃ piṇḍāya pāvisi pavisanto ca naṃ tatheva addasa tena vuttaṃ  addasā kho bhagavāti ti so kira avidūre ṭhitampi satthāraṃ na passati disāyeva namassati athaṃ naṃ bhagavā sūriyarasmisamphassena vikasamānaṃ mahāpadumaṃ viya mukhaṃ vivaritvā kiṃ nu kho tvaṃ gahapatiputtātiādikaṃ etadavoca

ti so kira taṃ bhagavato vacanaṃ sutvāva cintesi yā kira mama pitarā cha disā namassitabbāti vuttā na kira tā etā aññā kira ariyasāvakena cha disā namassitabbā handāhaṃ ariyasāvakena namassitabbā disāyeva pucchitvā namassāmīti so tā pucchanto tiādimāha tattha ti nipātamattaṃ ti idameva pucchāpadaṃ ti tehi kammehi sattā kilissanti tasmā kammakilesāti vuccanti ti kāraṇehi ti vināsamukhāni ti so sotāpanno ariyasāvako ti etehi cuddasahi pāpakehi lāmakehi apagato ti cha disā paṭicchādento ti ubhinnaṃ idhalokaparalokānaṃ vijinanatthāya ti evarūpassa hi idha loke pañca verāni na honti tenassa ayañceva loko āraddho hoti paritosito ceva nipphādito ca paralokepi pañca verāni na honti tenassa paro ca loko ārādhito hoti tasmā so kāyassa bhedā parammaraṇā sugatiṃ saggaṃ lokaṃ upapajjati
 iti bhagavā saṅkhepena mātikaṃ ṭhapetvā idāni tameva vitthārento tiādimāha ti kammañca taṃ kilesasampayuttattā kileso cāti kammakileso sakilesoyeva hi pāṇaṃ hanati nikkileso na hanati tasmā pāṇātipāto kammakilesoti vutto pi eseva nayo nti aparampi etadatthaparidīpakameva gāthābandhaṃ avocāti attho

ti idaṃ bhagavā yasmā kārake dassite akārako pākaṭo hoti tasmā pāpakammaṃ na karotīti mātikaṃ ṭhapetvāpi desanākusalatāya paṭhamataraṃ kārakaṃ dassento āha  tattha ti chandena pemena agatiṃ gacchanto akattabbaṃ karonto parapadesupi eseva nayo tattha yo ayaṃ me mitto vā sambhatto vā sandiṭṭho vā ñātako vā lañjaṃ vā pana me detīti chandavasena assāmikaṃ sāmikaṃ karoti ayaṃ chandāgatiṃ gacchanto pāpakammaṃ karoti nāma yo ayaṃ me verīti pakativeravasena taṅkhaṇuppannakodhavasena  vā sāmikaṃ assāmikaṃ karoti ayaṃ dosāgatiṃ gacchanto pāpakammaṃ karoti nāma yo pana mandattā momūhattā yaṃ vā taṃ vā vatvā assāmikaṃ sāmikaṃ karoti ayaṃ mohāgatiṃ gacchanto pāpakammaṃ karoti nāma yo pana ayaṃ rājavallabho vā visamanissito vā anatthampi me kareyyāti bhīto assāmikaṃ sāmikaṃ karoti ayaṃ bhayāgatiṃ gacchanto pāpakammaṃ karoti nāma yo pana yaṃkiñci bhājento ayaṃ me sandiṭṭho vā sambhatto vāti pemavasena atirekaṃ deti ayaṃ me verīti dosavasena ūnakaṃ deti momūhattā dinnādinnaṃ ajānamāno kassaci ūnaṃ kassaci adhikaṃ deti ayaṃ imasmiṃ adiyyamāne mayhaṃ anatthampi kareyyāti bhīto kassaci atirekaṃ deti so catubbidhopi yathānukkamena chandāgatiādīni gacchanto pāpakammaṃ karoti nāma
ariyasāvako pana jīvitakkhayaṃ pāpuṇantopi chandāgatiādīni na gacchati tena vuttaṃ  imehi catūhi ṭhānehi pāpakammaṃ na karotīti
ti tassa agatigāmino kittiyasopi parivārayasopi nihīyati parihāyati

ti ettha ti piṭṭhasurā pūvasurā odanasurā kiṇṇapakkhittā sambhārasaṃyuttāti pañca surā nti pupphāsavo phalāsavo madhvāsavo guḷāsavo sambhārasaṃyuttoti pañca āsavā taṃ sabbampi madakaraṇavasena nti pamādakāraṇaṃ yāya cetanāya taṃ majjaṃ pivati tassa etaṃ adhivacanaṃ ti tassa surāmerayamajjappamādaṭṭhānassa anuanuyogo punappunaṃ karaṇaṃ yasmā panetaṃ anuyuttassa uppannā ceva  bhogā parihāyanti anuppannā ca nuppajjanti tasmā bhogānaṃ apāyamukhanti  vuttaṃ ti avelāya visikhāsu cariyānuyuttatā
nti naccādidassanavasena samajjāgamanaṃ ti kāyālasiyatāya yuttappayuttatā

 evaṃ  channaṃ apāyamukhānaṃ mātikaṃ ṭhapetvā idāni tāni vibhajanto tiādimāha tattha ti sāmaṃ passitabbā idhalokabhāvinī ti dhanahāni ti vācākalahassa ceva hatthaparāmāsādikāyakalahassa ca vaḍḍhanī nti tesaṃ tesaṃ akkhirogādīnaṃ khettaṃ ti suraṃ pivitvā hi mātarampi paharanti pitarampi aññaṃ bahumpi avattabbaṃ vadanti akattabbaṃ karonti tena garahampi daṇḍampi hatthapādādichedampi pāpuṇanti idhalokepi paralokepi akittiṃ pāpuṇanti iti tesaṃ sā surā akittisañjananī nāma hoti ti guyhaṭṭhānañhi vivariyamānaṃ hiriṃ kopeti vināseti tasmā kopīnanti vuccati surāmadamattā ca taṃ taṃ aṅgaṃ vivaritvā vicaranti tena nesaṃ sā surā kopīnassa nidaṃsanato kopīnanidaṃsanīti vuccati ti sāgatattherassa viya kammassakatapaññaṃ dubbalaṃ karoti tasmā paññāya dubbalikaraṇīti vuccati maggapaññaṃ pana dubbalaṃ kātuṃ na sakkoti adhigatamaggānañhi sā antomukhameva na pavisati nti chaṭṭhaṃ kāraṇaṃ
ti avelāya caranto hi khāṇukaṇṭakādīnipi akkamati ahināpi yakkhādīhipi samāgacchati taṃ taṃ ṭhānaṃ gacchatīti ñatvā verinopi naṃ nilīyitvā gaṇhanti vā hananti vā evaṃ attāpissa agutto hoti arakkhito puttadārāpi amhākaṃ pitā amhākaṃ sāmi rattiṃ vicarati kimaṅgaṃ pana mayanti itissa puttadhītaropi bhariyāpi  bahi patthanaṃ katvā rattiṃ carantā anayabyasanaṃ pāpuṇanti evaṃ nti tassa puttadāraparijanassa rattiṃ caraṇakabhāvaṃ ñatvā corā suññaṃ  gehaṃ pavisitvā yaṃ icchanti taṃ haranti evaṃ ti aññehi katapāpakammesupi iminā kataṃ bhavissatīti saṅkitabbo hoti yassa yassa gharadvārena yāti tattha yaṃ aññena corakammaṃ paradārikakammaṃ vā kataṃ taṃ iminā katanti vutte abhūtaṃ asantampi tasmiṃ rūhati patiṭṭhāti nti ettakaṃ dukkhaṃ ettakaṃ domanassanti vattuṃ na sakkā aññasmiṃ puggale asati sabbaṃ vikālacārimhi āharitabbaṃ hoti iti so bahūnaṃ dukkhadhammānaṃ purakkhato puregāmī hoti
nti kasmiṃ ṭhāne naṭanāṭakādinaccaṃ atthīti pucchitvā yasmiṃ gāme vā nigame vā taṃ atthi tattha gantabbaṃ hoti tassa sve naccadassanaṃ gamissāmīti ajja vatthagandhamālādīni paṭiyādentasseva sakaladivasampi kammacchedo hoti naccadassanena ekāhampi dvīhampi tīhampi tattheva hoti atha vuṭṭhisampattiyādīni labhitvāpi vappādikāle vappādīni akarontassa anuppannā bhogā nuppajjanti tassa bahi gatabhāvaṃ ñatvā anārakkhe gehe corā yaṃ icchanti taṃ karonti tenassa uppannāpi bhogā vinassanti ntiādīsupi eseva nayo tesaṃ nānākaraṇaṃ brahmajāle vuttameva
nti jitaṃ mayāti parisamajjhe parassa sāṭakaṃ vā veṭhanaṃ vā gaṇhāti so parisamajjhe me avamānaṃ karosi hotu sikkhāpessāmi nanti tattha veraṃ bandhati evaṃ jinanto sayaṃ veraṃ pasavati ti aññena jito samāno yaṃ tena tassa veṭhanaṃ vā sāṭako vā aññaṃ vā pana hiraññasuvaṇṇādivittaṃ gahitaṃ taṃ anusocati ahosi vata me taṃ taṃ vata me natthīti tappaccayā socati evaṃ so jino vittaṃ anusocati ti vinicchayaṭṭhāne sakkhipuṭṭhassa sato vacanaṃ na rūhati na patiṭṭhāti ayaṃ akkhasoṇḍo jūtakaro mā tassa vacanaṃ gaṇhitthāti vattāro bhavanti ti tañhi mitāmaccā evaṃ vadanti  samma tvampi nāma kulaputto jūtakaro chinnabhinnako hutvā vicarasi na te idaṃ jātigottānaṃ anurūpaṃ ito paṭṭhāya mā evaṃ kareyyāsīti so evaṃ vuttopi tesaṃ vacanaṃ na karoti tato tena saddhiṃ ekato na tiṭṭhanti  na nisīdanti tassa kāraṇā sakkhipuṭṭhāpi na kathenti evaṃ mittāmaccānaṃ paribhūto hoti
nti āvāhakā nāma ye tassa gharato dārikaṃ gahetukāmā vivāhakā nāma ye tassa gehe dārikaṃ dātukāmā ti anicchito hoti ti dārabharaṇāya na samattho etassa gehe dārikā dinnāpi etassa gehato āgatāpi amhehi eva positabbā bhavissatiyeva

ti akkhadhuttā ti itthisoṇḍā bhattasoṇḍā pūvasoṇḍā mūlakasoṇḍā ti pānasoṇḍā ti patirūpakena vañcanakā ti sammukhāvañcanāhi  vañcanikā ti ekāgārikādisāhasikakammakārino ti te assa mittā honti aññehi sappurisehi saddhiṃ na ramati gandhamālādīhi alaṅkaritvā varasayanaṃ āropitasūkaro gūthakūpamiva te pāpamitteyeva upasaṅkamati tasmā diṭṭhe ceva dhamme samparāyañca bahuṃ anatthaṃ nigacchati
ti manussehi kālasseva vuṭṭhāya etha bho kammantaṃ gacchāmāti vutto atisītaṃ tāva aṭṭhīni bhijjanti viya gacchatha tumhe pacchā jānissāmīti aggiṃ tapanto nisīdati te gantvā kammaṃ karonti itarassa kammaṃ parihāyati ntiādīsupi eseva nayo
ti ekacco pānaṭṭhāne surāgeheyeva sahāyo hoti pannasakhātipi pāṭho ayamevattho ti samma sammāti vadanto sammukheyeva sahāyo hoti parammukhe verīsadiso otārameva gavesati ti tathārūpesu kiccesu samuppannesu ti verabahulatā ti anatthakāritā ti suṭṭhu kadariyatā thaddhamacchariyabhāvo  ti pāsāṇo udakaṃ viya saṃsīdanto iṇaṃ vigāhati
ti rattiṃ anuṭṭhānasīlena ti idaṃ atisāyaṃ jātanti ye evaṃ vatvā kammaṃ na karonti ti evaṃ vatvā pariccattakammante ti evarūpe puggale atthā atikkamanti tesu na tiṭṭhanti
ti tiṇatopi uttari ti so puriso sukhaṃ na jahāti sukhasamaṅgīyeva hoti iminā kathāmaggena imamatthaṃ dasseti gihibhūtena satā ettakaṃ kammaṃ na kātabbaṃ karontassa vaḍḍhi nāma natthi idhaloke paraloke garahameva pāpuṇātīti

 idāni  yo evaṃ karoto anattho uppajjati aññāni vā pana yāni kānici bhayāni yekeci upaddavā yekeci upasaggā sabbe te bālaṃ nissāya uppajjanti tasmā evarūpā bālā na sevitabbāti bāle mittapatirūpake amitte dassetuṃ tiādimāha tattha ti sayaṃ tucchahattho āgantvā ekaṃsena yaṃkiñci haratiyeva ti vacanaparamo vacanamatteneva dāyako kārako viya hoti ti anuppiyaṃ bhaṇati ti bhogānaṃ apāyesu sahāyo hoti
 evaṃ cattāro amitte dassetvā puna tattha ekekaṃ catūhi kāraṇehi vibhajanto tiādimāha tattha ti ekaṃsena hārakoyeva hoti sahāyassa gehaṃ rittahattho āgantvā nivatthasāṭakādīnaṃ vaṇṇaṃ bhāsati so ativiya tvaṃ samma imassa vaṇṇaṃ bhāsasīti aññaṃ nivāsetvā taṃ deti ti yaṃkiñci appakaṃ datvā tassa santikā bahuṃ pattheti ti attano bhaye uppanne tassa dāso viya hutvā taṃ taṃ kiccaṃ karoti ayaṃ sabbadā na karoti bhaye  uppanne karoti na pemenāti amitto nāma jāto ti mittasanthavavasena na sevati attano atthameva paccāsīsanto sevati
ti sahāye āgate hiyyo vā pare vā na āgatosi amhākaṃ imasmiṃ vāre sassaṃ ativiya nipphannaṃ bahūni sāliyavabījādīni ṭhapetvā maggaṃ olokentā nisīdimha ajja pana sabbaṃ khīṇanti evaṃ atītena saṅgaṇhāti ti imasmiṃ vāre amhākaṃ sassaṃ manāpaṃ bhavissati phalabhārabharitā sāliādayo sassasaṅgahe kate tumhākaṃ saṅgahaṃ kātuṃ samatthā bhavissāmāti evaṃ anāgatena saṅgaṇhāti ti hatthikkhandhe vā assapiṭṭhe vā nisinno sahāyaṃ disvā ehi bho idha nisīdāti vadati manāpaṃ sāṭakaṃ nivāsetvā sahāyakassa vata me anucchaviko añño pana mayhaṃ natthīti vadati evaṃ niratthakena saṅgaṇhāti nāma ti sakaṭena me atthoti vutte cakkamassa bhinnaṃ akkho chinnotiādīni vadati
ti pāṇātipātādīsu yaṃkiñci karomāti vutte sādhu samma  karomāti anujānāti kalyāṇepi eseva nayo ti asukaṭṭhāne suraṃ pivanti ehi tattha gacchāmāti vutte sādhūti gacchati esa nayo sabbattha ti mittapatirūpakā eteti evaṃ jānitvā

 evaṃ na sevitabbe pāpamitte dassetvā idāni sevitabbe kalyāṇamitte dassento puna tiādimāha tattha ti sundarahadayā
ti majjaṃ pivitvā gāmamajjhe vā gāmadvāre vā magge vā nipannaṃ disvā evaṃnipannassa kocideva nivāsanapārupanampi hareyyāti samīpe nisīditvā pabuddhakāle gahetvā gacchati nti sahāyo  bahigato vā hoti suraṃ pivitvā vā pamatto gehaṃ anārakkhaṃ kocideva yaṃkiñci hareyyāti gehaṃ pavisitvā tassa dhanaṃ rakkhati ti kismiñcideva bhaye uppanne mā bhāyi mādise sahāye ṭhite kiṃ bhāyasīti taṃ bhayaṃ haranto paṭisaraṇaṃ hoti nti kiccakaraṇīye uppanne sahāyaṃ attano santikaṃ āgataṃ disvā vadati kasmā āgatosīti rājakule kammaṃ atthīti kiṃ laddhuṃ vaṭṭatīti eko kahāpaṇoti nagare kammaṃ nāma na ekakahāpaṇena nipphajjati dve gaṇhāhīti evaṃ yattakaṃ vadati tato diguṇaṃ deti
ti attano guyhaṃ nigūhituṃ yuttakathaṃ aññassa akathetvā tasseva ācikkhati ti tena kathitaṃ guyhaṃ yathā añño na jānāti evaṃ rakkhati ti uppanne bhaye na pariccajati ti attano jīvitampi tassa sahāyassa atthāya pariccattameva hoti attano jīvitaṃ agaṇetvāpi tassa kammaṃ karotiyeva
ti amhesu passantesu passantesu tvaṃ evaṃ kātuṃ na labhasi pañca verāni dasa akusalakammapathe mā karohīti nivāreti ti kalyāṇakamme tīsu saraṇesu pañcasīlesu dasakusalakammapathesu vattassu dānaṃ dehi puññaṃ karohi dhammaṃ suṇāhīti evaṃ kalyāṇe niyojeti ti assutapubbaṃ sukhumaṃ nipuṇaṃ  kāraṇaṃ sāveti nti idaṃ kammaṃ katvā sagge nibbattantīti evaṃ saggassa maggaṃ ācikkhati
ti tassa abhavena avuḍḍhiyā puttadārassa vā parijanassa vā tathārūpaṃ pārijuññaṃ disvā vā sutvā vā na nandati anattamano hoti ti vuḍḍhiyā tathārūpassa sampattiṃ vā  issariyappaṭilābhaṃ vā disvā vā sutvā vā nandati attamano hoti ti asuko virūpo na pāsādiko dujjātiko dussīloti vā vutte evaṃ mā bhaṇi rūpavā ca so pāsādiko  ca sujāto ca sīlasampanno cātiādīhi vacanehi paraṃ attano sahāyassa avaṇṇaṃ bhaṇamānaṃ nivāreti ti asuko rūpavā pāsādiko sujāto sīlasampannoti vutte aho suṭṭhu vadasi subhāsitaṃ tayā evametaṃ esa puriso rūpavā pāsādiko sujāto sīlasampannoti evaṃ attano sahāyakassa paraṃ vaṇṇaṃ bhaṇamānaṃ pasaṃsati
ti rattiṃ pabbatamatthake jalamāno aggi viya virocati
ti attānampi parampi apīḷetvā dhammena samena bhoge sampiṇḍentassa rāsiṃ karontassa ti yathā bhamaro pupphānaṃ vaṇṇagandhaṃ apothayaṃ tuṇḍenapi pakkhehipi rasaṃ āharitvā anupubbena cakkappamāṇaṃ madhupaṭalaṃ karoti evaṃ anupubbena mahantaṃ bhogarāsiṃ karontassa ti tassa bhogā nicayaṃ gacchanti kathaṃ anupubbena upacikāhi saṃvaḍḍhiyamāno vammiko viya tenāha vammikovupacīyatīti yathā vammiko upaciyati evaṃ nicayaṃ yantīti attho
ti samāharitvā ti yuttasabhāvo samattho vā pariyattarūpo gharāvāsaṃ saṇṭhāpetuṃ
idāni yathā vā gharāvāso saṇṭhapetabbo tathā ovadanto tiādimāha tattha ti so evaṃ vibhajanto mittāni ganthati nāma abhejjamānāni ṭhapeti yassa hi bhogā santi so eva mitte ṭhapetuṃ sakkoti na itaro
ti ekena koṭṭhāsena bhoge bhuñjeyya ti dvīhi koṭṭhāsehi kasivāṇijjādikammaṃ payojeyya ti catutthaṃ koṭṭhāsaṃ nidhāpetvā ṭhapeyya ti kulānañhi na sabbakālaṃ ekasadisaṃ vattati kadāci rājādivasena āpadāpi uppajjanti tasmā  evaṃ āpadāsu uppannāsu bhavissatīti ekaṃ koṭṭhāsaṃ nidhāpeyyāti āha  imesu pana catūsu koṭṭhāsesu katarakoṭṭhāsaṃ gahetvā kusalaṃ kātabbanti bhoge bhuñjeyyāti vuttakoṭṭhāsaṃ tato gaṇhitvā bhikkhūnampi kapaṇaddhikādīnampi dātabbaṃ pesakāranhāpitādīnampi vetanaṃ dātabbaṃ

 iti bhagavā ettakena kathāmaggena evaṃ gahapatiputtassa ariyasāvako catūhi kāraṇehi akusalaṃ pahāya chahi kāraṇehi bhogānaṃ apāyamukhaṃ vajjetvā soḷasa mittāni sevanto gharāvāsaṃ saṇṭhapetvā dārabharaṇaṃ karonto dhammikena ājīvena jīvati devamanussānañca antare aggikkhandho viya virocatīti vajjanīyadhammavajjanatthaṃ sevitabbadhammasevanatthañca ovādaṃ datvā idāni namassitabbā cha disā dassento tiādimāha
tattha ti yathā chahi disāhi āgamanabhayaṃ na āgacchati khemaṃ hoti nibbhayaṃ evaṃ viharanto chaddisāpaṭicchādīti vuccati puratthimā disā mātāpitaro veditabbātiādīsu  pubbupakāritāya ti veditabbā  dakkhiṇeyyatāya ti  piṭṭhito anubandhanavasena ti  yasmā so mittāmacce nissāya te te dukkhavisese uttarati tasmā ti  pādamūle patiṭṭhānavasena ti  guṇehi upari ṭhitabhāvena ti veditabbā
ti ahaṃ mātāpitūhi thaññaṃ pāyetvā hatthapāde vaḍḍhetvā mukhena siṅghāṇikaṃ apanetvā nahāpetvā maṇḍetvā bhato bharito jaggito svāhaṃ ajja te mahallake pādadhovananhāpanayāgubhattadānādīhi bharissāmi
ti attano kammaṃ ṭhapetvā mātāpitūnaṃ rājakulādīsu uppannaṃ kiccaṃ  gantvā karissāmi ti mātāpitūnaṃ santakaṃ khettavatthuhiraññasuvaṇṇādiṃ avināsetvā rakkhantopi  kulavaṃsaṃ saṇṭhapeti nāma mātāpitaro adhammikavaṃsato hāretvā  dhammikavaṃse ṭhapentopi kulavaṃsena āgatāni salākabhattādīni anupacchinditvā pavattentopi kulavaṃsaṃ saṇṭhapeti nāma idaṃ sandhāya vuttaṃ  kulavaṃsaṃ saṇṭhapessāmīti
ti mātāpitaro attano ovāde avattamāne micchāpaṭipanne dārake vinicchayaṃ patvā aputte karonti te dāyajjārahā na honti ovāde vattamāne pana kulasantakassa sāmike karonti ahaṃ evaṃ vattissāmīti adhippāyena dāyajjaṃ paṭipajjāmīti vuttaṃ
ti tesaṃ pattidānaṃ katvā tatiyadivasato paṭṭhāya dānaṃ anuppadassāmi ti pāṇātipātādīnaṃ diṭṭhadhammikasamparāyikaṃ ādīnavaṃ vatvā tāta mā evarūpaṃ karīti nivārenti katampi garahanti ti anāthapiṇḍiko viya lañjaṃ datvāpi sīlasamādānādīsu nivesenti ti attano ovāde ṭhitabhāvaṃ ñatvā vaṃsānugataṃ muddāgaṇanādisippaṃ sikkhāpenti ti kulasīlarūpādīhi anurūpena
ti samaye dhanaṃ denti tattha niccasamayo kālasamayoti dve samayā  denti nāma uṭṭhāya samuṭṭhāya imaṃ gaṇhitabbaṃ gaṇha ayaṃ te paribbayo hotu iminā kusalaṃ karohīti denti  denti nāma sikhāṭhapanaāvāhavivāhādisamaye denti apica pacchime kāle maraṇamañce nipannassa iminā kusalaṃ karohīti dentāpi samaye denti nāma ti yaṃ puratthimadisato bhayaṃ āgaccheyya yathā taṃ nāgacchati evaṃ pihitā hoti sace hi puttā vippaṭipannā assu mātāpitaro daharakālato paṭṭhāya jagganādīhi sammā paṭipannā ete dārakā mātāpitūnaṃ appatirūpāti etaṃ bhayaṃ āgaccheyya puttā sammā paṭipannā mātāpitaro vippaṭipannā mātāpitaro puttānaṃ nānurūpāti etaṃ bhayaṃ āgaccheyya ubhosu vippaṭipannesu duvidhampi taṃ bhayaṃ hoti sammā  paṭipannesu sabbaṃ na hoti tena vuttaṃ  paṭicchannā hoti khemā appaṭibhayāti
evañca  pana vatvā bhagavā siṅgālakaṃ etadavoca  na kho te gahapatiputta pitā lokasammataṃ puratthimaṃ disaṃ namassāpeti mātāpitaro pana  puratthimadisāsadise katvā namassāpeti ayañhi te pitarā puratthimā disā akkhātā no aññāti
ti āsanā uṭṭhānena antevāsikena hi ācariyaṃ dūratova āgacchantaṃ disvā āsanā vuṭṭhāya paccuggamanaṃ katvā hatthato bhaṇḍakaṃ gahetvā āsanaṃ paññapetvā nisīdāpetvā bījanapādadhovanapādamakkhanāni kātabbāni taṃ sandhāya vuttaṃ uṭṭhānenāti ti divasassa tikkhattuṃ upaṭṭhānagamanena sippuggahaṇakāle pana avassakameva gantabbaṃ hoti ti saddahitvā savanena asaddahitvā suṇanto hi visesaṃ nādhigacchati ti avasesakhuddakapāricariyāya antevāsikena hi ācariyassa pātova vuṭṭhāya mukhodakadantakaṭṭhaṃ datvā bhattakiccakālepi pānīyaṃ gahetvā paccupaṭṭhānādīni katvā vanditvā gantabbaṃ kiliṭṭhavatthādīni dhovitabbāni sāyaṃ nahānodakaṃ paccupaṭṭhapetabbaṃ aphāsukāle upaṭṭhātabbaṃ pabbajitenapi sabbaṃ antevāsikavattaṃ kātabbaṃ idaṃ sandhāya vuttaṃ  pāricariyāyāti ti sakkaccaṃ paṭiggahaṇaṃ nāma thokaṃ gahetvā bahuvāre sajjhāyakaraṇaṃ ekapadampi visuddhameva gahetabbaṃ
ti evaṃ te nisīditabbaṃ evaṃ ṭhātabbaṃ evaṃ khāditabbaṃ evaṃ bhuñjitabbaṃ pāpamittā vajjetabbā kalyāṇamittā sevitabbāti evaṃ ācāraṃ sikkhāpenti vinenti ti yathā suggahitaṃ gaṇhāti evaṃ atthañca byañjanañca sodhetvā payogaṃ dassetvā gaṇhāpenti ti ayaṃ amhākaṃ antevāsiko byatto bahussuto mayā samasamo etaṃ sallakkheyyāthāti evaṃ guṇaṃ kathetvā mittāmaccesu patiṭṭhapenti
ti sippasikkhāpanenevassa sabbadisāsu  rakkhaṃ karonti uggahitasippo hi yaṃ yaṃ disaṃ gantvā sippaṃ dasseti tattha tatthassa lābhasakkāro uppajjati so ācariyena kato nāma hoti guṇaṃ kathentopissa mahājano ācariyapāde dhovitvā vasitaantevāsiko  vata ayanti paṭhamaṃ ācariyasseva guṇaṃ kathenti brahmalokappamāṇopissa lābho uppajjamāno ācariyasantakova hoti apica yaṃ vijjaṃ parijappitvā gacchantaṃ aṭaviyaṃ corā na passanti amanussā vā dīghajātiādayo vā na viheṭhenti taṃ sikkhāpentāpi disāsu parittāṇaṃ karonti yaṃ vā so disaṃ gato hoti tato  kaṅkhaṃ uppādetvā attano santikaṃ āgatamanusse etissaṃ disāyaṃ amhākaṃ antevāsiko vasati tassa ca mayhañca imasmiṃ sippe nānākaraṇaṃ natthi gacchatha tameva pucchathāti evaṃ antevāsikaṃ paggaṇhantāpi tassa tattha lābhasakkāruppattiyā parittāṇaṃ karonti nāma patiṭṭhaṃ karontīti attho sesamettha purimanayeneva yojetabbaṃ
 tatiyadisāvāre ti devamāte tissamāteti evaṃ sambhāvitakathākathanena ti yathā dāsakammakarādayo pothetvā viheṭhetvā kathenti evaṃ hīḷetvā vimānetvā akathanena ti taṃ atikkamitvā bahi aññāya itthiyā saddhiṃ paricaranto taṃ aticarati nāma tathā akaraṇena ti itthiyo hi mahālatāsadisampi ābharaṇaṃ labhitvā bhattaṃ vicāretuṃ alabhamānā kujjhanti kaṭacchuṃ hatthe ṭhapetvā tava ruciyā karohīti bhattagehe vissaṭṭhe sabbaṃ issariyaṃ vissaṭṭhaṃ nāma hoti evaṃ karaṇenāti attho ti attano vibhavānurūpena alaṅkāradānena ti yāgubhattapacanakālādīni anatikkamitvā tassa tassa sādhukaṃ karaṇena suṭṭhu saṃvihitakammantā ti sammānanādīhi ceva paheṇakapesanādīhi ca saṅgahitaparijanā idha parijano nāma sāmikassa ceva attano ca ñātijano ti sāmikaṃ muñcitvā aññaṃ manasāpi na pattheti nti kasivāṇijjādīni katvā ābhatadhanaṃ ti yāgubhattasampādanādīsu chekā nipuṇā hoti ti nikkosajjā yathā aññā kusītā nisinnaṭṭhāne nisinnāva honti ṭhitaṭṭhāne ṭhitāva evaṃ ahutvā vipphāritena cittena sabbakiccāni nipphādeti sesamidhāpi purimanayeneva yojetabbaṃ
 catutthadisāvāre ti yassa yassa nāmaṃ gaṇhāti taṃ taṃ avisaṃvādetvā idampi amhākaṃ gehe atthi idampi atthi gahetvā gacchāhīti evaṃ avisaṃvādetvā dānena ti sahāyassa puttadhītaro pajā nāma tesaṃ pana puttadhītaro ca nattupanattakā ca aparapajā nāma te paṭipūjenti keḷāyanti mamāyanti maṅgalakālādīsu tesaṃ maṅgalādīni karonti sesamidhāpi purimanayeneva veditabbaṃ
ti daharehi kātabbaṃ mahallakehi mahallakehi vā kātabbaṃ daharehi itthīhi kātabbaṃ purisehi purisehi vā kātabbaṃ itthīhi akāretvā tassa tassa balānurūpeneva kammantasaṃvidhānena ti ayaṃ khuddakaputto ayaṃ ekavihārīti  tassa tassa anurūpaṃ sallakkhetvā bhattadānena ceva paribbayadānena ca ti aphāsukakāle kammaṃ akāretvā sappāyabhesajjādīni datvā paṭijagganena ti acchariye madhurarase labhitvā sayameva akhāditvā tesampi tato saṃvibhāgakaraṇena ti niccasamaye ca kālasamaye ca vossajjanena  vossajjanaṃ nāma sakaladivasaṃ kammaṃ karontā kilamanti tasmā yathā na kilamanti evaṃ velaṃ ñatvā vissajjanaṃ  vossaggo nāma chaṇanakkhattakīḷādīsu alaṅkārabhaṇḍakhādanīyabhojanīyādīni datvā vissajjanaṃ ti corikāya kiñci agahetvā sāmikehi dinnasseva ādāyino ti kiṃ etassa kammena katena na mayaṃ  kiñci labhāmāti anujjhāyitvā tuṭṭhahadayā yathā taṃ kammaṃ sukataṃ hoti evaṃ kārakā ti parisamajjhe kathāya sampattāya ko amhākaṃ sāmikehi sadiso atthi mayaṃ attano dāsabhāvampi na jānāma tesaṃ sāmikabhāvampi na jānāma evaṃ no anukampantīti guṇakathāhārakā sesamidhāpi purimanayeneva yojetabbaṃ
tiādīsu mettacittaṃ paccupaṭṭhapetvā katāni kāyakammādīni mettāni nāma vuccanti tattha bhikkhū nimantessāmīti vihāragamanaṃ  dhamakaraṇaṃ gahetvā udakaparissāvanaṃ piṭṭhiparikammapādaparikammādikaraṇañca mettaṃ  nāma bhikkhū piṇḍāya paviṭṭhe disvā sakkaccaṃ yāguṃ detha bhattaṃ dethātiādivacanañceva sādhukāraṃ datvā dhammasavanañca sakkaccaṃ paṭisanthārakaraṇādīni ca mettaṃ  nāma amhākaṃ kulūpakattherā averā hontu abyāpajjāti evaṃ cintanaṃ mettaṃ  nāma ti apihitadvāratāya tattha sabbadvārāni vivaritvāpi sīlavantānaṃ adāyako akārako pihitadvāroyeva sabbadvārāni pana pidahitvāpi tesaṃ dāyako kārako vivaṭadvāroyeva iti sīlavantesu gehadvāraṃ āgatesu santaṃyeva natthīti avatvā dātabbaṃ evaṃ anāvaṭadvāratā nāma hoti
ti purebhattaṃ paribhuñjitabbakaṃ āmisaṃ nāma tasmā sīlavantānaṃ yāgubhattasampadānenāti attho ti sabbe sattā sukhitā hontu averā arogā abyāpajjāti evaṃ hitapharaṇena apica upaṭṭhākānaṃ gehaṃ aññe sīlavante sabrahmacārī gahetvā pavisantāpi kalyāṇena cetasā anukampanti nāma ti yaṃ tesaṃ pakatiyā sutaṃ atthi tassa atthaṃ kathetvā kaṅkhaṃ vinodenti tathattāya vā paṭipajjāpenti sesamidhāpi purimanayeneva yojetabbaṃ
ti  puttadārabharaṇaṃ katvā agāraṃ ajjhāvasanasamattho ti disānamassanaṭṭhāne paṇḍito hutvā ti  sukhumatthadassanena saṇhavācābhaṇanena vā saṇho hutvā ti disānamassanaṭṭhāne paṭibhānavā hutvā ti nīcavutti ti thambharahito ti uṭṭhānavīriyasampanno ti nikkosajjo ti nirantarakaraṇavasena akhaṇḍavutti ti ṭhānuppattiyā paññāya samannāgato
ti catūhi saṅgahavatthūhi saṅgahakaro ti mittagavesano ti pubbakārinā vuttavacanaṃ jānāti sahāyakassa gharaṃ gatakāle mayhaṃ sahāyakassa veṭhanaṃ detha sāṭakaṃ detha manussānaṃ bhattavetanaṃ dethāti vuttavacanamanussaranto tassa attano gehaṃ  āgatassa tattakaṃ vā tato atirekaṃ vā paṭikattāti attho apica sahāyakassa gharaṃ gantvā imaṃ nāma gaṇhissāmīti āgataṃ sahāyakaṃ lajjāya gaṇhituṃ asakkontaṃ anicchāritampi tassa vācaṃ ñatvā yena atthena so āgato taṃ nipphādento vadaññū nāma yena yena vā pana sahāyakassa ūnaṃ hoti oloketvā taṃ taṃ dentopi vadaññūyeva ti taṃ taṃ atthaṃ dassento paññāya netā vividhāni kāraṇāni dassento netīti  punappunaṃ netīti 
ti tasmiṃ tasmiṃ puggale ti yathā āṇiyā satiyeva ratho yāti asati na yāti evaṃ imesu saṅgahesu satiyeva loko vattati asati na vattati tena vuttaṃ  ete kho saṅgahā loke rathassāṇīva yāyatoti
ti yadi mātā ete saṅgahe puttassa na kareyya puttakāraṇā mānaṃ vā pūjaṃ vā na labheyya
ti upayogavacane paccattaṃ saṅgahe eteti vā pāṭho ti sammā pekkhanti ti pasaṃsanīyā ca bhavanti
 iti bhagavā yā disā sandhāya te gahapatiputta pitā āha disā namasseyyāsīti imā tā cha disā yadi tvaṃ pitu vacanaṃ karosi imā disā namassāti dassento siṅgālassa pucchāya ṭhatvā desanaṃ matthakaṃ pāpetvā rājagahaṃ piṇḍāya  pāvisi  siṅgālakopi saraṇesu patiṭṭhāya cattālīsakoṭidhanaṃ buddhasāsane vikiritvā puññakammaṃ katvā saggaparāyaṇo ahosi imasmiñca pana sutte yaṃ gihīhi kattabbaṃ kammaṃ nāma taṃ akathitaṃ natthi  tasmā imaṃ sutvā yathānusiṭṭhaṃ paṭipajjamānassa vuddhiyeva pāṭikaṅkhā no parihānīti


