

terasanipāte tiādikā āyasmato soṇassa koḷivisassa gāthā kā uppatti ayampi purimabuddhesu katādhikāro tattha tattha bhave puññāni upacini ayaṃ kira anomadassissa bhagavato kāle mahāvibhavo seṭṭhi hutvā upāsakehi saddhiṃ vihāraṃ gantvā satthu santike dhammaṃ sutvā pasannamānaso satthu caṅkamanaṭṭhāne sudhāya parikammaṃ kāretvā nānāvaṇṇehi pupphehi santharitvā upari nānāvirāgavatthehi vitānaṃ bandhāpesi tathā satthu bhikkhusaṅghassa ca dīghasālaṃ kāretvā niyyādesi so tena puññakammena devamanussesu saṃsaranto padumuttarassa bhagavato kāle haṃsavatīnagare seṭṭhikule nibbatti tissa nāmaṃ ahosi so vayappatto vihāraṃ gantvā satthu santike dhammaṃ suṇanto satthāraṃ ekaṃ bhikkhuṃ āraddhavīriyānaṃ aggaṭṭhāne ṭhapentaṃ disvā sayampi taṃ ṭhānantaraṃ patthento sattāhaṃ mahādānaṃ pavattetvā paṇidhānamakāsi satthāpi tassa patthanāya samijjhanabhāvaṃ disvā byākaritvā pakkāmi
sopi yāvajīvaṃ kusalaṃ katvā devamanussesu saṃsaranto parinibbute kassapadasabale anuppanne amhākaṃ bhagavati bārāṇasiyaṃ kulagehe nibbattitvā viññutaṃ patto gaṅgātīre paṇṇasālaṃ karitvā ekaṃ paccekabuddhaṃ temāsaṃ catūhi paccayehi sakkaccaṃ upaṭṭhahi paccekabuddho vuṭṭhavasso paripuṇṇaparikkhāro gandhamādanameva gato sopi kulaputto yāvajīvaṃ tattha puññāni katvā tato cavitvā devamanussesu saṃsaranto amhākaṃ bhagavato kāle campānagare usabhaseṭṭhissa gehe paṭisandhiṃ gaṇhi tassa paṭisandhiggahaṇato paṭṭhāya seṭṭhissa mahābhogakkhandho abhivaḍḍhi tassa jātadivase sakalanagare mahāsakkārasampanno ahosi tassa pubbe paccekabuddhassa satasahassagghanikarattakambalapariccāgena suvaṇṇavaṇṇo sukhumālataro ca attabhāvo ahosi tenassa ti nāmaṃ akaṃsu mahatā parivārena vaḍḍhati  tassa hatthapādatalāni bandhujīvakapupphavaṇṇāni ahesuṃ satavihatakappāsassa viya samphasso pādatalesu maṇikuṇḍalāvaṭṭavaṇṇāni lomāni  jāyiṃsu vayappattassa tassa tiṇṇaṃ utūnaṃ anucchavike tayo pāsāde kāretvā nāṭakāni upaṭṭhāpesuṃ so tattha mahatiṃ sampattiṃ anubhavanto devakumāro viya paṭivasati
atha  amhākaṃ satthari sabbaññutaṃ patvā pavattitavaradhammacakke rājagahaṃ upanissāya viharante bimbisāraraññā pakkosāpito asītiyā gāmikasahassehi saddhiṃ rājagahaṃ āgato satthu santikaṃ gantvā dhammaṃ sutvā paṭiladdhasaddho mātāpitaro anujānāpetvā sāsane pabbajitvā laddhūpasampado satthu santike kammaṭṭhānaṃ gahetvā janasaṃsaggapariharaṇatthaṃ sītavane vasanto mama sarīraṃ sukhumālaṃ na ca sakkā sukheneva sukhaṃ adhigantuṃ kāyaṃ kilametvā samaṇadhammaṃ kātuṃ vaṭṭatīti ṭhānacaṅkamameva adhiṭṭhāya padhānamanuyuñjanto pādatalesu phoṭesu uṭṭhahitesupi vedanaṃ ajjhupekkhitvā daḷhaṃ vīriyaṃ karonto accāraddhavīriyatāya visesaṃ nibbattetuṃ asakkonto evaṃ vāyamantopi ahaṃ maggaṃ vā phalaṃ vā nibbattetuṃ na sakkomi kiṃ me pabbajjāya hīnāyāvattitvā bhoge ca bhuñjissāmi puññāni ca karissāmīti cintesi satthā tassa cittācāraṃ ñatvā tattha gantvā vīṇūpamovādena ovaditvā vīriyasamatāyojanavidhiṃ dassento kammaṭṭhānaṃ sodhetvā gijjhakūṭaṃ gato soṇattheropi satthu sammukhā ovādaṃ labhitvā vīriyasamataṃ yojetvā vipassanaṃ ussukkāpetvā arahatte patiṭṭhāsi tena vuttaṃ  (apa thera 1525-53) 
anomadassissa munino lokajeṭṭhassa tādino
sudhāya lepanaṃ katvā caṅkamaṃ kārayiṃ ahaṃ
nānāvaṇṇehi pupphehi caṅkamaṃ santhariṃ ahaṃ
ākāse vitānaṃ katvā bhojayiṃ buddhamuttamaṃ
añjaliṃ paggahetvāna abhivādetvāna subbataṃ
dīghasālaṃ bhagavato niyyādesimahaṃ tadā
mama saṅkappamaññāya satthā loke anuttaro
paṭiggahesi bhagavā anukampāya cakkhumā
paṭiggahetvāna  sambuddho dakkhiṇeyyo sadevake
bhikkhusaṅghe nisīditvā imā gāthā abhāsatha
yo so haṭṭhena cittena dīghasālaṃ adāsi me
tamahaṃ kittayissāmi suṇātha mama bhāsato
imassa  maccukālamhi puññakammasamaṅgino
sahassayuttassaratho upaṭṭhissati tāvade
tena yānenayaṃ poso devalokaṃ gamissati
anumodissare devā sampatte kulasambhave
mahārahaṃ byamhaṃ seṭṭhaṃ ratanamattikalepanaṃ
kūṭāgāravarūpetaṃ byamhaṃ ajjhāvasissati
tiṃsakappasahassāni devaloke ramissati
pañcavīsati kappāni devarājā bhavissati
sattasattatikkhattuñca cakkavattī bhavissati
yasodharasanāmā te sabbepi ekanāmakā
dve sampattī anubhotvā vaḍḍhetvā puññasañcayaṃ
aṭṭhavīsatikappamhi cakkavattī bhavissati
tatrāpi byamhaṃ pavaraṃ vissakammena māpitaṃ
dasasaddāvivittaṃ taṃ puramajjhāvasissati
aparimeyye ito kappe bhūmipālo mahiddhiko
okkāko nāma nāmena rājā raṭṭhe bhavissati
soḷasitthisahassānaṃ sabbāsaṃ pavarā ca sā
abhijātā khattiyānī nava putte janessati
nava putte janetvāna khattiyānī marissati
taruṇī ca piyā kaññā mahesittaṃ karissati
okkākaṃ tosayitvāna varaṃ kaññā labhissati
varaṃ laddhāna sā kaññā putte pabbājayissati
pabbājitā  ca te sabbe gamissanti naguttamaṃ
jātibhedabhayā sabbe bhaginīhi vasissare
ekā ca kaññā byādhīhi bhavissati parikkhatā
mā no jāti pabhijjīti nikhaṇissanti khattiyā
khattiyo nīharitvāna tāya saddhiṃ vasissati
bhavissati tadā bhedo okkākakulasambhavo
tesaṃ pajā bhavissanti koḷiyā nāma jātiyā
tattha mānusakaṃ bhogaṃ anubhossatinappakaṃ
tamhā kāyā cavitvāna devalokaṃ gamissati
tatrāpi pavaraṃ byamhaṃ labhissati manoramaṃ
devalokā  cavitvāna sukkamūlena codito
āgantvāna manussattaṃ soṇo nāma bhavissati
āraddhavīriyo pahitatto padahaṃ satthu sāsane
sabbāsave pariññāya nibbāyissatināsavo
anantadassī bhagavā gotamo sakyapuṅgavo
visesaññū mahāvīro aggaṭṭhāne ṭhapessati
vuṭṭhamhi deve caturaṅgulamhi tiṇe anileritaaṅgaṇamhi
ṭhatvāna yogassa payuttatādino tatottariṃ pāramatā na vijjati
uttame damathe danto cittaṃ me supaṇīhitaṃ
bhāro me ohito sabbo nibbutomhi anāsavo
aṅgīraso mahānāgo abhijātova kesarī
bhikkhusaṅghe nisīditvā etadagge ṭhapesi maṃ
paṭisambhidā catasso kataṃ buddhassa sāsananti
arahattaṃ pana patvā attano paṭipattiṃ paccavekkhitvā udānavasena aññābyākaraṇavasena ca 

 yāhu raṭṭhe samukkaṭṭho rañño aṅgassa paddhagū
svājja dhammesu ukkaṭṭho soṇo dukkhassa pāragū

 pañca chinde pañca jahe pañca cuttari bhāvaye
pañcasaṅgātigo bhikkhu oghatiṇṇoti vuccati

 unnaḷassa pamattassa bāhirāsassa bhikkhuno
sīlaṃ samādhi paññā ca pāripūriṃ na gacchati

 yañhi kiccaṃ apaviddhaṃ akiccaṃ pana karīyati
unnaḷānaṃ pamattānaṃ tesaṃ vaḍḍhanti āsavā

 yesañca susamāraddhā niccaṃ kāyagatā sati
akiccaṃ te na sevanti kicce sātaccakārino
satānaṃ sampajānānaṃ atthaṃ gacchanti āsavā

 ujumaggamhi  akkhāte gacchatha mā nivattatha
attanā codayattānaṃ nibbānamabhihāraye

 accāraddhamhi  vīriyamhi satthā loke anuttaro
vīṇopamaṃ karitvā me dhammaṃ deseti cakkhumā
tassāhaṃ vacanaṃ sutvā vihāsiṃ sāsane rato

 samathaṃ paṭipādesiṃ uttamatthassa pattiyā
tisso vijjā anuppattā kataṃ buddhassa sāsanaṃ

 nekkhamme adhimuttassa pavivekañca cetaso
abyābajjhādhimuttassa upādānakkhayassa ca

 taṇhakkhayādhimuttassa asammohañca cetaso
disvā āyatanuppādaṃ sammā cittaṃ vimuccati

 tassa sammā vimuttassa santacittassa bhikkhuno
katassa paticayo natthi karaṇīyaṃ na vijjati

 selo  yathā ekaghano vātena na samīrati
evaṃ rūpā rasā saddā gandhā phassā ca kevalā

 iṭṭhā dhammā aniṭṭhā ca nappavedhenti tādino
ṭhitaṃ cittaṃ visaññuttaṃ vayañcassānupassatīti  imā gāthā abhāsi
tattha ti yo ahu ahosi aṅgaraṭṭhe asītiyā gāmikasahassehi bhogasampattiyā issariyasampattiyā ca sammā ativiya ukkaṭṭho seṭṭho ti catūhi saṅgahavatthūhi parisāya rañjanaṭṭhena rañño aṅgādhipatino bimbisārassa parivārabhūto gahapativiseso tassa raṭṭhe kuṭumbiko ahūti yojetabbaṃ ti so soṇo ajjetarahi lokuttaradhammesu ukkaṭṭho jāto gihikālepi kehici ukkaṭṭhoyeva hutvā idāni pabbajitakālepi ukkaṭṭhoyeva hotīti attānameva paraṃ viya dasseti ti sakalassa vaṭṭadukkhassa pāraṃ pariyantaṃ gato etena dhammesu ukkaṭṭhoti avisesena vuttaṃ ukkaṭṭhabhāvaṃ viseseti arahattādhigamadīpanato
idāni yāya paṭipattiyā dukkhapāragū jāto aññāpadesena taṃ dassento ti gāthamāha tassattho  apāyakāmasugatisampāpakāni pañcorambhāgiyāni saṃyojanāni puriso satthena pāde baddharajjukaṃ viya heṭṭhimena maggattayena chindeyya rūpārūpabhavasampāpakāni pañca uddhambhāgiyāni saṃyojanāni puriso gīvāya baddharajjukaṃ viya aggamaggena jaheyya chindeyya tesaṃ pana uddhambhāgiyasaṃyojanānaṃ pahānāya pañca saddhādīni indriyāni  uttari  bhāveyya evaṃbhūto pana bhikkhu rāgasaṅgo dosamohamānadiṭṭhisaṅgoti pañcannaṃ saṅgānaṃ atikkamanena  hutvā kāmogho bhavogho diṭṭhogho avijjoghoti catunnaṃ oghānaṃ tiṇṇattā ti vuccati
ayañca oghataraṇapaṭipattisīlādīnaṃ pāripūriyāva hoti sīlādayo ca mānādippahānena pāripūriṃ gacchanti na aññathāti dassento ti gāthamāha tattha ti uggatatucchamānassa māno  hi unnamanākāravuttiyā tucchabhāvena naḷo viyāti naḷoti vuccati ti sativossaggena pamādaṃ āpannassa ti bāhiresu āyatanesu āsāvato kāmesu avītarāgassāti attho ti tassa sīlādīnaṃ paṭipakkhasevino lokiyopi tāva sīlādiguṇo pāripūriṃ na gacchati pageva lokuttaro
tattha kāraṇamāha ntiādinā bhikkhuno hi pabbajitakālato paṭṭhāya aparimāṇasīlakkhandhagopanaṃ araññavāso dhutaṅgapariharaṇaṃ bhāvanārāmatāti evamādi kiccaṃ nāma yehi pana idaṃ yathāvuttaṃ attano kiccaṃ taṃ apaviddhaṃ akaraṇena chaḍḍitaṃ nti pattamaṇḍanaṃ cīvarakāyabandhanaaṃsabaddhachattupāhanatālavaṇṭadhammakaraṇamaṇḍananti evamādi parikkhāramaṇḍanaṃ paccayabāhuliyanti evamādi bhikkhuno akiccaṃ nāma taṃ kayirati tesaṃ mānanaḷaṃ ukkhipitvā caraṇena  sativossaggena  cattāropi āsavā vaḍḍhanti
yesaṃ pana paññādiguṇo vaḍḍhati te dassetuṃ ntiādi vuttaṃ tattha ti suṭṭhu paggahitā ti kāyānupassanābhāvanā ti te etaṃ pattamaṇḍanādiakiccaṃ ti na karonti ti pabbajitakālato paṭṭhāya kattabbe aparimāṇasīlakkhandhagopanādike ti satatakārino tesaṃ satiyā avippavāsena  sātthakasampajaññaṃ sappāyasampajaññaṃ gocarasampajaññaṃ asammohasampajaññanti catūhi sampajaññehi  cattāropi  parikkhayaṃ abhāvaṃ gacchantīti attho
idāni attano santike ṭhitabhikkhūnaṃ ovādaṃ dento ti gāthamāha tattha ti antadvayaparivajjanena kāyavaṅkādippahānena ca ujuke majjhimapaṭipadābhūte ariyamagge satthārā bhāsite ti paṭipajjatha ti antarā  vosānaṃ māpajjatha nti idha  atthakāmo kulaputto apāyabhayapaccavekkhaṇādinā  attanāva attānaṃ codento ti attānaṃ nibbānaṃ abhihareyya upaneyya yathā naṃ sacchikaroti tathā paṭipajjeyyāti attho
idāni mayāpi evameva paṭipannanti attano paṭipattiṃ dassetuṃ tiādi vuttaṃ ti vipassanaṃ bhāventena mayā samādhinā vīriyaṃ samarasaṃ akatvā ativiya vīriye paggahite accāraddhavīriyatā cassa heṭṭhā vuttāyeva ti āyasmato soṇassa ye kho keci bhagavato sāvakā āraddhavīriyā viharanti ahaṃ tesaṃ aññataro atha ca pana me nānupādāya āsavehi cittaṃ vimuccati tasmāhaṃ vibbhamissāmīti citte uppanne satthā iddhiyā tassa sammukhe attānaṃ dassetvā kasmā tvaṃ soṇa vibbhamissāmīti cittaṃ uppādesi kusalo tvaṃ pubbe agāriyabhūto vīṇāya tantissareti pucchitvā tena evaṃ bhanteti vutte taṃ kiṃ maññasi soṇa yadā te vīṇāya tantiyo accāyatā honti api nu te vīṇā tasmiṃ samaye saravatī vā hoti kammaññā vāti no hetaṃ bhante! taṃ kiṃ maññasi soṇa yadā te vīṇāya tantiyo atisithilā honti api nu te vīṇā tasmiṃ samaye saravatī vā hoti kammaññā vāti no hetaṃ bhante taṃ kiṃ maññasi soṇa yadā pana te vīṇāya tantiyo neva accāyatā honti nātisithilā same guṇe patiṭṭhitā api nu te vīṇā tasmiṃ samaye saravatī vā hoti kammaññā vāti evaṃ bhante evameva kho soṇa accāraddhavīriyaṃ uddhaccāya saṃvattati atilīnavīriyaṃ kosajjāya saṃvattati tasmātiha tvaṃ soṇa vīriyasamataṃ adhiṭṭhaha indriyānañca samataṃ paṭivijjhāti evaṃ vīṇaṃ upamaṃ katvā pavattitena vīṇopamovādena mayhaṃ dhammaṃ desesi ti tassa bhagavato vacanaṃ vīṇopamovādaṃ sutvā antarā uppannaṃ vibbhamitukāmataṃ pahāya satthu sāsane  abhirato vihariṃ
viharanto ca  vīriyasamataṃ yojento saddhāpaññānaṃ viya samādhivīriyānaṃ samarasataṃ uppādento jhānādhiṭṭhānaṃ vipassanāsamādhiṃ  sampādesiṃ vipassanaṃ ussukkāpesiṃ tattha payojanaṃ āha ti ti arahattādhigamāyāti attho
idāni yathā paṭipannassa samathavipassanā sampajjiṃsu taṃ  aññāpadesena dassento tiādimāha tattha ti pabbajjādike kāmanissaraṇe ti tattha ninnapoṇapabbhārabhāvena  yuttappayuttassa paṭhamaṃ tāva pabbajjābhimukho hutvā kāme pahāya pabbajitvā ca sīlavisodhanaṃ araññavāso dhutaṅgapariharaṇaṃ bhāvanābhiyogoti evamādīsu anavajjadhammesu yuttappayuttassāti attho ti cetaso pavivekañca adhimuttassa evaṃ nekkhammādhimuttassa sato catukkapañcakajjhānānaṃ nibbattanena viveke yuttassa payuttassa ti abyābajjhe nidukkhatāya adhimuttassa jhānasamāpattiyo nibbattetvā samathasukhe yuttappayuttassa ti catunnampi upādānānaṃ khayante arahatte adhimuttassa bhummatthe hi etaṃ sāmivacanaṃ taṃ yathādhigataṃ jhānaṃ pādakaṃ katvā arahattādhigamāya vipassanaṃ anuyuñjantassāti attho
ti taṇhā khīyati etthāti taṇhakkhayo nibbānaṃ tasmiṃ adhimuttassa upādiṃ bhayato anupādiñca khemato dassanena nirodhe ninnapoṇapabbhārassa ti asammohasampajaññavasena cittassa asammohapavattiṃ sammohasamucchindanena vā cittassa asammohabhūtaṃ ariyamaggaṃ adhimuttassa nti cakkhādīnaṃ āyatanānaṃ yathāsakapaccayehi khaṇe khaṇe uppādaṃ tappaṭipakkhato nirodhañca vipassanāpaññāsahitāya maggapaññāya disvā dassanahetu ti sammā hetunā ñāyena maggapaṭipāṭiyā sabbāsavato cittaṃ vimuccati
tiādīsu ayaṃ saṅkhepattho  tassa vuttanayena sammadeva sabbasaṃkilesato vimuttassa tato eva accantupasamena santacittassa khīṇāsavabhikkhuno katassa kusalassa akusalassa vā upacayo natthi maggeneva samugghātitattā pariññādibhedaṃ karaṇīyaṃ  na vijjati katakiccattā evaṃ bhūtassa yathā  selo pabbato pakativātena  na saṃkampati evaṃ iṭṭhā ca aniṭṭhā ca rūpādayo ārammaṇadhammā  tādibhāvappattassa  anejaṃ pahīnasabbasokatāya visaṃyuttaṃ cittaṃ  na cālenti assa ca ārammaṇadhammassa kālena kālaṃ phalasamāpattiṃ samāpajjitvā vipassanto  nirodhaṃ khaṇe khaṇe bhijjanasabhāvaṃ anupassatīti aññaṃ byākāsi


