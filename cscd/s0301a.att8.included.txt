

 vaṅgīsasaṃyuttassa  paṭhame ti āḷaviyaṃ aggacetiye anuppanne buddhe aggāḷavagotamakādīni yakkhanāgādīnaṃ bhavanāni cetiyāni ahesuṃ uppanne buddhe tāni apanetvā manussā vihāre kariṃsu tesaṃ tāneva nāmāni jātāni ti nigrodharukkhamūlavāsinā kappattherena ti ohīnako ti so kira tadā avassiko hoti pattacīvaraggahaṇe akovido atha naṃ therā bhikkhū  āvuso imāni chattupāhanakattarayaṭṭhiādīni olokento nisīdāti vihārarakkhakaṃ katvā piṇḍāya pavisiṃsu tena vuttaṃ vihārapāloti ti attano vibhavānurūpena alaṅkārena alaṅkaritvā ti kusalacittaṃ viddhaṃseti vināseti ti etasmiṃ rāge uppanne taṃ kāraṇaṃ kuto labbhā ti yena me kāraṇena añño puggalo vā dhammo vā anabhiratiṃ vinodetvā idāneva abhiratiṃ uppādeyya ācariyupajjhāyāpi maṃ vihāre ohāya gatā
ti agārato nikkhantaṃ nti pabbajjaṃ upagatanti attho ti kaṇhapakkhato mārapakkhato ādhāvanti ti uggatānaṃ puttā mahesakkhā rājaññabhūtā ti daḷhadhanuno uttamappamāṇaṃ ācariyadhanuṃ dhārayamānā nti ye te samantā sarehi parikireyyuṃ tesaṃ apalāyīnaṃ saṅkhaṃ dassento sahassanti āha ti etasmā sahassā atirekatarā ti maṃ cāletuṃ na sakkhissanti nti anabhiratiṃ vinodetvā abhiratiṃ uppādanasamatthe sake sāsanadhamme patiṭṭhitaṃ idaṃ vuttaṃ hoti  issāsasahasse tāva samantā sarehi parikirante sikkhito  puriso daṇḍakaṃ gahetvā sabbe sare sarīre apatamāne antarāva paharitvā pādamūle pāteti tattha  ekopi issāso dve sare ekato na khipati imā pana itthiyo rūpārammaṇādivasena pañca pañca sare ekato khipanti evaṃ khipantiyo etā sacepi atirekasahassā honti neva maṃ cāletuṃ sakkhissantīti
nti mayā hi sammukhā etaṃ sutaṃ nti vipassanaṃ sandhāyāha so hi nibbānassa pubbabhāgamaggo liṅgavipallāsena pana magganti āha ti tasmiṃ me attano taruṇavipassanāsaṅkhāte nibbānagamanamagge mano nirato ti kilesaṃ ālapati tipi tameva ālapati ti yathā me bhavayoniādīsu gatamaggampi na passasi tathā karissāmīti paṭhamaṃ

 dutiye ti vihārā nikkhamati ti dutiyadivase vā bhikkhācārakāle vihāragaruko kiresa thero ti sāsane aratiṃ kāmaguṇesu ca ratiṃ nti pañcakāmaguṇagehanissitaṃ pāpavitakkañca sabbākārena pahāya nti kilesamahāvanaṃ ti kismiñci ārammaṇe ti nikkilesavano ti taṇhāratirahito
nti pathaviṭṭhitañca  itthipurisavatthālaṅkārādivaṇṇaṃ vehāsaṭṭhakañca candasūriyobhāsādi nti rūpameva nti jagatiyā ogadhaṃ antopathaviyaṃ nāgabhavanagatanti attho ti parijīrati nti sabbaṃ taṃ aniccaṃ ayaṃ therassa mahāvipassanāti vadanti ti evaṃ samāgantvā ti viññātattabhāvā viharanti
ti khandhakilesābhisaṅkhāresu ti giddhā ti cakkhunā diṭṭhe rūpe sotena sute sadde ti ettha paṭighapadena gandharasā gahitā mutapadena phoṭṭhabbārammaṇaṃ  ti yo etesu pañcakāmaguṇesu taṇhādiṭṭhilepehi na limpati
ti atha cha ārammaṇanissitā puthū adhammavitakkā janatāya niviṭṭhāti attho ti tesaṃ vasena na katthaci kilesavaggagato bhaveyya ti duṭṭhullavacanabhāṇīpi na siyā ti so evaṃvidho bhikkhu nāma hoti
ti dabbajātiko paṇḍito ti dīgharattaṃ samāhitacitto ti nepakkena samannāgato pariṇatapañño ti nittaṇho nti nibbānaṃ ti adhigato muni nti nibbānaṃ paṭicca kilesaparinibbānena parinibbuto parinibbānakālaṃ āgameti dutiyaṃ

 tatiye ti kiṃ ime mahallakā na etesaṃ pāḷi na aṭṭhakathā na padabyañjanamadhuratā amhākaṃ pana pāḷipi aṭṭhakathāpi nayasatena nayasahassena upaṭṭhātīti atikkamitvā maññati ti gotamabuddhasāvakattā attānaṃ ālapati nti mānārammaṇañceva mānasahabhuno ca dhamme ti vippaṭisārī ahuvā ahosīti attho ti maggena jitakileso ti vaṇṇabhaṇanañca kāyikacetasikasukhañca ti akhilo idha padhānavā vīriyasampanno ti visuddho bhaveyya nti nissesaṃ navavidhaṃ ti vijjāya kilesānaṃ antakaro ti rāgādīnaṃ samitatāya samitāvī tatiyaṃ

 catutthe ti āyasmā ānando mahāpuñño sambhāvito taṃ rājarājamahāmattādayo  nimantetvā antonivesane nisīdāpenti sabbālaṅkārapaṭimaṇḍitāpi itthiyo theraṃ upasaṅkamitvā vanditvā tālavaṇṭena bījenti upanisīditvā pañhaṃ pucchanti dhammaṃ suṇanti tattha āyasmato vaṅgīsassa navapabbajitassa ārammaṇaṃ pariggahetuṃ asakkontassa itthirūpārammaṇe rāgo cittaṃ anuddhaṃseti so saddhāpabbajitattā ujujātiko kulaputto ayaṃ me rāgo vaḍḍhitvā diṭṭhadhammikasamparāyikaṃ atthaṃ nāseyyāti  cintetvā anantaraṃ nisinnova therassa attānaṃ āvikaronto tiādimāha
tattha nti rāganibbānakāraṇaṃ ti vipallāsena nti rāgaṭṭhāniyaṃ iṭṭhārammaṇaṃ ti aniccato passa ti  attato mā passa ti kāyagatā te atthu ti niccādīnaṃ nimittānaṃ ugghāṭitattā vipassanā animittā nāma taṃ bhāvehīti vadati ti mānassa dassanābhisamayā ceva pahānābhisamayā ca ti rāgādisantatāya upasanto catutthaṃ

 pañcame ti kāraṇehi avayavehi vā musāvādāveramaṇiādīni hi cattāri subhāsitavācāya kāraṇāni saccavacanādayo cattāro avayavā kāraṇatthe ca aṅgasadde catūhīti nissakkavacanaṃ hoti avayavatthe karaṇavacanaṃ ti samanuāgatā pavattā yuttā ca ti samullapanavācā yā vācā girā byappathoti  ca nelā kaṇṇasukhāti  ca āgatā yā pana vācāya ce kataṃ kammanti evaṃ viññatti ca yā catūhi vacīduccaritehi ārati ayaṃ vuccati sammāvācāti  evaṃ virati ca pharusavācā bhikkhave āsevitā bhāvitā bahulīkatā nirayasaṃvattanikā hotīti  evaṃ cetanā ca vācāti āgatā na sā idha adhippetā kasmā abhāsitabbato ti suṭṭhu bhāsitā tenassā atthāvahataṃ dīpeti ti na duṭṭhu bhāsitā tenassā anatthāvahanapahānataṃ dīpeti ti rāgādivajjarahitā imināssā kāraṇasuddhiṃ catudosābhāvañca dīpeti ti anuvādavimuttā  imināssā sabbākārasampattiṃ dīpeti nti paṇḍitānaṃ tena nindāpasaṃsāsu bālā appamāṇāti dīpeti
ti puggalādhiṭṭhānāya desanāya catūsu vācaṅgesu aññataraniddosavacanametaṃ nti tasseva vācaṅgassa paṭipakkhabhāsananivāraṇaṃ nti iminā micchāvācappahānaṃ dīpeti nti iminā pahīnamicchāvācena bhāsitabbavacanalakkhaṇaṃ aṅgaparidīpanatthaṃ panettha abhāsitabbaṃ pubbe avatvā bhāsitabbamevāha esa nayo tiādīsupi ettha ca paṭhamena pisuṇadosarahitaṃ samaggakaraṇaṃ vacanaṃ vuttaṃ dutiyena samphappalāpadosarahitaṃ dhammato anapetaṃ mantāvacanaṃ itarehi dvīhi pharusālikarahitāni piyasaccavacanāni ti ādinā tāni aṅgāni paccakkhato dassento taṃ vācaṃ nigameti yañca aññe paṭiññādīhi avayavehi nāmādīhi padehi liṅgavacanavibhattikālakārakasampattīhi ca samannāgataṃ musāvādādivācampi subhāsitanti maññanti taṃ paṭisedheti avayavādisamannāgatāpi hi tathārūpī vācā dubbhāsitāva hoti attano ca paresañca anatthāvahattā imehi pana catūhaṅgehi samannāgatā sacepi milakkhubhāsāpariyāpannā ghaṭaceṭikāgītikapariyāpannāpi hoti tathāpi subhāsitāva lokiyalokuttarahitasukhāvahattā tathā hi maggapasse sassaṃ rakkhantiyā sīhaḷaceṭikāya sīhaḷakeneva jātijarāmaraṇayuttaṃ gītikaṃ gāyantiyā saddaṃ sutvā maggaṃ gacchantā saṭṭhimattā vipassakā bhikkhū arahattaṃ pāpuṇiṃsu tathā tisso nāma āraddhavipassako bhikkhu padumasarasamīpena gacchanto padumasare padumāni bhañjitvā 
pātova  phullitakokanadaṃ sūriyālokena bhijjiyate
evaṃ manussattaṃ gatā sattā jarābhivegena maddiyantīti 
imaṃ gītikaṃ gāyantiyā ceṭikāya sutvā arahattaṃ patto
buddhantarepi aññataro puriso sattahi puttehi saddhiṃ aṭavito āgamma aññatarāya itthiyā musalena taṇḍule koṭṭentiyā 
jarāya  parimadditaṃ etaṃ milātachavicammanissitaṃ
maraṇena bhijjati etaṃ maccussa ghāsamāmisaṃ
kimīnaṃ ālayaṃ etaṃ nānākuṇapena pūritaṃ
asucissa bhājanaṃ etaṃ kadalikkhandhasamaṃ idanti 
imaṃ gītikaṃ sutvā paccavekkhanto saha puttehi paccekabodhiṃ patto evaṃ imehi catūhi aṅgehi samannāgatā vācā sacepi milakkhubhāsāpariyāpannā ghaṭaceṭikāgītikapariyāpannāpi hoti tathāpi subhāsitāti veditabbā subhāsitattā eva ca anavajjā ca ananuvajjā ca viññūnaṃ atthatthikānaṃ atthapaṭisaraṇānaṃ no byañjanapaṭisaraṇānanti
ti anucchavikāhi ti pasaṃsi ti vippaṭisārena na tāpeyya na vibādheyya ti parehi bhindanto nābhibhaveyya na bādheyya iti imāya gāthāya apisuṇavācāvasena bhagavantaṃ thometi ti piyāyitā ti yaṃ vācaṃ bhāsanto paresaṃ pāpāni appiyāni pharusavacanāni anādāya atthabyañjanamadhuraṃ piyameva bhāsati taṃ vācaṃ bhāseyyāti  piyavācāvasena abhitthavi
ti sādhubhāvena amatasadisā vuttampi hetaṃ  saccaṃ have sādutaraṃ rasānanti  nibbānāmatapaccayattā vā amatā ti yā ayaṃ saccavācā nāma esa porāṇo dhammo cariyā paveṇī idameva hi porāṇānaṃ āciṇṇaṃ na te alikaṃ bhāsiṃsu tenevāha  ti
tattha sacce patiṭṭhitattāva attano ca paresañca atthe patiṭṭhitā atthe patiṭṭhitattā eva dhamme patiṭṭhitā hontīti veditabbā saccavisesanameva vā etaṃ idaṃ hi vuttaṃ hoti  sacce patiṭṭhitā kīdise atthe ca dhamme ca yaṃ paresaṃ atthato anapetattā atthaṃ anuparodhakaraṃ  dhammato anapetattā dhammaṃ dhammikameva atthaṃ sādhetīti iti imāya gāthāya saccavacanavasena abhitthavi
nti  abhayaṃ nirupaddavaṃ kena kāraṇenāti ce  yasmā kilesanibbānaṃ pāpeti vaṭṭadukkhassa ca antakiriyāya saṃvattatīti attho atha vā yaṃ buddho nibbānapattiyā dukkhassantakiriyāyāti dvinnaṃ nibbānadhātūnaṃ atthāya khemamaggappakāsanato khemaṃ vācaṃ bhāsati ti sā vācā sabbavācānaṃ seṭṭhāti evamettha attho daṭṭhabbo iti imāya gāthāya mantāvacanavasena bhagavantaṃ abhitthavanto arahattanikūṭena desanaṃ niṭṭhapesīti pañcamaṃ

 chaṭṭhe ti akkharādiparipuṇṇāya ti avibaddhāya apalibuddhāya dhammasenāpatissa hi kathentassa pittādīnaṃ vasena apalibuddhavacanaṃ hoti ayadaṇḍena pahatakaṃsatālato saddo viya niccharati ti anelāya agalāya niddosāya ceva akkhalitapadabyañjanāya ca therassa hi kathayato padaṃ vā byañjanaṃ vā na parihāyati ti atthassa viññāpanasamatthāya nti  bhikkhūnaṃ
ti cattārimāni āvuso ariyasaccāni katamāni cattāri dukkhaṃ ariyasaccaṃ imāni kho āvuso cattāri ariyasaccāni tasmātiha āvuso idaṃ dukkhaṃ ariyasaccanti yogo karaṇīyoti  evaṃ saṃkhittenapi deseti ti katamaṃ āvuso dukkhaṃ ariyasaccantiādinā  nayena tāneva vibhajanto vitthārenapi bhāsati khandhādidesanāsupi eseva nayo ti yathā madhuraṃ ambapakkaṃ sāyitvā pakkhehi vātaṃ datvā madhurassaraṃ nicchārentiyā sāḷikasakuṇiyā nigghoso evaṃ therassa dhammaṃ kathentassa madhuro nigghoso hoti ti samuddato ūmiyo viya anantaṃ paṭibhānaṃ uṭṭhahati ti odahanti chaṭṭhaṃ

 sattame ti tasmiṃ ahu tasmiṃ divaseti attho upavasanti etthāti  upavasantīti ca sīlena vā anasanena vā upetā hutvā vasantīti attho so panesa uposathadivaso aṭṭhamīcātuddasīpannarasībhedena tividho tasmā sesadvayanivāraṇatthaṃ  vuttaṃ ti vassaṃvuṭṭhapavāraṇāya visuddhipavāraṇātipi etissāva nāmaṃ ti sāyanhasamaye sampattaparisāya kālayuttaṃ dhammaṃ desetvā udakakoṭṭhake gattāni parisiñcitvā nivatthanivāsano ekaṃsaṃ sugatamahācīvaraṃ katvā majjhimatthambhaṃ nissāya paññatte varabuddhāsane puratthimadisāya uṭṭhahato candamaṇḍalassa siriṃ siriyā abhibhavamāno nisinno hoti nti yato yato anuviloketi tato tato tuṇhībhūtameva tattha hi ekabhikkhussāpi hatthakukkuccaṃ vā pādakukkuccaṃ vā natthi sabbe niravā santena iriyāpathena nisīdiṃsu ti dissamānapañcapasādehi nettehi anuviloketvā ti vossaggatthe nipāto ti ettha ti pucchanatthe nakāro kiṃ me kiñci  garahatha yadi garahatha vadatha icchāpemi vo vattunti attho ti iminā kāyavacīdvārāneva pavāreti na manodvāraṃ kasmā apākaṭattā kāyavacīdvāresu hi doso pākaṭo hoti na manodvāre ekamañce sayatopi hi kiṃ cintesīti pucchitvā cittācāraṃ jānāti iti manodvāraṃ apākaṭattā na pavāreti no aparisuddhattā bodhisattabhūtassāpi hi tassa bhūridattachaddantasaṅkhapāladhammapālādikāle manodvāraṃ parisuddhaṃ idānettha vattabbameva natthi
ti dhammasenāpatiṭṭhāne ṭhitattā bhikkhusaṅghassa bhāraṃ vahanto etaṃ avoca ti bhante mayaṃ bhagavato na kiñci garahāma ti idaṃ catunnaṃ arakkhiyataṃ sandhāya thero āha bhagavato hi cattāri arakkhiyāni yathāha 
cattārimāni  bhikkhave tathāgatassa arakkhiyāni katamāni cattāri parisuddhakāyasamācāro bhikkhave tathāgato natthi tathāgatassa kāyaduccaritaṃ yaṃ tathāgato rakkheyya mā me idaṃ paro aññāsīti parisuddhavacīsamācāro bhikkhave tathāgato natthi tathāgatassa  vacīduccaritaṃ yaṃ tathāgato rakkheyya mā me idaṃ paro aññāsīti parisuddhamanosamācāro bhikkhave tathāgato natthi tathāgatassa manoduccaritaṃ yaṃ tathāgato rakkheyya mā me idaṃ paro aññāsīti parisuddhājīvo bhikkhave tathāgato natthi tathāgatassa micchāājīvo yaṃ tathāgato rakkheyya mā me idaṃ paro aññāsīti 
idāni bhagavato yathābhūtaguṇe kathento tiādimāha tattha ti kassapasammāsambuddhato paṭṭhāya aññena samaṇena vā brāhmaṇena vā anuppāditapubbassa ti idaṃ anuppannavevacanameva ti aññena adesitassa ti paṭhamagatassa bhagavato pacchā samanuāgatā iti thero yasmā sabbepi bhagavato sīlādayo guṇā arahattamaggameva nissāya āgatā tasmā arahattamaggameva nissāya guṇaṃ kathesi tena sabbaguṇā kathitāva honti ti idaṃ thero sadevake loke aggapuggalassa attano ceva saṅghassa ca kāyikavācasikaṃ pavārento āha
nti cakkavattimhi kālaṅkate vā pabbajite vā sattāhaccayena cakkaṃ antaradhāyati tato dasavidhaṃ dvādasavidhaṃ cakkavattivattaṃ pūretvā nisinnassa puttassa aññaṃ pātubhavati taṃ so pavatteti ratanamayattā pana sadisaṭṭhena tadeva vattaṃ katvā pitarā pavattitanti vuttaṃ yasmā vā so appossukko tvaṃ deva hohi ahamanusāsissāmīti āha tasmā pitarā pavattitaṃ āṇācakkaṃ anuppavatteti nāma ti sammā nayena hetunā kāraṇeneva anuppavattesi bhagavā hi catusaccadhammaṃ katheti thero tameva anukatheti tasmā evamāha ti dvīhi bhāgehi vimuttā  arūpāvacarasamāpattiyā rūpakāyato vimuttā aggamaggena nāmakāyatoti ti paññāya vimuttā tevijjādibhāvaṃ appattā khīṇāsavā
ti visuddhatthāya ti saṃyojanasaṅkhāte ceva bandhanasaṅkhāte ca kilese chinditvā ṭhitā nti vijitarāgadosamohasaṅgāmaṃ mārabalassa vijitattāpi  vijitasaṅgāmaṃ nti aṭṭhaṅgikamaggarathe āropetvā veneyyasatthaṃ vāheti saṃsārakantāraṃ uttāretīti bhagavā satthavāho taṃ satthavāhaṃ ti antotuccho dussīlo nti ādiccabandhuṃ satthāraṃ dasabalaṃ vandāmīti vadati sattamaṃ

 aṭṭhame nti atirekasahassaṃ nti nibbāne kutoci bhayaṃ natthi nibbānappattassa vā kutoci bhayaṃ natthīti nibbānaṃ akutobhayaṃ nāma ti vipassito paṭṭhāya isīnaṃ sattamako isi
ti idaṃ bhagavā atthuppattivasena āha saṅghamajjhe kira kathā udapādi vaṅgīsatthero vissaṭṭhavatto  neva uddese na paripucchāya na yonisomanasikāre kammaṃ karoti gāthā bandhanto cuṇṇiyapadāni karonto vicaratīti atha bhagavā cintesi  ime bhikkhū vaṅgīsassa paṭibhānasampattiṃ na jānanti cintetvā cintetvā vadatīti maññanti paṭibhānasampattimassa jānāpessāmīti cintetvā tiādimāha
nti anekāni kilesummujjanasatāni vaṭṭapathattā pana pathanti vuttaṃ ti rāgakhilādīni pañca bhinditvā carasi ti taṃ evaṃ abhibhuyya bhinditvā carantaṃ buddhaṃ passatha nti bandhanamocanakaraṃ nti anissitaṃ nti satipaṭṭhānādikoṭṭhāsavasena dhammaṃ vibhajantaṃ pavibhajjāti vā pāṭho aṅgapaccaṅgakoṭṭhāsavasena vibhajitvā vibhajitvā passathāti attho
ti  caturoghassa nti satipaṭṭhānādivasena anekavidhaṃ ti tasmiṃ tena akkhāte amate ti dhammassa passitāro ti asaṃhāriyā hutvā patiṭṭhitā
ti ativijjhitvā nti sabbesaṃ diṭṭhiṭṭhānānaṃ viññāṇaṭṭhitīnaṃ vā  ti atikkamabhūtaṃ nibbānamaddasa nti uttamadhammaṃ aggeti vā pāṭho paṭhamataranti attho nti pañcannaṃ aggadhammaṃ pañcavaggiyānaṃ agge vā pañcavaggiyānaṃ dhammaṃ desesīti attho ti yasmā esa dhammo sudesitoti jānantena ca pamādo na kātabbo tasmā ti tisso sikkhā sikkheyya aṭṭhamaṃ

 navame ti paṭhamaṃ dhammassa aññātattā evaṃ gahitanāmo thero ti kīvacirassa dvādasannaṃ saṃvaccharānaṃ ettakaṃ kālaṃ kattha vihāsīti chaddantabhavane mandākinipokkharaṇiyā tīre paccekabuddhānaṃ vasanaṭṭhāne kasmā vihāragarutāya so hi paññavā mahāsāvako yatheva bhagavato evamassa dasasahassacakkavāḷe devamanussānaṃ abbhantare guṇā patthaṭāva devamanussā tathāgatassa santikaṃ gantvā gandhamālādīhi pūjaṃ katvā aggadhammaṃ paṭividdhasāvakoti anantaraṃ theraṃ upasaṅkamitvā pūjenti santikaṃ āgatānañca nāma tathārūpā dhammakathā vā paṭisanthāro vā kātabbo hoti thero ca vihāragaruko tenassa so papañco viya upaṭṭhāti iti vihāragarutāya tattha gantvā vihāsi
aparampi kāraṇaṃ  bhikkhācāravelāyaṃ tāva sabbasāvakā vassaggena gacchanti dhammadesanākāle pana majjhaṭṭhāne alaṅkatabuddhāsanamhi satthari nisinne dakkhiṇahatthapasse dhammasenāpati vāmahatthapasse mahāmoggallānatthero nisīdati tesaṃ piṭṭhibhāge aññāsikoṇḍaññattherassa āsanaṃ paññāpenti sesā bhikkhū taṃ parivāretvā nisīdanti dve aggasāvakā aggadhammapaṭividdhattā ca mahallakattā ca there sagāravā theraṃ mahābrahmaṃ  viya aggikkhandhaṃ viya āsīvisaṃ viya ca maññamānā dhurāsane nisīdantā ottappanti harāyanti thero cintesi  imehi dhurāsanatthāya kappasatasahassādhikaṃ asaṅkhyeyyaṃ pāramiyo pūritā te idāni dhurāsane nisīdantā mama ottappanti harāyanti phāsuvihāraṃ nesaṃ karissāmīti so patirūpe kāle tathāgataṃ upasaṅkamitvā icchāmahaṃ bhante janapade vasitunti āha satthā anujāni
thero  senāsanaṃ saṃsāmetvā pattacīvaramādāya chaddantabhavane mandākinitīraṃ gato pubbe paccekabuddhānaṃ pāricariyāya kataparicayā aṭṭhasahassā hatthināgā theraṃ disvāva amhākaṃ puññakkhettaṃ āgatanti nakhehi  caṅkamanaṃ nittiṇaṃ katvā āvaraṇasākhā haritvā therassa vasanaṭṭhānaṃ paṭijaggitvā vattaṃ katvā sabbe sannipatitvā mantayiṃsu  sace hi mayaṃ ayaṃ therassa kattabbaṃ karissati ayaṃ karissatīti paṭipajjissāma thero bahuñātikagāmaṃ gato viya yathādhoteneva pattena gamissati vārena naṃ paṭijaggissāma ekassa pana vāre patte sesehipi nappamajjitabbanti vāraṃ ṭhapayiṃsu vārikanāgo pātova therassa mukhodakañca dantakaṭṭhañca ṭhapeti vattaṃ karoti
 nāma cesā paṇṇāsayojanā hoti tassā pañcavīsatiyojanamatte ṭhāne sevālo vā paṇakaṃ vā natthi phalikavaṇṇaṃ udakameva hoti tato paraṃ pana kaṭippamāṇe udake aḍḍhayojanavitthataṃ sesapadumavanaṃ paṇṇāsayojanaṃ saraṃ parikkhipitvā ṭhitaṃ tadanantaraṃ tāva mahantameva rattapadumavanaṃ tadanantaraṃ rattakumudavanaṃ tadanantaraṃ setakumudavanaṃ tadanantaraṃ nīluppalavanaṃ tadanantaraṃ rattuppalavanaṃ tadanantaraṃ sugandharattasālivanaṃ tadanantaraṃ eḷālukalābukumbhaṇḍādīni madhurarasāni valliphalāni tadanantaraṃ aḍḍhayojanavitthārameva ucchuvanaṃ tattha pūgarukkhakkhandhappamāṇā ucchū tadanantaraṃ kadalivanaṃ yato duve pakkāni khādantā kilamanti tadanantaraṃ cāṭippamāṇaphalaṃ panasavanaṃ tadanantaraṃ jambuvanaṃ tadanantaraṃ ambavanaṃ tadanantaraṃ kapitthavananti saṅkhepato tasmiṃ dahe khāditabbayuttakaṃ phalaṃ nāma natthīti na vattabbaṃ kusumānaṃ pupphanasamaye vāto reṇuvaṭṭiṃ uṭṭhāpetvā paduminipattesu ṭhapeti tattha udakaphusitāni patanti tato ādiccapākena paccitvā pakkapayoghanikā viya tiṭṭhati etaṃ pokkharamadhu nāma  taṃ therassa āharitvā denti muḷālaṃ naṅgalasīsamattaṃ hoti tampi āharitvā denti bhisaṃ mahābheripokkharappamāṇaṃ hoti tassa ekasmiṃ pabbe pādaghaṭakappamāṇaṃ khīraṃ hoti taṃ āharitvā denti pokkharaṭṭhīni madhusakkharāya yojetvā  denti ucchuṃ pāsāṇapiṭṭhe ṭhapetvā pādena akkamanti tato raso paggharitvā soṇḍiāvāṭe pūretvā ādiccapākena paccitvā khīrapāsāṇapiṇḍo viya tiṭṭhati taṃ āharitvā denti panasakadaliambapakkādīsu kathāva natthi
kelāsapabbate  nāgadatto nāma devaputto vasati thero kālena kālaṃ tassa vimānadvāraṃ gacchati so navasappipokkharamadhucuṇṇayuttassa nirudakapāyāsassa pattaṃ pūretvā deti so kira kassapabuddhakāle vīsativassasahassāni sugandhasappinā khīrasalākaṃ adāsi tenassetaṃ bhojanaṃ uppajjati evaṃ thero dvādasa vassāni vasitvā attano āyusaṅkhāraṃ olokento parikkhīṇabhāvaṃ ñatvā kattha parinibbāyissāmīti cintetvā  hatthināgehi maṃ dvādasa vassāni upaṭṭhahantehi dukkaraṃ kataṃ satthāraṃ anujānāpetvā etesaṃyeva santike parinibbāyissāmīti ākāsena bhagavato santikaṃ agamāsi tena vuttaṃ sucirasseva yena bhagavā tenupasaṅkamīti
ti kasmā nāmaṃ sāveti therañhi keci sañjānanti keci na sañjānanti tattha thero cintesi  ye maṃ ajānantā ko esa paṇḍarasīso obhaggo gopānasivaṅko mahallako satthārā saddhiṃ paṭisanthāraṃ karotīti cittaṃ padūsessanti te apāyapūrakā bhavissanti ye pana maṃ jānantā  dasasahassacakkavāḷe satthā viya paññāto pākaṭo mahāsāvakoti cittaṃ pasādessanti te saggūpagā bhavissantīti sattānaṃ apāyamaggaṃ pidahitvā saggamaggaṃ vivaranto nāmaṃ sāveti
ti paṭhamaṃ satthā cattāri saccāni bujjhi pacchā thero tasmā buddhānubuddhoti vuccati ti bāḷhavīriyo nti tiṇṇaṃ vivekānaṃ ti chasu abhiññāsu catasso vadati itarā dve kiñcāpi na vuttā thero pana chaḷabhiññova imissā ca gāthāya pariyosāne parisā sannisīdi parisāya  sannisinnabhāvaṃ ñatvā thero satthārā saddhiṃ paṭisanthāraṃ katvā parikkhīṇā me bhante āyusaṅkhārā parinibbāyissāmīti parinibbānakālaṃ anujānāpesi  kattha parinibbāyissasi koṇḍaññāti upaṭṭhākehi me bhante hatthināgehi dukkaraṃ kataṃ tesaṃ santiketi satthā anujāni
thero dasabalaṃ padakkhiṇaṃ katvā  pubbaṃ taṃ me bhante paṭhamadassanaṃ idaṃ pacchimadassananti paridevante mahājane satthāraṃ vanditvā nikkhamitvā dvārakoṭṭhake ṭhito  mā  socittha mā paridevittha buddhā vā hontu buddhasāvakā vā uppannā saṅkhārā abhijjanakā nāma natthīti mahājanaṃ ovaditvā passantasseva mahājanassa vehāsaṃ abbhuggamma mandākinitīre otaritvā pokkharaṇiyaṃ nhatvā nivatthanivāsano katuttarāsaṅgo senāsanaṃ saṃsāmetvā phalasamāpattiyā tayo yāme vītināmetvā balavapaccūsasamaye parinibbāyi therassa sahaparinibbānā himavati sabbarukkhā pupphehi ca phalehi ca onatavinatā ahesuṃ vārikanāgo therassa parinibbutabhāvaṃ ajānanto pātova mukhodakadantakaṭṭhāni upaṭṭhapetvā vattaṃ katvā khādanīyaphalāni āharitvā caṅkamanakoṭiyaṃ aṭṭhāsi so yāva sūriyuggamanā therassa nikkhamanaṃ apassanto kiṃ nu kho etaṃ pubbe ayyo pātova caṅkamati mukhaṃ dhovati ajja pana paṇṇasālatopi na nikkhamatīti kuṭidvāraṃ kampetvā olokento theraṃ nisinnakameva disvā hatthaṃ pasāretvā parāmasitvā assāsapassāse pariyesanto tesaṃ appavattibhāvaṃ ñatvā  parinibbuto theroti soṇḍaṃ mukhe pakkhipitvā mahāravaṃ viravi sakalahimavanto ekaninnādo ahosi aṭṭhanāgasahassāni sannipatitvā theraṃ jeṭṭhakanāgassa kumbhe nisīdāpetvā supupphitarukkhasākhā gahetvā parivāretvā sakalahimavantaṃ anuvicaritvā sakaṭṭhānameva āgatā
sakko vissakammaṃ āmantesi  tāta amhākaṃ jeṭṭhabhātā parinibbuto sakkāraṃ karissāma navayojanikaṃ sabbaratanamayaṃ kūṭāgāraṃ māpehīti so tathā katvā theraṃ tattha nipajjāpetvā hatthināgānaṃ adāsi te kūṭāgāraṃ ukkhipitvā tiyojanasahassaṃ himavantaṃ punappunaṃ āvijjhiṃsu  tesaṃ hatthato ākāsaṭṭhakā devā gahetvā  sādhukīḷitaṃ kīḷiṃsu tato vassavalāhakā sītavalāhakā uṇhavalāhakā cātumahārājikā tāvatiṃsāti etenupāyena yāva brahmalokā kūṭāgāraṃ agamāsi puna brahmāno devānanti anupubbena hatthināgānaṃyeva kūṭāgāraṃ adaṃsu ekekā devatā caturaṅgulamattaṃ candanaghaṭikaṃ āhari citako navayojaniko ahosi kūṭāgāraṃ citakaṃ āropayiṃsu pañca bhikkhusatāni ākāsenāgantvā sabbarattiṃ sajjhāyamakaṃsu anuruddhatthero dhammaṃ kathesi bahūnaṃ devatānaṃ dhammābhisamayo ahosi punadivase aruṇuggamanavelāyameva citakaṃ nibbāpetvā sumanamakuḷavaṇṇānaṃ dhātūnaṃ parisāvanaṃ pūretvā bhagavati nikkhamitvā veḷuvanavihārakoṭṭhakaṃ sampatte āharitvā satthu hatthe ṭhapayiṃsu satthā dhātuparisāvanaṃ gahetvā pathaviyā hatthaṃ pasāresi mahāpathaviṃ bhinditvā rajatabubbuḷasadisaṃ cetiyaṃ  nikkhami satthā sahatthena cetiye dhātuyo nidhesi ajjāpi kira taṃ cetiyaṃ dharatiyevāti navamaṃ

 dasame ti pariyesati paccavekkhati ti pabbatassa nti buddhamuniṃ nti dukkhapāraṃ gataṃ nti samannesanto nti evaṃ sabbaguṇasampannaṃ nti anekehi guṇehi samannāgataṃ dasamaṃ

 ekādasame nti te assudaṃ assudanti nipātamattaṃ ti sarīravaṇṇena ti parivārena ti vigatamalo ādicco viya ekādasamaṃ

 dvādasame ti piyavacanaṃ ti tassa therassa nāmaṃ so kira pubbe padumuttarakāle paṭibhānasampannaṃ sāvakaṃ disvā dānaṃ  datvā patthanaṃ katvā kappasatasahassaṃ pāramiyo pūretvā amhākaṃ bhagavato kāle sakalajambudīpe vādakāmatāya jambusākhaṃ pariharitvā ekena paribbājakena saddhiṃ vādaṃ katvā vāde jayaparājayānubhāvena teneva paribbājakena saddhiṃ saṃvāsaṃ kappetvā vasamānāya ekissā paribbājikāya kucchimhi nibbatto vayaṃ āgamma mātito pañcavādasatāni pitito pañcavādasatānīti vādasahassaṃ uggaṇhitvā vicarati ekañca vijjaṃ jānāti yaṃ vijjaṃ parijappitvā matānaṃ sīsaṃ aṅguliyā paharitvā  asukaṭṭhāne nibbattoti jānāti so anupubbena gāmanigamādīsu vicaranto pañcahi māṇavakasatehi saddhiṃ sāvatthiṃ anuppatto nagaradvāre sālāya nisīdati
tadā  ca nagaravāsino purebhattaṃ dānaṃ datvā pacchābhattaṃ suddhuttarāsaṅgā gandhamālādihatthā dhammassavanāya vihāraṃ gacchanti māṇavo disvā kahaṃ gacchathāti pucchi te dasabalassa santikaṃ dhammassavanāyāti āhaṃsu sopi saparivāro tehi saddhiṃ gantvā paṭisanthāraṃ katvā ekamantaṃ aṭṭhāsi atha naṃ bhagavā āha  vaṅgīsa bhaddakaṃ kira sippaṃ jānāsīti bho gotama ahaṃ bahusippaṃ jānāmi tumhe kataraṃ sandhāya vadathāti chavadūsakasippanti āma bho gotamāti athassa bhagavā attano ānubhāvena niraye nibbattassa sīsaṃ dassetvā vaṅgīsa ayaṃ kahaṃ nibbattoti pucchi so mantaṃ jappitvā aṅguliyā paharitvā nirayeti āha sādhu vaṅgīsa sukathitanti devaloke nibbattassa sīsaṃ dassesi tampi so tatheva byākāsi athassa khīṇāsavassa sīsaṃ dassesi so punappunaṃ mantaṃ parivattetvāpi aṅguliyā paharitvāpi nibbattaṭṭhānaṃ na  passati
atha naṃ bhagavā kilamasi vaṅgīsāti āha āma bho gotamāti punappunaṃ upadhārehīti tathā karontopi adisvā tumhe bho gotama jānāthāti āha āma vaṅgīsa maṃ nissāya cesa gato ahamassa gatiṃ jānāmīti mantena jānāsi bho gotamāti āma vaṅgīsa ekena manteneva jānāmīti bho gotama mayhaṃ mantena imaṃ mantaṃ dethāti amūliko vaṅgīsa mayhaṃ mantoti detha bho gotamāti na  sakkā mayhaṃ santike apabbajitassa dātunti so antevāsike āmantesi  tātā samaṇo gotamo atirekasippaṃ jānāti ahaṃ imassa santike pabbajitvā sippaṃ gaṇhāmi tato sakalajambudīpe amhehi bahutaraṃ jānanto nāma na bhavissati tumhe yāva ahaṃ āgacchāmi tāva anukkaṇṭhitvā vicarathāti te uyyojetvā pabbājetha manti āha satthā nigrodhakappassa paṭipādesi thero taṃ attano vasanaṭṭhānaṃ netvā pabbājesi so pabbajitvā satthu santikaṃ āgamma vanditvā ṭhito sippaṃ dethāti yāci vaṅgīsa tumhe sippaṃ gaṇhantā aloṇabhojanathaṇḍilaseyyādīhi parikammaṃ katvā gaṇhatha imassāpi sippassa parikammaṃ atthi taṃ tāva karohīti sādhu bhanteti athassa satthā dvattiṃsākārakammaṭṭhānaṃ ācikkhi so taṃ anulomapaṭilomaṃ manasikaronto vipassanaṃ vaḍḍhetvā anukkamena arahattaṃ pāpuṇi
ti evaṃ arahattaṃ patvā vimuttisukhaṃ paṭisaṃvedento ti kāveyyena  kabbakaraṇena mattā ti  imāni khandhādīni pakāsento dhammaṃ desesi ti ye niyāmagatā ceva niyāmadassāti ca nti suāgamanaṃ ti iminā iddhividhañāṇaṃ gahitaṃ ti iminā cetopariyañāṇaṃ dibbasotaṃ pana avuttampi gahitameva hoti evaṃ cha abhiññāpatto eso mahāsāvakoti veditabbo dvādasamaṃ

saṃyuttanikāyaaṭṭhakathāya

