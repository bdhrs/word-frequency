

aḍḍhuḍḍhasatānīti  tīṇi satāni paññāsañca sikkhāpadāni viggahanti manussaviggahaṃ atirekanti dasāhaparamaṃ atirekacīvaraṃ kāḷakanti suddhakāḷakānanti vuttakāḷakaṃ bhūtanti bhūtārocanaṃ paramparabhattanti paramparabhojanaṃ bhikkhunīsu ca akkosoti yā pana bhikkhunī bhikkhuṃ akkoseyya vā paribhāseyya vāti  vuttasikkhāpadaṃ antaravāsakanti aññātikāya bhikkhuniyā cīvarapaṭiggaṇhanaṃ rūpiyanti rūpiyasaṃvohāraṃ suttanti sāmaṃ suttaṃ viññāpetvā tantavāyehīti  vuttasikkhāpadaṃ ujjhāpanaketi ujjhāpanake khiyyanake pācittiyaṃ pācitapiṇḍanti bhikkhunīparipācitaṃ cīvaraṃ datvāti samaggena saṅghena cīvaraṃ datvāti  vuttasikkhāpadaṃ vosāsantīti bhikkhū paneva kulesu nimantitā bhuñjanti tatra cesā bhikkhunīti  vuttapāṭidesanīyaṃ giragganti yā pana bhikkhunī naccaṃ vā gītaṃ vāti  vuttasikkhāpadaṃ cariyāti antovassaṃ cārikaṃ careyyāti  ca vassaṃvutthā cārikaṃ na pakkameyyāti  ca vuttasikkhāpadadvayaṃ chandadānenāti pārivāsikena chandadānena
pārājikāni cattārīti bhikkhunīnaṃ cattāri pārājikāni kuṭīti kuṭikārasikkhāpadaṃ kosiyanti kosiyamissakasikkhāpadaṃ seyyāti anupasampannena sahaseyyasikkhāpadaṃ khaṇaneti pathavīkhaṇanaṃ gaccha devateti bhūtagāmasikkhāpadaṃ siñcanti sappāṇakaudakasiñcanaṃ mahāvihāroti mahallakavihāro aññanti aññavādakaṃ dvāranti yāva dvārakosā sahadhammoti sahadhammikaṃ vuccamāno payopānanti surusurukārakaṃ eḷakalomānīti eḷakalomadhovāpanaṃ pattoti ūnapañcabandhanapatto ovādoti bhikkhunupassayaṃ upasaṅkamitvā ovādo bhesajjanti taduttaribhesajjaviññāpanaṃ sūcīti aṭṭhimayādisūcigharaṃ āraññikoti  yāni kho pana tāni āraññakāni senāsanānītiādinā  vuttapāṭidesanīyaṃ  ovādoti yā pana bhikkhunī ovādāya vā saṃvāsāya vā na gaccheyyāti  vuttasikkhāpadaṃ
pārājikāni cattārītiādinā chasu nagaresu paññattaṃ ekato sampiṇḍitvā sāvatthiyā paññattaṃ visuṃ gaṇetvā sabbāneva sikkhāpadāni dvīhi rāsīhi saṅgaṇhāti
sattanagaresu paññattasikkhāpadavaṇṇanā niṭṭhitā

ekatiṃsa garukā nāma ubhato aṭṭha pārājikā bhikkhūnaṃ terasa bhikkhunīnaṃ dasa saṅghādisesā aṭṭhettha anavasesāti etesu yathāvuttagarukesu sādhāraṇāsādhāraṇavasena aṭṭha pārājikā anavasesā nāma

 dhovanañca paṭiggahoti gāthā aṭṭhakathācariyānaṃ tattha dhovanañca paṭiggahoti aññātikāya bhikkhuniyā cīvaradhovāpanaṃ cīvarapaṭiggahaṇañca koseyya dve lomāti eḷakalomavagge ādito satta sikkhāpadāni vuttāni vassikāti vassikasāṭikasikkhāpadaṃ āraññakena cāti sāsaṅkasikkhāpadaṃ vuttaṃ paṇītanti paṇītabhojanaviññatti ūnanti ūnavīsativassasikkhāpadaṃ nisīdane ca yā sikkhā vassikā yā ca sāṭikāti nisīdanavassikasāṭikānaṃ pamāṇātikkamo
āpattikkhandhā ceva uposathādīni ca pārājikasaṅghādisesātiādinā vibhattattā vibhattiyoti vuttāni tevīsati saṅghādisesāti bhikkhunīnaṃ āgatāni dasa bhikkhūnaṃ terasāti tevīsati dvecattālīsa nissaggiyātiādīsupi eseva nayo dvīhi kiccaṃ ekena sammatīti dvīhi vivādādhikaraṇaṃ catūhi anuvādādhikaraṇaṃ tīhi āpattādhikaraṇaṃ ekena kiccādhikaraṇaṃ sammatīti attho
niraṅkatoti  saṅghamhā apasārito
