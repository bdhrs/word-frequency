

 tīhi  bhikkhave dhammehi samannāgato yathābhataṃ nikkhitto evaṃ niraye katamehi tīhi akusalena kāyakammena akusalena vacīkammena akusalena manokammena  imehi kho bhikkhave tīhi dhammehi samannāgato yathābhataṃ nikkhitto evaṃ niraye
tīhi bhikkhave dhammehi samannāgato yathābhataṃ nikkhitto evaṃ sagge katamehi tīhi kusalena kāyakammena kusalena vacīkammena kusalena manokammena  imehi kho  bhikkhave tīhi dhammehi samannāgato yathābhataṃ nikkhitto evaṃ saggeti paṭhamaṃ

 tīhi bhikkhave dhammehi samannāgato yathābhataṃ nikkhitto evaṃ niraye katamehi tīhi sāvajjena kāyakammena sāvajjena vacīkammena sāvajjena manokammena  imehi kho bhikkhave tīhi dhammehi samannāgato yathābhataṃ nikkhitto evaṃ niraye
tīhi bhikkhave dhammehi samannāgato yathābhataṃ nikkhitto evaṃ sagge katamehi tīhi anavajjena kāyakammena anavajjena vacīkammena anavajjena manokammena  imehi kho evaṃ saggeti dutiyaṃ

 tīhi  bhikkhave visamena kāyakammena visamena vacīkammena visamena manokammena  imehi kho evaṃ niraye
tīhi  bhikkhave dhammehi samena kāyakammena samena vacīkammena samena manokammena  imehi kho evaṃ saggeti tatiyaṃ

 tīhi bhikkhave asucinā kāyakammena asucinā vacīkammena asucinā manokammena  imehi kho evaṃ niraye
tīhi bhikkhave sucinā kāyakammena sucinā vacīkammena sucinā manokammena  imehi kho bhikkhave tīhi dhammehi samannāgato yathābhataṃ nikkhitto evaṃ saggeti catutthaṃ

 tīhi bhikkhave dhammehi samannāgato bālo abyatto asappuriso khataṃ upahataṃ attānaṃ pariharati sāvajjo ca hoti sānuvajjo ca viññūnaṃ bahuñca apuññaṃ pasavati katamehi tīhi akusalena kāyakammena akusalena vacīkammena akusalena manokammena  imehi kho bhikkhave tīhi dhammehi samannāgato bālo abyatto asappuriso khataṃ upahataṃ attānaṃ pariharati sāvajjo ca hoti sānuvajjo ca viññūnaṃ bahuñca apuññaṃ pasavati
tīhi bhikkhave dhammehi samannāgato  paṇḍito viyatto sappuriso akkhataṃ anupahataṃ attānaṃ pariharati anavajjo ca hoti ananuvajjo ca viññūnaṃ bahuñca puññaṃ pasavati katamehi tīhi kusalena kāyakammena kusalena vacīkammena kusalena manokammena pañcamaṃ

 tīhi bhikkhave sāvajjena kāyakammena sāvajjena vacīkammena sāvajjena manokammena
tīhi  bhikkhave anavajjena kāyakammena anavajjena vacīkammena anavajjena manokammena chaṭṭhaṃ

 tīhi bhikkhave visamena kāyakammena visamena vacīkammena visamena manokammena
tīhi  bhikkhave samena kāyakammena samena vacīkammena samena manokammena sattamaṃ

 tīhi bhikkhave asucinā kāyakammena asucinā vacīkammena asucinā manokammena
tīhi bhikkhave sucinā kāyakammena sucinā vacīkammena sucinā manokammena  imehi kho bhikkhave tīhi dhammehi samannāgato paṇḍito viyatto sappuriso akkhataṃ anupahataṃ attānaṃ pariharati anavajjo ca hoti ananuvajjo ca viññūnaṃ bahuñca puññaṃ pasavatīti aṭṭhamaṃ

 tisso imā bhikkhave vandanā katamā tisso kāyena vācāya manasā  imā kho bhikkhave tisso vandanāti navamaṃ

 ye  bhikkhave sattā pubbaṇhasamayaṃ kāyena sucaritaṃ caranti  vācāya sucaritaṃ caranti manasā sucaritaṃ caranti supubbaṇho bhikkhave tesaṃ sattānaṃ
ye bhikkhave sattā majjhanhikasamayaṃ kāyena sucaritaṃ caranti vācāya sucaritaṃ caranti manasā sucaritaṃ caranti sumajjhanhiko bhikkhave tesaṃ sattānaṃ
ye  bhikkhave sattā sāyanhasamayaṃ kāyena sucaritaṃ caranti vācāya sucaritaṃ caranti manasā sucaritaṃ caranti susāyanho bhikkhave tesaṃ sattānanti
sunakkhattaṃ sumaṅgalaṃ suppabhātaṃ suhuṭṭhitaṃ 
sukhaṇo sumuhutto ca suyiṭṭhaṃ brahmacārisu
padakkhiṇaṃ kāyakammaṃ vācākammaṃ padakkhiṇaṃ
padakkhiṇaṃ manokammaṃ paṇīdhi te padakkhiṇe 
padakkhiṇāni katvāna labhantatthe  padakkhiṇe
te atthaladdhā sukhitā viruḷhā buddhasāsane
arogā sukhitā hotha saha sabbehi ñātibhīti dasamaṃ

tassuddānaṃ 
akusalañca sāvajjaṃ visamāsucinā saha
caturo khatā vandanā pubbaṇhena ca te dasāti

