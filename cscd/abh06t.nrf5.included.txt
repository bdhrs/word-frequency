


 ito  paraṃ pavakkhāmi buddhivuddhikaraṃ nayaṃ
cittānaṃ bhūmīsuppattiṃ puggalānaṃ vasena ca

 devāceva  manussā ca tisso vāpāyabhūmiyo
gatiyo pañca niddiṭṭhā satthunā tu tayo bhavā

 bhūmiyo tattha tiṃseva tāsu tiṃseva puggalā
bhūmīsvetāsu uppannā sabbe ca pana puggalā

 paṭisandhikacittānaṃ vasenekūnavīsati
paṭisandhi ca nāmesā duvidhā samudīritā

 acittakā sacittā ca asaññīna
sesā  ñeyyā sā panekūnavīsati

 paṭisandhivaseneva honti vīsati puggalā
idha cittādhikārattā acittā na ca uddhaṭā

 ahetudvitihetūti puggalā tividhā siyuṃ
ariyā pana aṭṭhāti sabbe ekādaseritā

 etesaṃ pana sabbesaṃ puggalānaṃ pabhedato
cittānaṃ bhūmīsuppattiṃ bhaṇato me nibodhatha

 tiṃsabhūmīsu cittāni kati jāyanti me vada
cuddaseva tu cittāni honti sabbāsu bhūmisu

 sadā vīsati cittāni kāmeyeva bhave siyuṃ
pañca rūpabhaveyeva cattāreva arūpisu

 kāmarūpabhavesveva  aṭṭhārasa bhavanti hi
dvecattālīsa cittāni honti tīsu bhavesupi

 ṭhapetvā pana sabbāsaṃ catassopāyabhūmiyo
teraseva ca cittāni honti chabbīsabhūmisu

 aparāni  catassopi ṭhapetvāruppabhūmiyo
cittāni pana jāyanti cha ca chabbīsabhūmisu

 suddhāvāsikadevānaṃ  ṭhapetvā pañca bhūmiyo
pañca cittāni jāyante pañcavīsatibhūmisu

 aparāni duve honti pañcavīsatibhūmisu
ṭhapetvā nevasaññañca catassopāyabhūmiyo

 dvepi cittāni jāyanti catuvīsatibhūmisu
ākiñcaññaṃ nevasaññañca ṭhapetvāpāyabhūmiyo

 apāyabhūmiyo hitvā tisso āruppabhūmiyo
dveyeva pana cittāni honti tevīsabhūmisu

 arūpe ca apāye ca ṭhapetvā aṭṭha bhūmiyo
ekādasavidhaṃ cittaṃ honti dvāvīsabhūmisu

 suddhāvāse apāye ca ṭhapetvā nava bhūmiyo
ekavīsāsu niccampi cattārova bhavanti hi

 ekaṃ sattarasasveva cittaṃ jāyati bhūmisu
suddhāvāse ṭhapetvā tu apāyāruppabhūmiyo

 dvādaseva tu jāyante ekādasasu bhūmisu
ṭhapetvā pana sabbāpi bhūmiyo hi mahaggatā

 kāmāvacaradevānaṃ manussānaṃ vasena tu
aṭṭha cittāni jāyante sadā sattasu bhūmisu

 pañcamajjhānapākeko  jāyate chasu bhūmisu
cattāri pana cittāni tīsu tīsveva bhūmisu

 cattāri  pana cittāni honti ekekabhūmisu
arūpāvacarapākānaṃ vasena paridīpaye

 kusalākusalā kāme
tesaṃ pākā ahetukā
āvajjanadvayañcāti
sattatiṃseva mānasā

 narakādīsvapāyesu catūsupi ca jāyare
dvepaññāsāvasesāni nuppajjanti kadācipi

 kāme devamanussānaṃ nava pākā mahaggatā
neva jāyanti jāyanti asīti hadayā sadā

 kāme aṭṭha mahāpākā domanassadvayampi ca
tathā ghānādiviññāṇattayaṃ pākā apuññajā

 natthi āruppapākā ca rūpāvacarabhūmiyaṃ
imehi saha cittehi tayo maggā phaladvayaṃ

 cattāro diṭṭhisaṃyuttā vicikicchāyutampi ca
cattāro heṭṭhimā pākā suddhāvāse na labbhare

 sesāni ekapaññāsa cittāni pana labbhare
rūpāvacarikā sabbe vipākā kāmadhātuyā

 domanassādimaggo ca kriyā ca dve ahetukā
tecattālīsa cittāni natthi āruppabhūmiyaṃ

 evaṃ  bhūmivaseneva cittuppattiṃ vibhāvaye
tathā ekādasannampi puggalānaṃ vasena ca

 kusalākusalā  kāme
tesaṃ pākā ahetukā
āvajjanadvayañcāti
 mānasā

 ahetukassa sattassa jāyante pañcabhūmisu
dvepaññāsāvasesāni na jāyanti kadācipi

 ahetukassa vuttehi kāmapākā duhetukā
duhetukassa jāyante 

 sabbe mahaggatā ceva sabbepi ca anāsavā
tihetukā vipākā ca kāme nava kriyāpi ca

 duhetuno na jāyanti  tathāṭṭha ca
kāmāvacarasattassa tihetupaṭisandhino

 puthujjanassa jāyante  mānasā
dvihetukassa vuttāni 

 cattāro ñāṇasaṃyuttā vipākā kāmadhātuyā
rūpārūpesu puññāni  mānasā

 puthujjanassa jāyante pañcatiṃsa na jāyare
chadevesu manussesu sotāpannassa dehino

ssa cittāni jāyantīti viniddise
navatiṃseva cittāni nuppajjantīti dīpaye

 sotāpannassa vuttāni ṭhapetvā paṭhamaṃ phalaṃ
attanova phalenassa sakadāgāmino siyuṃ

 sotāpannassa  vuttāni ṭhapetvā paṭighadvayaṃ
dutiyaṃ ca phalaṃ hitvā yāni cittāni tāniti
anāgāmissa sattassa jāyantīti viniddise

 kati cittāni jāyante kāme arahato pana
 kāme arahato siyuṃ

 maggaṭṭhānaṃ catunnampi puggalānaṃ sakaṃ sakaṃ
maggacittaṃ siyā tesaṃ ekacittakkhaṇā hi te

 puthujjanassa tīsveva paṭhamajjhānabhūmisu
 cittāni jāyanteti viniddise

 ghānādīsu ca viññāṇattayaṃ satta apuññajā
mahāpākā tathā pākā uparijjhānabhūmikā

 vipākāpi ca āruppā domanassadvayampi ca
aṭṭhārasa kriyā ceva aṭṭha lokuttarāni ca

 paṭhamajjhānanibbattaputhujjanasarīrino
etāni catupaññāsa cittāni na ca labbhare

 sotāpannassa  cittāni tatthe jāyare
puthujjanassa vuttesu hitvā cāpuññapañcakaṃ

 sakadāgāmino tattha ṭhapetvā paṭhamaṃ phalaṃ
 jāyante pakkhipitvā sakaṃ phalaṃ

 anāgāmissa tattheva ṭhapetvā dutiyaṃ phalaṃ
 jāyante phalacittena attano

 viññāṇaṃ cakkhusotānaṃ puññajaṃ sampaṭicchanaṃ
santīraṇadvayañceva kriyacittāni vīsati

 arahattaphalaṃ  pāko paṭhamajjhānasambhavo
 cittāni arahantassa jāyare

 puthujjanassa tīsveva dutiyajjhānabhūmisu
 dutiyajjhānatatiyajjhānapākato

 puthujjanassa vuttesu hitvā vāpuññapañcakaṃ
sotāpannassa  phalena saha attano

 sotāpannassa vuttesu ṭhapetvā paṭhamaṃ phalaṃ
 phalacittena sakadāgāmissa attano

 sakadāgāmīsu vuttesu ṭhapetvā dutiyaṃ phalaṃ
anāgāmiphalenassa  bhavanti hi

 arahantassa tīsveva  attano
phalena dutiyajjhānatatiyajjhānapākato

 parittakasubhādīnaṃ devānaṃ tīsu bhūmisu
 jāyante catutthajjhānapākato

 sotāpannassa  cittāni jāyare
sakadāgāmino evaṃ tathānāgāminopi ca

 khīṇāsavassa tattheva  mānasā
tathā vehapphale cāpi sabbesaṃ honti mānasā

 cittāni suddhāvāsikabhūmisu
anāgāmikasattassa hontīti paridīpaye

 arahato pana tattheva mānasā 
evaṃ rūpīsu cittāni viññeyyāni vibhāvinā

 cittāni paṭhamāruppabhūmiyaṃ
puthujjanassa sattassa jāyantīti viniddise

 sotāpannassa  tattheva ṭhapetvāpuññapañcakaṃ
 cittāni phalena saha attano

 sakadāgāmino tattha tathānāgāminopi ca
jāyanti  cittāni pubbapubbaphalaṃ vinā

 khīṇāsavassa tattheva  ca mānasā
puthujjanassa sattassa dutiyāruppabhūmiyaṃ

 honti  cittāni iti vatvā vibhāvaye
tiṇṇannampettha sekhānaṃ cittāne

 tu cittāni dutiyāruppabhūmiyaṃ
kriyādvādasa pākeko phalaṃ khīṇāsavassa tu

 puthujjanassa sattassa tatiyāruppabhūmiyaṃ
 ca cittāni bhavantīti pakāsaye

 cittāni sotāpannassa jāyare
sakadāgāmino tāni ṭhapetvā paṭhamaṃ phalaṃ

 sakadāgāmivuttesu ṭhapetvā dutiyaṃ phalaṃ
 cittāni anāgāmissa jāyare

 ca cittāni tatiyāruppabhūmiyaṃ
khīṇāsavassa sattassa bhavantīti viniddise

 cittāni catutthāruppabhūmiyaṃ
puthujjanassa sattassa jāyantīti viniddise

 sotāpannassa  sattassa  pakāsaye
sakadāgāmino tāni ṭhapetvā paṭhamaṃ phalaṃ

 sakadāgāmivuttesu ṭhapetvā dutiyaṃ phalaṃ
honti ssa anāgāmissa mānasā

 tu cittāni catutthāruppabhūmiyaṃ
jāyanti arahantassa iti vatvā vibhāvaye

 heṭṭhimānaṃ arūpīnaṃ brahmānaṃ uparūpari
arūpakusalā ceva uppajjanti kriyāpi ca

 uddhamuddhamarūpīnaṃ heṭṭhimā heṭṭhimā pana
āruppāneva jāyante diṭṭhādīnavato kira

 ṭhapetvā paṭhamaṃ maggaṃ kusalānuttarā tayo
kāmāvacarapuññāni apuññāni tathā dasa

 cattārāruppapuññāni sabbe pākā anuttarā
paṭhamāruppapāko ca nava kāmakriyāpi ca

 āruppāpi kriyā sabbā tecattālīsa mānasā
uppajjanti panetāni paṭhamāruppabhūmiyaṃ

 sabbo kāmavipāko ca sabbo rūpomahaggato
cittuppādo manodhātu domanassadvayampi ca

 ādimaggo tayo pākā āruppā ca tathūpari
chacattālīsa natthettha paṭhamāruppabhūmiyaṃ

 vuttesu pana cittesu paṭhamāruppabhūmiyaṃ
ṭhapetvā paṭhamāruppattayaṃ pāko ca attano

 tālīsetāni  jāyante dutiyāruppabhūmiyaṃ
evaṃ sesadvaye ñeyyā hitvā heṭṭhimaheṭṭhimaṃ

 attano  attano pākā cattāro ca anāsavā
vipākā honti sabbeva catūsvāruppabhūmisu

 voṭṭhabbanena cittena kāme aṭṭha mahākriyā
catassopi ca āruppā teraseva kriyā siyuṃ

 khīṇāsavassa  jāyante paṭhamāruppabhūmiyaṃ
dvādaseva kriyā honti dutiyāruppabhūmiyaṃ

 ekādasa kriyā honti tatiyāruppabhūmiyaṃ
daseva ca kriyā ñeyyā catutthāruppabhūmiyaṃ

 arahato pana cittāni honti ekūnavīsati
arahattaṃ kriyā sabbā ṭhapetvāvajjanadvayaṃ

 catunnañca phalaṭṭhānaṃ tihetukaputhujjane
teraseva ca cittāni bhavantīti pakāsaye

 cattāro ñāṇasaṃyuttā mahāpākā tathā nava
rūpārūpavipākā ca teraseva bhavantime

 catunnañca phalaṭṭhānaṃ duhetukaputhujjane
ñāṇahīnāni cattāri vipākā eva jāyare

 puthujjanānaṃ tiṇṇampi catunnaṃ ariyadehinaṃ
sattaraseva cittāni sattannampi bhavanti hi

 viññāṇāni duve pañca manodhātuttayampi ca
santīraṇāni voṭṭhabbaṃ honti sattarasevime

 heṭṭhā tiṇṇaṃ phalaṭṭhānaṃ tihetukaputhujjane
naveva kusalā honti catunnampi mahaggatā

 tiṇṇaṃ  puthujjanānañca tiṇṇamariyānamādito
teraseva tu cittāni uppajjantīti niddise

 aṭṭheva kāmapuññāni diṭṭhihīnā apuññato
cattāropi ca uddhaccasaṃyuttañcāti terasa

 heṭṭhā dvinnaṃ phalaṭṭhānaṃ tathā sabbaputhujjane
domanassayuttaṃ cittaṃ dvayameva tu jāyate

 tiṇṇaṃ  puthujjanānaṃ tu pañceva pana jāyare
cattāri diṭṭhiyuttāni vicikicchāyutampi ca

 maggaṭṭhānaṃ catunnampi maggacittaṃ sakaṃ sakaṃ
ekameva bhave tesaṃ iti vatvā vibhāvaye

 mayā bhavesu cittānaṃ puggalānaṃ vasena ca
bhikkhūnaṃ pāṭavatthāya cittuppatti pakāsitā

 evaṃ sabbamidaṃ cittaṃ bhūmipuggalabhedato
bahudhāpi ca hotīti viññātabbaṃ vibhāvinā

 sakkā  vuttānusārena bhedo ñātuṃ vibhāvinā
ganthavitthārabhītena saṃkhittaṃ panidaṃ mayā

 pubbāparaṃ viloketvā cintetvā ca punappunaṃ
atthaṃ upaparikkhitvā gahetabbaṃ vibhāvinā

 imañcābhidhammāvatāraṃ susāraṃ
varaṃ sattamohandhakārappadīpaṃ
sadā sādhu cinteti vāceti yo taṃ
naraṃ rāgadosā ciraṃ nopayanti


