


 sāvatthinidānaṃ  asaṅkhatañca  vo bhikkhave desessāmi asaṅkhatagāmiñca maggaṃ taṃ suṇātha katamañca bhikkhave asaṅkhataṃ yo bhikkhave rāgakkhayo dosakkhayo mohakkhayo  idaṃ vuccati bhikkhave asaṅkhataṃ katamo ca bhikkhave asaṅkhatagāmimaggo kāyagatāsati ayaṃ vuccati bhikkhave asaṅkhatagāmimaggo
iti kho bhikkhave desitaṃ vo mayā asaṅkhataṃ desito asaṅkhatagāmimaggo yaṃ bhikkhave satthārā karaṇīyaṃ sāvakānaṃ hitesinā anukampakena anukampaṃ upādāya kataṃ vo taṃ mayā etāni bhikkhave rukkhamūlāni etāni suññāgārāni jhāyatha  bhikkhave mā pamādattha mā pacchā vippaṭisārino ahuvattha ayaṃ vo amhākaṃ anusāsanīti paṭhamaṃ

 asaṅkhatañca  vo bhikkhave desessāmi asaṅkhatagāmiñca maggaṃ taṃ suṇātha katamañca bhikkhave asaṅkhataṃ yo bhikkhave rāgakkhayo dosakkhayo mohakkhayo  idaṃ vuccati bhikkhave asaṅkhataṃ katamo ca bhikkhave asaṅkhatagāmimaggo samatho ca vipassanā ca ayaṃ vuccati bhikkhave asaṅkhatagāmimaggo dutiyaṃ

 katamo  ca bhikkhave asaṅkhatagāmimaggo savitakkasavicāro samādhi avitakkavicāramatto samādhi avitakkaavicāro samādhi  ayaṃ vuccati bhikkhave asaṅkhatagāmimaggo tatiyaṃ

 katamo  ca bhikkhave asaṅkhatagāmimaggo suññato samādhi animitto samādhi appaṇihito samādhi  ayaṃ vuccati bhikkhave asaṅkhatagāmimaggo catutthaṃ

 katamo ca bhikkhave asaṅkhatagāmimaggo cattāro satipaṭṭhānā ayaṃ vuccati bhikkhave asaṅkhatagāmimaggo pañcamaṃ

 katamo ca bhikkhave asaṅkhatagāmimaggo cattāro sammappadhānā ayaṃ vuccati bhikkhave asaṅkhatagāmimaggo chaṭṭhaṃ

 katamo ca bhikkhave asaṅkhatagāmimaggo cattāro iddhipādā ayaṃ vuccati bhikkhave asaṅkhatagāmimaggo sattamaṃ

 katamo  ca bhikkhave asaṅkhatagāmimaggo pañcindriyāni ayaṃ vuccati bhikkhave asaṅkhatagāmimaggo aṭṭhamaṃ

 katamo ca bhikkhave asaṅkhatagāmimaggo pañca balāni ayaṃ vuccati bhikkhave asaṅkhatagāmimaggo navamaṃ

 katamo ca bhikkhave asaṅkhatagāmimaggo satta bojjhaṅgā ayaṃ vuccati bhikkhave asaṅkhatagāmimaggo dasamaṃ

 katamo  ca bhikkhave asaṅkhatagāmimaggo ariyo aṭṭhaṅgiko maggo ayaṃ vuccati bhikkhave asaṅkhatagāmimaggo iti kho bhikkhave  desitaṃ vo mayā asaṅkhataṃ desito asaṅkhatagāmimaggo yaṃ bhikkhave satthārā karaṇīyaṃ sāvakānaṃ hitesinā anukampakena anukampaṃ upādāya kataṃ vo taṃ mayā etāni bhikkhave rukkhamūlāni etāni suññāgārāni jhāyatha bhikkhave mā pamādattha mā pacchā vippaṭisārino ahuvattha ayaṃ vo amhākaṃ anusāsanīti ekādasamaṃ

tassuddānaṃ 
kāyo  samatho savitakko suññato satipaṭṭhānā
sammappadhānā iddhipādā indriyabalabojjhaṅgā
maggena ekādasamaṃ tassuddānaṃ pavuccati


 asaṅkhatañca  vo bhikkhave desessāmi asaṅkhatagāmiñca maggaṃ taṃ suṇātha katamañca bhikkhave asaṅkhataṃ yo bhikkhave rāgakkhayo dosakkhayo mohakkhayo  idaṃ vuccati bhikkhave asaṅkhataṃ katamo ca bhikkhave asaṅkhatagāmimaggo samatho ayaṃ vuccati bhikkhave asaṅkhatagāmimaggo iti kho bhikkhave desitaṃ vo mayā asaṅkhataṃ desito asaṅkhatagāmimaggo yaṃ bhikkhave satthārā karaṇīyaṃ sāvakānaṃ hitesinā anukampakena anukampaṃ upādāya kataṃ vo taṃ mayā etāni bhikkhave rukkhamūlāni etāni suññāgārāni jhāyatha bhikkhave mā pamādattha mā pacchā vippaṭisārino ahuvattha ayaṃ vo amhākaṃ anusāsanīti
asaṅkhatañca  vo bhikkhave desessāmi asaṅkhatagāmiñca maggaṃ taṃ suṇātha katamañca bhikkhave asaṅkhataṃ yo bhikkhave rāgakkhayo dosakkhayo mohakkhayo  idaṃ vuccati bhikkhave asaṅkhataṃ katamo ca bhikkhave asaṅkhatagāmimaggo vipassanā ayaṃ vuccati bhikkhave asaṅkhatagāmimaggo iti kho bhikkhave desitaṃ vo mayā asaṅkhataṃ ayaṃ vo amhākaṃ anusāsanīti
katamo ca bhikkhave asaṅkhatagāmimaggo savitakko  savicāro samādhi ayaṃ vuccati bhikkhave asaṅkhatagāmimaggo katamo  ca bhikkhave asaṅkhatagāmimaggo avitakko  vicāramatto samādhi ayaṃ vuccati bhikkhave asaṅkhatagāmimaggo katamo ca bhikkhave asaṅkhatagāmimaggo avitakko avicāro samādhi ayaṃ vuccati bhikkhave asaṅkhatagāmimaggo
katamo ca bhikkhave asaṅkhatagāmimaggo suññato samādhi ayaṃ vuccati bhikkhave asaṅkhatagāmimaggo katamo ca bhikkhave asaṅkhatagāmimaggo animitto samādhi ayaṃ vuccati bhikkhave asaṅkhatagāmimaggo katamo ca bhikkhave asaṅkhatagāmimaggo appaṇihito samādhi ayaṃ vuccati bhikkhave asaṅkhatagāmimaggo
katamo ca bhikkhave asaṅkhatagāmimaggo idha bhikkhave bhikkhu kāye kāyānupassī viharati ātāpī sampajāno satimā vineyya loke abhijjhādomanassaṃ ayaṃ vuccati bhikkhave asaṅkhatagāmimaggo katamo ca bhikkhave asaṅkhatagāmimaggo idha bhikkhave bhikkhu vedanāsu vedanānupassī viharati ayaṃ vuccati bhikkhave asaṅkhatagāmimaggo katamo  ca bhikkhave asaṅkhatagāmimaggo idha bhikkhave bhikkhu citte cittānupassī ayaṃ vuccati bhikkhave asaṅkhatagāmimaggo katamo  ca bhikkhave asaṅkhatagāmimaggo idha bhikkhave bhikkhu dhammesu dhammānupassī viharati ayaṃ vuccati bhikkhave asaṅkhatagāmimaggo
katamo ca bhikkhave asaṅkhatagāmimaggo idha bhikkhave bhikkhu anuppannānaṃ pāpakānaṃ akusalānaṃ dhammānaṃ anuppādā chandaṃ janeti vāyamati vīriyaṃ ārabhati cittaṃ paggaṇhāti padahati ayaṃ vuccati bhikkhave asaṅkhatagāmimaggo katamo ca bhikkhave asaṅkhatagāmimaggo idha bhikkhave bhikkhu uppannānaṃ  pāpakānaṃ akusalānaṃ dhammānaṃ pahānā chandaṃ janeti vāyamati vīriyaṃ ārabhati cittaṃ paggaṇhāti padahati ayaṃ vuccati bhikkhave asaṅkhatagāmimaggo katamo ca bhikkhave asaṅkhatagāmimaggo idha bhikkhave bhikkhu anuppannānaṃ kusalānaṃ dhammānaṃ uppādā chandaṃ janeti vāyamati vīriyaṃ ārabhati  cittaṃ paggaṇhāti padahati ayaṃ vuccati bhikkhave asaṅkhatagāmimaggo katamo ca bhikkhave asaṅkhatagāmimaggo idha bhikkhave bhikkhu uppannānaṃ kusalānaṃ dhammānaṃ ṭhitiyā  asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati ayaṃ vuccati bhikkhave asaṅkhatagāmimaggo
katamo  ca bhikkhave asaṅkhatagāmimaggo idha bhikkhave bhikkhu chandasamādhipadhānasaṅkhārasamannāgataṃ iddhipādaṃ bhāveti ayaṃ vuccati bhikkhave asaṅkhatagāmimaggo  katamo ca bhikkhave asaṅkhatagāmimaggo idha bhikkhave bhikkhu vīriyasamādhipadhānasaṅkhārasamannāgataṃ iddhipādaṃ bhāveti ayaṃ vuccati bhikkhave asaṅkhatagāmimaggo katamo ca bhikkhave asaṅkhatagāmimaggo idha bhikkhave bhikkhu cittasamādhipadhānasaṅkhārasamannāgataṃ iddhipādaṃ bhāveti ayaṃ vuccati bhikkhave asaṅkhatagāmimaggo katamo ca bhikkhave asaṅkhatagāmimaggo idha bhikkhave bhikkhu vīmaṃsasamādhipadhānasaṅkhārasamannāgataṃ iddhipādaṃ bhāveti ayaṃ vuccati bhikkhave asaṅkhatagāmimaggo
katamo ca bhikkhave asaṅkhatagāmimaggo idha bhikkhave bhikkhu saddhindriyaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ ayaṃ vuccati bhikkhave asaṅkhatagāmimaggo katamo  ca bhikkhave asaṅkhatagāmimaggo idha bhikkhave bhikkhu vīriyindriyaṃ bhāveti vivekanissitaṃ ayaṃ vuccati bhikkhave asaṅkhatagāmimaggo katamo ca bhikkhave asaṅkhatagāmimaggo idha bhikkhave bhikkhu satindriyaṃ bhāveti ayaṃ vuccati bhikkhave asaṅkhatagāmimaggo katamo  ca bhikkhave asaṅkhatagāmimaggo idha bhikkhave bhikkhu samādhindriyaṃ bhāveti ayaṃ vuccati bhikkhave asaṅkhatagāmimaggo katamo ca bhikkhave asaṅkhatagāmimaggo idha bhikkhave bhikkhu paññindriyaṃ bhāveti vivekanissitaṃ virāganissitaṃ  nirodhanissitaṃ vossaggapariṇāmiṃ ayaṃ vuccati bhikkhave asaṅkhatagāmimaggo
katamo  ca bhikkhave asaṅkhatagāmimaggo idha bhikkhave bhikkhu saddhābalaṃ bhāveti vivekanissitaṃ ayaṃ vuccati bhikkhave asaṅkhatagāmimaggo katamo ca bhikkhave asaṅkhatagāmimaggo idha bhikkhave bhikkhu vīriyabalaṃ bhāveti ayaṃ vuccati bhikkhave asaṅkhatagāmimaggo katamo ca bhikkhave asaṅkhatagāmimaggo idha bhikkhave bhikkhu satibalaṃ bhāveti ayaṃ vuccati bhikkhave asaṅkhatagāmimaggo katamo  ca bhikkhave asaṅkhatagāmimaggo idha bhikkhave bhikkhu samādhibalaṃ bhāveti ayaṃ vuccati bhikkhave asaṅkhatagāmimaggo katamo ca bhikkhave asaṅkhatagāmimaggo idha bhikkhave bhikkhu paññābalaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ ayaṃ vuccati bhikkhave asaṅkhatagāmimaggo
katamo ca bhikkhave asaṅkhatagāmimaggo idha bhikkhave bhikkhu satisambojjhaṅgaṃ bhāveti ayaṃ vuccati bhikkhave asaṅkhatagāmimaggo katamo  ca bhikkhave asaṅkhatagāmimaggo idha bhikkhave bhikkhu dhammavicayasambojjhaṅgaṃ bhāveti vīriyasambojjhaṅgaṃ bhāveti pītisambojjhaṅgaṃ bhāveti passaddhisambojjhaṅgaṃ bhāveti samādhisambojjhaṅgaṃ bhāveti upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ ayaṃ vuccati bhikkhave asaṅkhatagāmimaggo
katamo ca bhikkhave asaṅkhatagāmimaggo idha bhikkhave bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ ayaṃ vuccati bhikkhave asaṅkhatagāmimaggo katamo  ca bhikkhave asaṅkhatagāmimaggo idha bhikkhave bhikkhu sammāsaṅkappaṃ bhāveti   sammāvācaṃ bhāveti sammākammantaṃ bhāveti sammāājīvaṃ bhāveti sammāvāyāmaṃ bhāveti sammāsatiṃ bhāveti asaṅkhatañca vo bhikkhave desessāmi asaṅkhatagāmiñca maggaṃ taṃ suṇātha katamañca bhikkhave asaṅkhataṃ katamo ca bhikkhave asaṅkhatagāmimaggo idha bhikkhave bhikkhu sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ  ayaṃ vuccati bhikkhave asaṅkhatagāmimaggo iti kho bhikkhave desitaṃ vo mayā asaṅkhataṃ desito asaṅkhatagāmimaggo yaṃ bhikkhave satthārā karaṇīyaṃ sāvakānaṃ hitesinā anukampakena anukampaṃ upādāya kataṃ vo taṃ mayā etāni bhikkhave rukkhamūlāni etāni suññāgārāni jhāyatha bhikkhave mā pamādattha mā pacchā  vippaṭisārino ahuvattha ayaṃ vo amhākaṃ anusāsanīti paṭhamaṃ

 anatañca vo bhikkhave desessāmi anatagāmiñca maggaṃ taṃ suṇātha katamañca bhikkhave anataṃ (yathā asaṅkhataṃ tathā vitthāretabbaṃ) dutiyaṃ

 anāsavañca  vo bhikkhave desessāmi anāsavagāmiñca maggaṃ taṃ suṇātha katamañca bhikkhave anāsavaṃ saccañca vo bhikkhave desessāmi saccagāmiñca maggaṃ taṃ suṇātha katamañca bhikkhave saccaṃ pārañca vo bhikkhave desessāmi pāragāmiñca maggaṃ taṃ suṇātha katamañca bhikkhave pāraṃ nipuṇañca vo bhikkhave desessāmi nipuṇagāmiñca maggaṃ taṃ suṇātha katamañca bhikkhave nipuṇaṃ sududdasañca vo bhikkhave desessāmi sududdasagāmiñca maggaṃ taṃ suṇātha katamañca bhikkhave sududdasaṃ ajajjarañca vo bhikkhave desessāmi ajajjaragāmiñca  maggaṃ taṃ suṇātha katamañca bhikkhave ajajjaraṃ dhuvañca  vo bhikkhave desessāmi dhuvagāmiñca maggaṃ taṃ suṇātha katamañca bhikkhave dhuvaṃ apalokitañca vo bhikkhave desessāmi apalokitagāmiñca maggaṃ taṃ suṇātha katamañca bhikkhave apalokitaṃ anidassanañca  vo bhikkhave desessāmi anidassanagāmiñca maggaṃ taṃ suṇātha katamañca bhikkhave anidassanaṃ nippapañcañca vo bhikkhave desessāmi nippapañcagāmiñca maggaṃ taṃ suṇātha katamañca bhikkhave nippapañcaṃ
santañca vo bhikkhave desessāmi santagāmiñca maggaṃ taṃ suṇātha katamañca bhikkhave santaṃ amatañca vo bhikkhave desessāmi amatagāmiñca maggaṃ taṃ suṇātha katamañca bhikkhave amataṃ paṇītañca vo bhikkhave desessāmi paṇītagāmiñca maggaṃ taṃ suṇātha katamañca bhikkhave paṇītaṃ sivañca vo bhikkhave  desessāmi sivagāmiñca maggaṃ taṃ suṇātha katamañca bhikkhave sivaṃ khemañca  vo bhikkhave desessāmi khemagāmiñca maggaṃ taṃ suṇātha katamañca bhikkhave khemaṃ taṇhākkhayañca vo bhikkhave desessāmi taṇhākkhayagāmiñca maggaṃ taṃ suṇātha katamañca bhikkhave taṇhākkhayaṃ
acchariyañca vo bhikkhave desessāmi acchariyagāmiñca maggaṃ taṃ suṇātha katamañca bhikkhave acchariyaṃ abbhutañca vo bhikkhave desessāmi abbhutagāmiñca maggaṃ taṃ suṇātha katamañca bhikkhave abbhutaṃ anītikañca  vo bhikkhave desessāmi anītikagāmiñca maggaṃ taṃ suṇātha katamañca bhikkhave anītikaṃ anītikadhammañca vo bhikkhave desessāmi anītikadhammagāmiñca maggaṃ taṃ suṇātha katamañca bhikkhave anītikadhammaṃ nibbānañca vo bhikkhave desessāmi nibbānagāmiñca maggaṃ taṃ suṇātha katamañca bhikkhave nibbānaṃ abyāpajjhañca  vo bhikkhave desessāmi abyāpajjhagāmiñca maggaṃ taṃ suṇātha katamañca bhikkhave abyāpajjhaṃ virāgañca vo bhikkhave desessāmi virāgagāmiñca maggaṃ taṃ suṇātha katamo ca bhikkhave virāgo
suddhiñca  vo bhikkhave desessāmi suddhigāmiñca maggaṃ taṃ suṇātha katamā ca bhikkhave suddhi muttiñca vo bhikkhave desessāmi muttigāmiñca maggaṃ taṃ suṇātha katamā ca bhikkhave mutti anālayañca vo bhikkhave desessāmi anālayagāmiñca maggaṃ taṃ suṇātha katamo ca bhikkhave anālayo dīpañca vo bhikkhave desessāmi dīpagāmiñca maggaṃ taṃ suṇātha katamañca bhikkhave dīpaṃ leṇañca vo bhikkhave desessāmi leṇagāmiñca maggaṃ taṃ suṇātha katamañca bhikkhave leṇaṃ tāṇañca  vo bhikkhave desessāmi tāṇagāmiñca maggaṃ taṃ suṇātha katamañca bhikkhave tāṇaṃ saraṇañca vo bhikkhave desessāmi saraṇagāmiñca maggaṃ taṃ suṇātha katamañca bhikkhave saraṇaṃanusāsanīti bāttiṃsatimaṃ

 parāyanañca  vo bhikkhave desessāmi parāyanagāmiñca maggaṃ taṃ suṇātha katamañca bhikkhave parāyanaṃ yo bhikkhave rāgakkhayo dosakkhayo  mohakkhayo  idaṃ vuccati bhikkhave parāyanaṃ katamo ca bhikkhave parāyanagāmī maggo kāyagatāsati ayaṃ vuccati bhikkhave parāyanagāmimaggo iti kho bhikkhave desitaṃ vo mayā parāyanaṃ desito parāyanagāmimaggo yaṃ bhikkhave satthārā karaṇīyaṃ sāvakānaṃ hitesinā anukampakena anukampaṃ upādāya kataṃ vo taṃ mayā etāni bhikkhave rukkhamūlāni etāni suññāgārāni jhāyatha bhikkhave mā pamādattha mā pacchā vippaṭisārino ahuvattha ayaṃ vo amhākaṃ anusāsanīti (yathā asaṅkhataṃ tathā vitthāretabbaṃ) tettiṃsatimaṃ

tassuddānaṃ 
asaṅkhataṃ anataṃ anāsavaṃ saccañca pāraṃ nipuṇaṃ sududdasaṃ
ajajjaraṃ dhuvaṃ apalokitaṃ anidassanaṃ nippapañca santaṃ
amataṃ  paṇītañca sivañca khemaṃ taṇhākkhayo acchariyañca abbhutaṃ
anītikaṃ anītikadhammaṃ nibbānametaṃ sugatena desitaṃ
abyāpajjho  virāgo ca suddhi mutti anālayo
dīpo leṇañca tāṇañca saraṇañca parāyananti

