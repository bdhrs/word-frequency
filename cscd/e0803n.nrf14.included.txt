
dhātu tāya nipphanna-rūpañcāti idaṃ dvayaṃ
katvā padhānamamhehi sabbametaṃ papañcitaṃ
ssa vasā dāni vakkhāmatthattikaṃ varaṃ
atthuddhāro mantañca diyantaṃ tikaṃ idha
tasmā tāva dhātuto pavattassa saddassa atthuddhāro nīyate 
khandhasattāmanussesu vijjamāne ca dhātuyaṃ
khīṇāsave rukkhādimhi saddo pavattati
uppāde cāpi viññeyyo saddo vibhāvinā
vipule sopasaggoyaṃ hīḷane vidhamepi ca
parājaye vediyane nāme pākaṭatāya ca
vuttañhetaṃ  saddo pañcakkhandhāmanussadhātuvijjamānakhīṇāsavasattarukkhādīsu dissati bhūtamidanti bhikkhave samanupassathātiādīsu hi ayaṃ pañcakkhandhesu dissati yānīdha  bhūtāni samāgatānīti ettha amanusse cattāro kho bhikkhu mahābhūtā hetūti ettha dhātūsu bhūtasmiṃ pācittiyantiādīsu vijjamāne yo ca kālaghaso bhūtoti ettha khīṇāsave sabbeva nikkhipissanti bhūtā loke samussayanti ettha satte bhūtagāmapātabyatāyāti ettha rukkhādīsūti  vacanaṃ idaṃ mādisaddena uppādādīni gayhare vuttañhetaṃ  jātaṃ bhūtaṃ saṅkhatantiādīsu saddo uppāde dissati saupasaggo pana pabhūtamariyo pakaroti puññantiādīsu vipule yebhuyyena bhikkhūnaṃ paribhūtarūpotiādīsu hīḷane sambhūto sāṇavāsītiādīsu paññattiyaṃ abhibhūto māro vijito saṅgāmotiādīsu vidhamane parābhūtarūpokho ayaṃ acelo pāthikaputtotiādīsu parājaye anubhūtaṃ sukhadukkhantiādīsu vediyane vibhūtaṃ paññāyātiādīsu pākaṭīkaraṇe dissati te sabbe rukkhādīsūtiādisaddena saṅgahitāti daṭṭhabbāti
idāni mantapadāni vuccante 
bhavituṃ ubbhavituṃ samubbhavituṃ pabhavituṃ parābhavituṃ atibhavituṃ sambhavituṃ vibhavituṃ bhotuṃ sambhotuṃ vibhotuṃ pātubhavituṃ pātubbhavituṃ vā pātubhotuṃ imāni akammakāni mantapadāni
paribhotuṃ  paribhavituṃ abhibhotuṃ abhibhavituṃ adhibhotuṃ adhibhavituṃ atibhotuṃ atibhavituṃ anubhotuṃ anubhavituṃ samanubhotuṃ samanubhavituṃ abhisambhotuṃ abhisambhavituṃ imāni sakammakāni mantapadāni sabbānetāni suddhakattari bhavanti
bhāvetuṃ pabhāvetuṃ sambhāvetuṃ vibhāvetuṃ paribhāvetuṃiccevamādīni hetukattari mantapadāni sabbānipi hetukattari mantapadāni sakammakāniyeva bhavanti uddesoyaṃ
tatra samānatthapadesu ekamevādipadaṃ gahetvā niddeso kātabbo  nti hotuṃ vijjituṃ paññāyituṃ sarūpaṃ labhituṃ ettha vuttanayānusārena sesānampi mantānaṃ niddeso vitthāretabbo sabbāni mantapadāni catutthiyatthe vattanti tvaṃ mama cittamaññāya nettaṃ yācitumāgatoti ettha viya nti hi yācanatthāyāti attho tasmā ntiādīnampi bhavanatthāyāti vā bhavanatthanti vā bhavanāyāti vā ādinā attho gahetabbo apica nekkhammaṃ daṭṭhu khematoti ettha daṭṭhunti padassa disvāti atthadassanato yathārahaṃ mantāni saddantapadatthavasenapi gahetabbāni etāni ca nipātapadesu saṅgahaṃgacchanti vuttañhi  nipātapadaparicchede tuṃ iti catutthiyāti tatrāyamattho tuṃ iti etadanto nipāto catutthiyā atthe vattatīti

idāni diyantapadāni vuccante 
bhavitvā bhavitvāna bhavituna bhaviya bhaviyāna ubbhavitvā ubbhavitvāna ubbhavituna ubbhaviya ubbhaviyāna esa nayo samubbhavitvā parābhavitvā sambhavitvā vibhavitvā pātubbhavitvāti etthāpi imāni akammakāni ussukkanatthāni diyantapadāni
bhutvā bhutvāna paribhavitvā paribhavitvāna paribhavituna paribhaviya paribhaviyāna paribhuyya abhibhavitvā abhibhavitvāna abhibhavituna abhibhaviya abhibhaviyāna abhibhuyya esa nayo adhibhavitvā atibhavitvā anubhavitvāti etthāpi idañcettha nidassanaṃ tamavoca rājā anubhaviyāna tampi eyyāsi khippaṃ ahamapi pūjaṃ kassanti anubhutvā anubhutvāna adhibhotvā adhibhotvāna
saṭṭhi kappasahassāni devaloke ramissati
aññe deve adhibhotvā issaraṃ kārayissatīti
idamettha pāḷinidassanaṃ imāni sakammakāni ussukkanatthāni diyantapadāni imāni cattāri suddhakattariyeva bhavanti
bhāvetvā bhāvetvāna pabhāvetvā pabhāvetvāna sambhāvetvā sambhāvetvāna vibhāvetvā vibhāvetvāna paribhāvetvā paribhāvetvānaiccevamādīni sakammakāni ussukkanatthāni diyantapadāni hetukattariyeva bhavanti uddesoyaṃ
tatra samānatthapadesu ekamevādipadaṃ gahetvā niddeso kātabbo  ti hutvā paññāyitvā sarūpaṃ labhitvā evaṃ vuttanayānusārena sesānampi diyantapadānaṃ niddeso vitthāretabbo ayaṃ pana viseso ti sampattiṃ anubhutvāti sakammakavasena attho gahetabbo ti imesañhi samānatthataṃ saddhammavidū icchanti atridaṃ vuccati 
bhutvā bhutvānaiccete anubhutvātimassa hi
atthaṃ sūcenti hutvāti padassa pana neva te
keci bhūtvāti dīghattaṃ tassa icchanti sāsane
dīghatā rassatā ceva dvayampetaṃ padissati
saddasatthe ca bhūtvāti dīghattasañhitaṃ padaṃ
bhavitvāti padassatthaṃ dīpeti na tu sāsane
hutvāiti padaṃyeva dīpeti jinasāsane
bhavitvāti padassatthaṃ natthi aññattha taṃ padaṃ
iccevaṃ savisesantu vacanaṃ sāradassinā
sāsane saddasatthe ca viññunā pekkhitabbakaṃ
evaṃ ussukkanatthe pavattāni diyantapadānipi niddiṭṭhāni sabbānetāni avibhattikānīti gahetabbāni  hi nipātaparicchede avibhattikāni katvā diyantapadāni vuttāni saddatthavidūnaṃ pana mate paṭhamādivibhattivasena savibhattikāni bhavanti
imasmiñca pana diyantādhikāre idañcupalakkhitabbaṃ  bhutvā gacchati bhutvā gato bhutvā gamissasi kasitvā vapati umaṅgā nikkhamitvāna vedeho nāvamāruhi bhutvāna bhikkhu bhikkhassu iccādī samānakattukānaṃ dhātūnaṃ disaddappayogā bhutvā gacchatīti ettha hi bhutvāti idaṃ pubbakālakriyādīpakaṃ padaṃ gacchatīti idaṃ pana uttarakālakriyādīpakaṃ samānakattukāni cetāni padāni ekakattukānaṃ kriyānaṃ vācakattā tathā hettha yo gamanakriyāya  kattā so eva bhuñjanakriyāya kattubhūto daṭṭhabbo ayaṃ nayo aññatrāpi īdisesu ṭhānesu netabbo
andhakāraṃ nihantvāna uditoyaṃ divākaro
vaṇṇaṃ paññāvabhāsehi obhāsetvā samuggato
iccādīnipi pana samānakattukānaṃ disaddappayogā ettha hi nihantvānāti padaṃ samānakālakriyādīpakaṃ padaṃ uditoti idaṃ pana uttarakālakriyādīpakaṃ padanti na vattabbaṃ samānakālakriyāya idhādhippetattā tasmāyeva samānakālakriyādīpakaṃ padanti gahetabbaṃ ayaṃ nayo aññatrāpi īdisesu ṭhānesu netabbo
keci pana mukhaṃ byādāya sayati akkhiṃ parivattetvā passatīti udāharanti apare nisajja adhīte ṭhatvā kathetīti tattha byādānaparivattanuttarakālo byādānūpasamalakkhaṇaṃ passanakriyāya lakkhiyati nisajja adhīte ṭhatvā kathetīti ca samānakālatāyapi ajjhenakathanehi pubbepi nisajjaṭṭhānāni hontīti sakkā pubbuttarakālatā sambhāvetuṃ tasmā purimāniyeva udāharaṇāni yuttāni udayasamakālameva hi tannivattanīyanivattananti
dvāramāvaritvā pavisatiiccādi samānakattukānaṃ disaddappayogo yasmā panettha pavisanakriyā purimā āvaraṇakriyā pana pacchimā tasmā āvaritvāti idaṃ aparakālakriyādīpakaṃ padanti veditabbaṃ pavisatīti idaṃ pana pubbakālakriyādīpakaṃ padanti ayaṃ nayo  aññatrāpi īdisesu ṭhānesu netabbo apare dhanti kacca patito daṇḍoti udāharaṇanti abhighātabhūtasamāyoge pana abhighātajasaddassa samānakālatā ettha labbhatīti idhāpi purimāniyeva udāharaṇāni yuttānīti
pisācaṃ disvā cassa bhayaṃ hoti paññāya cassa disvā āsavā parikkhīṇāiccādi  kattari payogo ettha hi pisācaṃ disvā purisassa bhayaṃ hoti paññāya disvā assa puggalassa āsavā parikkhīṇā evaṃ samānakattukatā dhātūnaṃ na labbhati dassanakriyāya purisesu pavattanato bhavanādikriyāya ca bhayādīsu pavattanatoti daṭṭhabbaṃ ayaṃ nayo aññatrāpi īdisesu ṭhānesu netabbo
idampi panettha upalakkhitabbaṃ appatvā nadiṃ pabbato atikkamma pabbataṃ nadīiccādi  sīhaṃ disvā bhayaṃ hoti ghataṃ pivitvā balaṃ jāyate dhanti katvā daṇḍo patitoiccādi  nhatvā gamanaṃ bhutvā sayanaṃ upādāya rūpamiccāpi ti
iccevaṃ sabbathāpi samānakattukānaṃ dhātūnaṃ pubbakāle disaddappayogo samānakattukānaṃ samānakāle disaddappayogo samānakattukānaṃ aparakāle disaddappayogo asamānakattukānaṃ disaddappayogo parāparayogo  lakkhaṇahetuādippayogo byattayena saddasiddhippayogoti sattadhā diyantānaṃ padānaṃ payogo veditabbo
yadi evaṃ kasmā  pubbakālekakattukānaṃ tuna tvāna tvā vāti pubbakāleyeva ekakattukaggahaṇaṃ katanti yetuyyena diyantānaṃ padānaṃ purimakālakriyādīpanato kaccāyane hi yebhuyyena pavattiṃ sandhāya pubbakālekakattukānanti vuttaṃ yasmā pana iti katvātiādīnaṃ padānaṃ hetuatthavasenapi pubbācariyehi attho saṃvaṇṇito tasmā bhavitvātiādīnaṃ dhātumayānaṃ disaddantānaṃ padānaṃ aññesañca pacitvātiādīnaṃ yathāpayogaṃ bhavanahetu pacanahetūtiādinā hetuatthopi gahetabbo atridaṃ vuccati 
hetutthepi yato honti saddā ussukkanatthakā
tasmā hetuvasenāpi vadeyyatthaṃ vicakkhaṇo
iti katvāti saddassa atthasaṃvaṇṇanāsu hi
iti karaṇahetūti attho dhīrehi gayhati
gacchāmi dāni nibbānaṃ yattha gantvā na socati
iti pāṭhepi hetuttho gayhate pubbaviññubhi
yasmiṃ nibbāne gamana-hetūti hi kathīyate
hetutthevaṃ yathāyoga-maññatrāpi ayaṃ nayo
evaṃ saddassa atthuddhāro ca mantapadañca diyantapadañcāti atthattikaṃ vibhattaṃ
yo  imamatthatikaṃ suvibhattaṃ
kaṇṇarasāyanamāgamikānaṃ
dhārayate sa bhave gatakaṅkhā
pāvacanamhi gate sukhumatthe






