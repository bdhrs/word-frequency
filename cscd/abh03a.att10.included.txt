

 idāni  brahmacariyakathā hoti tattha dve brahmacariyavāsā maggabhāvanā ca pabbajjā ca pabbajjā sabbadevesu natthi maggabhāvanā ṭhapetvā asaññasatte sesesu appaṭisiddhā tattha ye paranimmitavasavattideve upādāya taduparidevesu maggabhāvanampi na icchanti seyyathāpi sammitiyā te sandhāya ti pucchā sakavādissa tīhi bhikkhave ṭhānehi jambudīpakā manussā uttarakuruke ca manusse adhiggaṇhanti deve ca tāvatiṃse katamehi tīhi sūrā satimanto idha brahmacariyavāsoti  idaṃ suttaṃ nissāya dvepi brahmacariyavāsā natthi devesūti uppannaladdhivasena paṭiññā paravādissa puna dvinnampi brahmacariyānaṃ antarāyikadhammavaseneva ti pucchā sakavādissa tattha ti mūgā viya hatthamuddhāya vattāro parato ti pucchā paravādissa maggabhāvanaṃ sandhāya paṭiññā sakavādissa paṭiññāya adhippāyaṃ asallakkhetvā pabbajjāvasena anuyogo paravādissa
ti pañhe gihīnañceva ekaccānañca devānaṃ maggapaṭilābhaṃ sandhāya paṭikkhepo tasseva puna puṭṭho paccantavāsino ceva asaññasatte ca sandhāya paṭiññā tasseva tiādīsu pucchāsupi eseva nayo puna atthi devesūti pañhepi maggabhāvanaṃ sandhāyeva paṭiññā sakavādissa sabbadevesūti vutte asaññasatte sandhāya paṭikkhepo tasseva
ti  pañhadvaye jambudīpake sandhāya paṭiññā paccantavāsino sandhāya paṭikkhepo veditabbo
ti atthi te devā atthi vā so padeso yattha atthīti evaṃ sattapadesavibhāgamukhena vissajjanaṃ sakavādissa iminā nayena sabbe ekantarikapañhā veditabbā
 suttānuyoge ti tassa anāgāmino arahattaphaluppatti kuhinti pucchā sakavādissa ti suddhāvāsesūti attho
ti kāraṇatthe nipāto idaṃ vuttaṃ hoti  yasmā anāgāmipuggalo idha loke bhāvitena maggena tattha suddhāvāsesu phalaṃ sacchikaroti na tattha aññaṃ maggaṃ bhāveti tasmā natthi devesu brahmacariyavāsoti

 idāni  yadi aññattha bhāvitena maggena aññattha phalasacchikiriyā hoti sotāpannādīnampi siyāti etamatthaṃ dassetuṃ puna tiādīnaṃ saṃsandanapucchā sakavādissa tattha anāgāmissa phalasacchikiriyāya paṭiññā sesānaṃ phalasacchikiriyāya paṭikkhepo paravādissa idha bhāvitamaggo hi anāgāmī idhavihāyaniṭṭho nāma hoti so idha anāgāmimaggaṃ bhāvetvā opapātiko tatthaparinibbāyīti vacanato puna maggabhāvanaṃ vinā upapattivaseneva arahattaphalaṃ sacchikarotīti tassa laddhi sotāpannasakadāgāmino pana tattha maggaṃ bhāvetvā tatrupapattikā nāma hontīti tesaṃ idhāgamanaññeva natthi iti so anāgāmissa phalasacchikiriyaṃ puṭṭho paṭijānāti itaresaṃ paṭikkhipati
ti pañhe anāgāmino tattha maggabhāvanāva natthīti laddhiyā paṭikkhipati ti pucchā sakavādissa  rūpāvacaramaggaṃ sandhāya paṭiññā itarassa rūpāvacaramaggena hi so idhavihāyaniṭṭho nāma jāto
ti pañhe opapātiko tatthaparinibbāyīti vacanato upapattiyāvassa katakaraṇīyādibhāvaṃ sandhāya paṭijānāti ti pañhe idhaparinibbāyino arahato vaseneva paṭikkhipati puna puṭṭho tatthaparinibbāyino vasena paṭijānāti
tiādīsupi tatthaparinibbāyī idhaparinibbāyīnaṃ vaseneva attho veditabbo ti puṭṭho  idheva bhāvitena maggena tassa akuppapaṭivedhaṃ icchanto paṭikkhipati
ti paṭhamaṃ udāharaṇaṃ paravādissa dutiyaṃ sakavādissa sesaṃ sabbattha uttānatthamevāti


 idāni odhisokathā nāma hoti tattha ye sotāpannādīnaṃ nānābhisamayavasena dukkhadassanādīhi odhiso odhiso  ekadesena ekadesena kilesappahānaṃ icchanti seyyathāpi etarahi sammitiyādayo tesaṃ taṃ laddhiṃ bhindituṃ ti pucchā sakavādissa paṭiññā paravādissa puna anuyogo sakavādissa ekadesena sotāpannādibhāvassa abhāvato paṭikkhepo paravādissa iminā upāyena sabbavāresu attho veditabboti

