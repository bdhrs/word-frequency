


 idāni  maṇḍapeyyaguṇassa ariyamaggassa yuganaddhaguṇaṃ dassentena kathitāya suttantapubbaṅgamāya yuganaddhakathāya apubbatthānuvaṇṇanā yasmā pana dhammasenāpati dhammarāje dharamāneyeva dhammarājassa parinibbānasaṃvacchare parinibbuto tasmā dhammarāje dharamāneyeva dhammabhaṇḍāgārikena desitaṃ idaṃ suttantaṃ tasseva sammukhā sutvā ntiādimāhāti veditabbaṃ tattha ti piyavacanaṃ garuvacanaṃ sagāravasappatissavacanaṃ āyumāti attho ti tassa therassa nāmaṃ so hi jāyamānoyeva kule ānandaṃ bhusaṃ tuṭṭhiṃ akāsi tasmāssa ānandoti nāmaṃ katanti veditabbaṃ nti evaṃnāmake nagare tassa hi nagarassa ārāmapokkharaṇīādīsu tesu tesu ṭhānesu kosambarukkhā ussannā ahesuṃ tasmā taṃ kosambīti saṅkhaṃ agamāsi kusambassa isino assamato avidūre māpitattāti eke
ti ghositaseṭṭhinā kārite ārāme kosambiyañhi tayo seṭṭhino ahesuṃ ghositaseṭṭhi kukkuṭaseṭṭhi pāvārikaseṭṭhīti te tayopi loke buddho uppannoti sutvā pañcahi pañcahi sakaṭasatehi dānūpakaraṇāni gāhāpetvā sāvatthiṃ gantvā  jetavanasamīpe khandhāvāraṃ bandhitvā satthu santikaṃ gantvā vanditvā paṭisanthāraṃ katvā nisinnā satthu dhammadesanaṃ sutvā sotāpattiphale patiṭṭhahitvā satthāraṃ nimantetvā buddhappamukhassa bhikkhusaṅghassa aḍḍhamāsamattaṃ mahādānaṃ datvā bhagavato pādamūle nipajjitvā sakajanapadagamanatthaṃ bhagavantaṃ yācitvā suññāgāre kho gahapatayo tathāgatā abhiramantīti bhagavatā vutte dinnā no bhagavatā paṭiññāti ñatvā ativiya tuṭṭhā dasabalaṃ vanditvā nikkhantā antarāmagge yojane yojane bhagavato nivāsatthaṃ vihāraṃ kārentā anupubbena kosambiṃ patvā attano attano  ārāme mahantaṃ dhanapariccāgaṃ katvā bhagavato vihāre  kārāpayiṃsu tattha ghositaseṭṭhinā kārito ghositārāmo nāma ahosi kukkuṭaseṭṭhinā kārito kukkuṭārāmo nāma pāvārikaseṭṭhinā ambavane kārito pāvārikambavanaṃ nāma taṃ sandhāya vuttaṃ ghositaseṭṭhinā kārite ārāmeti
ti ettha buddhā bhagavanto sāvake ālapantā bhikkhavoti ālapanti sāvakā pana buddhehi sadisā mā homāti āvusoti paṭhamaṃ vatvā pacchā bhikkhavoti vadanti buddhehi ca ālapite bhikkhusaṅgho bhadanteti paṭivacanaṃ deti sāvakehi ālapite āvusoti
ti aniyamavacanaṃ etena tādisānaṃ sabbabhikkhūnaṃ pariyādānaṃ ti mama samīpe nti attanā arahattassa pattaṃ napuṃsake bhāve siddhavacanaṃ arahattaṃ pattanti vā padacchedo attanā pattaṃ arahattanti attho arahattappattaṃ attānanti vā pāṭhaseso ti upari vuccamānehi catūhi paṭipadāmaggehi na ariyamaggehi catūhi maggehīti visuñca vuttattā kassaci arahato paṭhamassa ariyamaggassa dhammuddhaccapubbaṅgamo maggo ekassa ariyamaggassa samathapubbaṅgamo ekassa vipassanāpubbaṅgamo ekassa yuganaddhapubbaṅgamoti evaṃ cattāropi paṭipadā maggā hontīti veditabbaṃ ti etesaṃ catunnaṃ paṭipadānaṃ maggānaṃ ekena vā paṭipadāmaggena arahattappattaṃ byākarotīti attho sukkhavipassakassa hi arahato dhammuddhaccapubbaṅgamaṃ sotāpattimaggaṃ patvā sesamaggattayampi suddhavipassanāhiyeva pattassa arahattappatti dhammuddhaccapubbaṅgamamaggā hoti dhammuddhaccaviggahaṃ patvā vā appatvā vā samathapubbaṅgamādīnaṃ tiṇṇaṃ paṭipadānaṃ maggānaṃ ekekassa vasena pattacatumaggassa  arahato arahattappatti itaraekekamaggapubbaṅgamā hoti tasmā āha  etesaṃ vā aññatarenāti
ti samathaṃ pubbaṅgamaṃ purecārikaṃ katvā vipassanaṃ bhāveti paṭhamaṃ samādhiṃ uppādetvā pacchā vipassanaṃ bhāvetīti attho ti paṭhamo lokuttaramaggo nibbattati ntiādīsu ekacittakkhaṇikassa maggassa āsevanādīni nāma natthi dutiyamaggādayo pana uppādento tameva maggaṃ āsevati bhāveti  bahulīkarotīti vuccati ti yāva arahattamaggā  kamena sabbe saññojanā pahīyanti anusayā byantīhonti ti ca puna anuppattiyā vigatantā hontīti attho
nti puna ca aparaṃ kāraṇaṃ ti vipassanaṃ pubbaṅgamaṃ purecārikaṃ katvā samathaṃ bhāveti paṭhamaṃ vipassanaṃ uppādetvā pacchā samādhiṃ bhāvetīti attho ti yuganaddhaṃ katvā bhāveti ettha teneva cittena samāpattiṃ samāpajjitvā teneva saṅkhāre sammasituṃ na sakkā ayaṃ pana yāvatā samāpattiyo samāpajjati tāvatā saṅkhāre sammasati yāvatā saṅkhāre sammasati tāvatā samāpattiyo samāpajjati kathaṃ paṭhamajjhānaṃ samāpajjati tato vuṭṭhāya saṅkhāre sammasati saṅkhāre sammasitvā dutiyajjhānaṃ samāpajjati tato vuṭṭhāya saṅkhāre sammasati saṅkhāre sammasitvā tatiyajjhānaṃ nevasaññānāsaññāyatanasamāpattiṃ samāpajjati tato vuṭṭhāya saṅkhāre sammasati evaṃ samathavipassanaṃ yuganaddhaṃ bhāveti nāma
ti ettha mandapaññānaṃ vipassakānaṃ upakkilesavatthuttā vipassanupakkilesasaññitesu obhāsādīsu dasasu dhammesu bhantatāvasena uddhaccasahagatacittuppattiyā vikkhepasaṅkhātaṃ uddhaccaṃ dhammuddhaccaṃ tena dhammuddhaccena viggahitaṃ virūpaggahitaṃ virodhamāpāditaṃ mānasaṃ cittaṃ dhammuddhaccaviggahitaṃ mānasaṃ hoti tena vā dhammuddhaccena kāraṇabhūtena tammūlakataṇhāmānadiṭṭhuppattiyā viggahitaṃ mānasaṃ hoti dhammuddhaccaviggahitamānasanti vā pāṭho ti iminā maggāmaggavavatthānena taṃ dhammuddhaccaṃ paṭibāhitvā puna vipassanāvīthiṃ paṭipannakālaṃ dasseti nti yasmiṃ samaye taṃ vipassanāvīthiṃ okkamitvā pavattaṃ cittaṃ ti  vipassanāvīthiṃ paccotaritvā tasmiṃ samaye gocarajjhattasaṅkhāte ārammaṇe santiṭṭhati patiṭṭhāti ti tattheva pavattivasena sammā nisīdati ti ekaggaṃ hoti ti sammā ādhiyati suṭṭhu ṭhitaṃ hotīti


 tassa  suttantassa niddesakathāya ti tasmiṃ samādhismiṃ jāte cittacetasike dhamme tiādinā vipassanāya bhedaṃ dasseti ti sammādiṭṭhisaṅkhāto maggo aṭṭhasu maggaṅgesu ekekopi hi maggoti vuccatiti sotāpattimaggavasena ti sakadāgāmimagguppādanena ti anāgāmiarahattamagguppādanena imesaṃ tiṇṇaṃ avatthābhedepi sati āvajjanādīnaṃ sādhāraṇattā sadisameva vissajjanaṃ kataṃ
 ālokasaññāpaṭinissaggānupassanānaṃ antarāpeyyāle avikkhepādīni ca jhāna samāpattikasiṇānussatiasubhā ca dīghaṃ assāsādīni ca ānantarikasamādhiñāṇaniddese  niddiṭṭhattā saṅkhittāni tattha ca ti pubbabhāgāvikkhepavasena gahetabbaṃ tiādike suddhavipassanāvasena vuttacatukke pana taruṇavipassanākāle vipassanāsampayuttasamādhipubbaṅgamā balavavipassanā veditabbā
 vipassanāpubbaṅgamavāre paṭhamaṃ tiādinā ārammaṇaṃ aniyametvā vipassanā vuttā pacchā tiādinā ārammaṇaṃ niyametvā vuttā nti tassā vipassanāya jātānaṃ cittacetasikānaṃ dhammānaṃ ti ettha vosaggo nibbānaṃ nibbānañhi saṅkhatavosaggato pariccāgato vosaggoti vutto vipassanā ca taṃsampayuttadhammā ca nibbānaninnatāya ajjhāsayavasena nibbāne patiṭṭhitattā nibbānapatiṭṭhā nibbānārammaṇā patiṭṭhāpi hi ālambīyatīti ārammaṇaṃ nāma hoti nibbāne patiṭṭhaṭṭheneva nibbānārammaṇā aññattha pāḷiyampi hi patiṭṭhā ārammaṇanti vuccanti yathāha  seyyathāpi āvuso naḷāgāraṃ vā tiṇāgāraṃ vā sukkhaṃ koḷāpaṃ terovassikaṃ puratthimāya cepi disāya puriso ādittāya tiṇukkāya upasaṅkameyya labhetha aggi otāraṃ labhetha  aggi ārammaṇantiādi  tasmā tattha jātānaṃ dhammānaṃ vosaggārammaṇatāya nibbānapatiṭṭhābhāvena hetubhūtena uppādito yo cittassa ekaggatāsaṅkhāto upacārappanābhedo avikkhepo so  samādhīti vipassanāto pacchā uppādito  nibbedhabhāgiyo samādhi niddiṭṭho hoti tasmāyeva hi ti vuttaṃ
 yuganaddhaniddese yasmā heṭṭhā suttantavaṇṇanāyaṃ vutto yuganaddhakkamo purimadvayaniddesanayeneva pākaṭo maggakkhaṇe yuganaddhakkamo pana na pākaṭo tasmā pubbabhāge anekantikaṃ yuganaddhabhāvanaṃ avatvā maggakkhaṇe ekantena labbhamānayuganaddhabhāvanameva dassento tiādimāha tattha tiādīsu sattarasasu ākāresu ante uddiṭṭhaṃ yuganaddhaṃ mūlapadena ekaṭṭhattā taṃ vippahāya sesānaṃ vasena soḷasahīti vuttaṃ ti ālambanaṭṭhena ārammaṇavasenāti attho evaṃ sesesupi ti ārammaṇaṭṭhepi sati nissayitabbaṭṭhānaṭṭhena ti pajahanaṭṭhena ti pahānepi sati puna anādiyanena pariccāgaṭṭhena ti uggamanaṭṭhena ti uggamanepi sati apunarāvaṭṭanena nivattanaṭṭhena ti nibbutaṭṭhena ti nibbutaṭṭhepi sati uttamaṭṭhena atappakaṭṭhena vā ti bandhanāpagataṭṭhena ti bandhanamokkhepi sati ārammaṇaṃ katvā pavattamānāsavavirahitaṭṭhena ti anosīditvā pilavanaṭṭhena atikkamanaṭṭhena vā ti saṅkhāranimittavirahitaṭṭhena ti paṇidhivirahitaṭṭhena ti abhinivesavirahitaṭṭhena ti ekakiccaṭṭhena ti aññamaññaṃ anatikkamanaṭṭhena ti yugalakaṭṭhena
ti yogino tassa tassa paṭipakkhappahānavasena vuttaṃ nirodho cettha nibbānameva ti samatho ce vipassanaṃ ativatteyya līnapakkhikattā samathassa cittaṃ kosajjāya saṃvatteyya vipassanā ce samathaṃ ativatteyya uddhaccapakkhikattā vipassanāya cittaṃ uddhaccāya saṃvatteyya tasmā samatho ca vipassanaṃ anativattamāno kosajjapātaṃ na karoti vipassanā samathaṃ anativattamānā uddhaccapātaṃ na karoti samatho samaṃ pavattamāno  vipassanaṃ uddhaccapātato rakkhati vipassanā samaṃ pavattamānā samathaṃ kosajjapātato rakkhati evamime ubho aññamaññaṃ anativattanakiccena  ekakiccā samā hutvā pavattamānena aññamaññaṃ anativattamānā atthasiddhikarā honti tesaṃ maggakkhaṇe yuganaddhattaṃ vuṭṭhānagāminivipassanākkhaṇe yuganaddhattāyeva hoti pahānapariccāgavuṭṭhānavivaṭṭanakaraṇānaṃ maggakiccavasena vuttattā sakalassa maggakiccassa dassanatthaṃ uddhaccasahagatakilesā ca khandhā ca avijjāsahagatakilesā ca khandhā ca niddiṭṭhā sesānaṃ  na tathā vuttattā paṭipakkhadhammamattadassanavasena uddhaccāvijjā eva niddiṭṭhā ti nivattantassa
ti samādhissa kāmacchandapaṭipakkhattā vuttaṃ ti rāgassa virāgo samatikkamo etissā atthīti rāgavirāgā rāgavirāgatoti nissakkavacanaṃ vā tathā ti maggasampayutto samādhi ti maggasampayuttā paññā ti tarantassa ti rāgadosamohapaṇidhīhi sabbapatthanāhi vā evaṃ cuddasa ākāre vissajjitvā ekarasaṭṭhañca anativattanaṭṭhañca avibhajitvāva ti āha kasmā tesaṃ cuddasannaṃ ākārānaṃ ekekassa avasāne ekarasā honti yuganaddhā honti aññamaññaṃ nātivattantīti niddiṭṭhattā te dvepi ākārā niddiṭṭhāva honti tasmā soḷasahīti āha yuganaddhaṭṭho pana uddesepi na bhaṇitoyevāti

 dhammuddhaccavāre ti udayabbayānupassanāya ṭhitassa tīhi anupassanāhi punappunaṃ saṅkhāre vipassantassa vipassantassa vipassanāñāṇesu paripākagatesu tadaṅgavasena kilesappahānena parisuddhacittassa aniccato vā dukkhato vā anattato vā manasikārakkhaṇe vipassanāñāṇānubhāvena pakatiyāva obhāso uppajjatīti paṭhamaṃ tāva aniccato manasikaroto obhāso kathito akusalo vipassako tasmiṃ obhāse uppanne na ca vata me ito pubbe evarūpo obhāso uppannapubbo addhā maggaṃ pattomhi phalaṃ pattomhīti  amaggaṃyeva maggoti aphalameva phalanti gaṇhāti tassa amaggaṃ maggoti aphalaṃ phalanti gaṇhato vipassanāvīthi ukkantā hoti so attano  vipassanāvīthiṃ vissajjetvā vikkhepamāpanno vā obhāsameva taṇhādiṭṭhimaññanāhi maññamāno vā nisīdati so kho panāyaṃ obhāso kassaci bhikkhuno pallaṅkaṭṭhānamattameva obhāsento uppajjati kassaci antogabbhaṃ kassaci bahigabbhampi kassaci sakalavihāraṃ gāvutaṃ aḍḍhayojanaṃ yojanaṃ dviyojanaṃ kassaci pathavitalato yāva akaniṭṭhabrahmalokā ekālokaṃ kurumāno bhagavato pana dasasahassilokadhātuṃ obhāsento  udapādi ayañhi obhāso caturaṅgasamannāgatepi andhakāre taṃ taṃ ṭhānaṃ obhāsento uppajjati
ti ayaṃ obhāso maggadhammo phaladhammoti vā taṃ taṃ obhāsaṃ manasi karoti nti tato obhāsato dhammoti āvajjanakaraṇato vā yo uppajjati vikkhepo so uddhaccaṃ nāmāti attho ti tena evaṃ uppajjamānena uddhaccena virodhitacitto tena vā uddhaccena kāraṇabhūtena tammūlakakilesuppattiyā virodhitacitto vipassako vipassanāvīthiṃ okkamitvā vikkhepaṃ vā tammūlakakilesesu vā ṭhitattā aniccato dukkhato anattato upaṭṭhānāni yathābhūtaṃ nappajānāti tena vuccati dhammuddhaccaviggahitamānasoti evaṃ itisaddo yojetabbo ti evaṃ assādavasena upakkiliṭṭhacittassāpi yogino sace upaparikkhā uppajjati so evaṃ pajānāti  vipassanā nāma saṅkhārārammaṇā maggaphalāni nibbānārammaṇāni imāni ca cittāni saṅkhārārammaṇāni tasmā nāyamobhāso maggo udayabbayānupassanāyeva nibbānassa lokiko maggoti maggāmaggaṃ vavatthapetvā taṃ vikkhepaṃ parivajjayitvā udayabbayānupassanāya ṭhatvā sādhukaṃ saṅkhāre aniccato dukkhato anattato vipassati evaṃ upaparikkhantassa so samayo hoti evaṃ apassanto pana maggaphalappattomhīti adhimāniko hoti
nti yaṃ taṃ vipassanācittaṃ ti aniccānupassanāya ārammaṇe gocarajjhatteyeva ti tasseva yogāvacarassa rūpārūpadhamme tulayantassa tīrayantassa vissaṭṭhaindavajiramiva avihatavegaṃ  tikhiṇaṃ sūramativisadaṃ vipassanāñāṇaṃ uppajjati ti tasseva tasmiṃ samaye khuddikā pīti khaṇikā pīti okkantikā pīti ubbegā pīti pharaṇā pītīti ayaṃ pañcavidhā vipassanāsampayuttā pīti sakalasarīraṃ pūrayamānā uppajjati ti tasseva tasmiṃ samaye kāyacittānaṃ neva daratho na gāravatā na kakkhaḷatā  na akammaññatā na gelaññatā na vaṅkatā hoti atha kho panassa kāyacittāni passaddhāni lahūni mudūni kammaññāni paguṇāni suvisadāni ujukāniyeva honti so imehi passaddhādīhi anuggahitakāyacitto tasmiṃ samaye amānusiṃ nāma ratiṃ anubhavati yaṃ sandhāya vuttaṃ 
suññāgāraṃ  paviṭṭhassa santacittassa bhikkhuno
amānusī ratī hoti sammā dhammaṃ vipassato
yato yato sammasati khandhānaṃ udayabbayaṃ
labhatī pītipāmojjaṃ amataṃ taṃ vijānatanti  
evamassa imaṃ amānusiṃ ratiṃ sādhayamānā lahutādīhi sahitā vipassanāsampayuttā kāyacittapassaddhi uppajjati ti tasseva tasmiṃ samaye sakalasarīraṃ abhisandayamānaṃ vipassanāsampayuttaṃ sukhaṃ uppajjati ti tasseva tasmiṃ samaye cittacetasikānaṃ atisayapasādabhūtā vipassanāsampayuttā saddhā uppajjati ti tasseva tasmiṃ samaye asithilamanaccāraddhaṃ supaggahitaṃ vipassanāsampayuttaṃ vīriyaṃ uppajjati ti tasseva tasmiṃ samaye sūpaṭṭhitā suppatiṭṭhitā nikhātā acalā pabbatarājasadisā vipassanāsampayuttā sati uppajjati so yaṃ yaṃ ṭhānaṃ āvajjati samannāharati manasi karoti paccavekkhati taṃ taṃ ṭhānamassa okkantitvā pakkhanditvā dibbacakkhuno paraloko viya satiyā upaṭṭhāti 
ti vipassanupekkhā ceva āvajjanupekkhā ca tasmiñhi samaye sabbasaṅkhāresu majjhattabhūtā vipassanupekkhāpi balavatī uppajjati manodvāre āvajjanupekkhāpi sā hissa taṃ taṃ ṭhānaṃ āvajjantassa vissaṭṭhaindavajiramiva pattapuṭe pakkhandatattanārāco viya ca sūrā tikhiṇā hutvā vahati  evañhi visuddhimagge  vuttaṃ ti cettha vipassanāsampayuttā tatramajjhattupekkhāti ācariyā vadanti vipassanāñāṇe hi gayhamāne ñāṇaṃ uppajjatīti vipassanāñāṇassa āgatattā punaruttidoso hoti tatiyajjhānavaṇṇanāyañca saṅkhārupekkhāvipassanupekkhānampi atthato ekībhāvo paññā eva hi sā kiccavasena dvidhā bhinnāti vuttaṃ tasmā vipassanāsampayuttāya tatramajjhattupekkhāya vuccamānāya punaruttidoso  ca na hoti tatiyajjhānavaṇṇanāya ca sameti yasmā ca pañcasu indriyesu ñāṇaṃ adhimokkho paggaho upaṭṭhānanti paññindriyasaddhindriyavīriyindriyasatindriyāni niddiṭṭhāni samādhindriyaṃ pana aniddiṭṭhaṃ hoti yuganaddhavasenāpi ca samādhindriyaṃ niddisitabbameva hoti tasmā samappavatto samādhi puna samādhāne byāpārappahānakaraṇena upekkhāti vuttoti veditabbaṃ
ti evaṃ obhāsādipaṭimaṇḍitāya vipassanāya ālayaṃ kurumānā sukhumā santākārā nikanti uppajjati yā kilesoti pariggahetumpi na sakkā hoti yathā ca obhāse evaṃ etesupi aññatarasmiṃ uppanne yogāvacaro na ca vata me ito pubbe evarūpaṃ ñāṇaṃ uppannapubbaṃ evarūpā pīti passaddhi sukhaṃ adhimokkho paggaho upaṭṭhānaṃ upekkhā nikanti uppannapubbā addhā maggaṃ pattomhi phalaṃ pattomhīti amaggameva maggoti aphalameva phalanti gaṇhāti tassa amaggaṃ maggoti aphalañca phalanti gaṇhato vipassanāvīthi ukkantā hoti so attano mūlakammaṭṭhānaṃ vissajjetvā nikantimeva assādento nisīdati ettha ca obhāsādayo upakkilesavatthutāya upakkilesāti vuttā na akusalattā nikanti pana upakkileso ceva upakkilesavatthu ca vatthuvaseneva cete dasa gāhavasena pana samatiṃsa honti kathaṃ mama obhāso uppannoti gaṇhato hi diṭṭhiggāho hoti manāpo vata obhāso uppannoti gaṇhato mānaggāho obhāsaṃ assādayato taṇhāggāho iti obhāse diṭṭhimānataṇhāvasena tayo gāhā tathā sesesupīti evaṃ gāhavasena samatiṃsa upakkilesā honti ti vāresupi  imināva nayena attho veditabbo ekekaanupassanāvasena hettha ekekassa vipassanupakkilesuppatti veditabbā na ekasseva
tīsu anupassanāsu evaṃ abhedato vipassanāvasena upakkilese dassetvā puna bhedavasena dassento tiādimāha tattha nti jarāmaraṇassa aniccato upaṭṭhānaṃ
 yasmā pubbe vuttānaṃ samatiṃsāya upakkilesānaṃ vasena akusalo abyatto yogāvacaro obhāsādīsu vikampati obhāsādīsu ekekaṃ etaṃ mama esohamasmi eso me attāti samanupassati tasmā tamatthaṃ dassento tiādigāthādvayamāha tattha ti obhāsādike ārammaṇe nānākilesavasena vividhā kampati vedhati ti yehi passaddhisukhehi cittaṃ nānākilesavasena nānappakārena vedhati kampati tasmā  yogāvacaro vikampatīti sambandho veditabbo ti upekkhāsaṅkhātāya āvajjanāya ceva vikampati āvajjanupekkhāya ceva vikampatīti attho visuddhimagge  pana upekkhāvajjanāyañcāti vuttaṃ ti heṭṭhā vuttappakārāya upekkhāya ca vikampati nikantiyā ca vikampatīti attho ettha ca dvinnaṃ upekkhānaṃ niddiṭṭhattā heṭṭhā upekkhā uppajjatīti  vuttaṭṭhāne ca ubhayathā attho vutto aniccānupassanādīsu ca ekekissāyeva āvajjanupekkhāya sabbhāvato ekekāyeva anupassanā aniccaṃ aniccaṃ dukkhaṃ dukkhaṃ anattā anattāti punappunaṃ bhāvīyatīti vuttaṃ hoti yasmā pana kusalo paṇḍito byatto buddhisampanno yogāvacaro obhāsādīsu uppannesu ayaṃ kho me obhāso uppanno so kho panāyaṃ anicco saṅkhato paṭiccasamuppanno khayadhammo vayadhammo virāgadhammo nirodhadhammoti iti vā naṃ paññāya paricchindati upaparikkhati atha vā panassa evaṃ hoti  sace obhāso attā bhaveyya attāti gahetuṃ vaṭṭeyya anattāva panāyaṃ attāti gahito tasmāyaṃ avasavattanaṭṭhena anattāti passanto diṭṭhiṃ ugghāṭeti sace obhāso nicco  bhaveyya niccoti gahetuṃ vaṭṭeyya aniccova panāyaṃ niccoti gahito tasmāyaṃ hutvā abhāvaṭṭhena aniccoti passanto mānaṃ samugghāṭeti sace obhāso sukho bhaveyya sukhoti gahetuṃ vaṭṭeyya dukkhova panāyaṃ sukhoti gahito tasmāyaṃ uppādavayapaṭipīḷanaṭṭhena dukkhoti passanto nikantiṃ pariyādiyati yathā ca obhāse evaṃ sesesupi
evaṃ upaparikkhitvā obhāsaṃ netaṃ mama nesohamasmi na meso attāti samanupassati ñāṇaṃ nikantiṃ netaṃ mama nesohamasmi na meso attāti samanupassati evaṃ samanupassanto obhāsādīsu na kampati na vedhati tasmā tamatthaṃ dassento ti gāthamāha tattha ti obhāsādīni ti yassa upakkilesavimuttāya paññāya paricitāni punappunaṃ phuṭṭhāni paribhāvitāni ti so paññāya paricitadasaṭṭhāno yogāvacaro pubbe vuttappakārassa dhammuddhaccassa yathāsabhāvapaṭivedhena cheko hoti ti dhammuddhaccakusalattāyeva taṇhāmānadiṭṭhugghāṭavasena sammohañca na gacchati
idāni  pubbe vuttameva vidhiṃ aparena pariyāyena vibhāvetvā dassento tiādigāthamāha tattha mandapañño yogāvacaro obhāsādīsu vikkhepañca avasesakilesuppattiñca pāpuṇāti majjhimapañño vikkhepameva pāpuṇāti nāvasesakilesuppattiṃ so adhimāniko hoti tikkhapañño vikkhepaṃ pāpuṇitvāpi taṃ adhimānaṃ pahāya vipassanaṃ ārabhati atitikkhapañño na vikkhepaṃ pāpuṇāti na cāvasesakilesuppattiṃ ti tesu mandapañño dhammuddhaccasaṅkhātaṃ vikkhepañceva pāpuṇīyati ti taṇhāmānadiṭṭhikilesehi kilesīyati ca upatāpīyati vibādhīyatīti attho ti tassa mandapaññassa vipassanācittabhāvanā kilesesuyeva  ṭhānato paṭipakkhāvihatattā cavati paripatatīti attho ti majjhimapañño vikkhepena vikkhipati kilesehi na kilissati ti tassa majjhimapaññassa adhimānikattā vipassanārambhābhāvena vipassanā parihāyati nappavattatīti  attho ti tikkhapaññopi vikkhepena vikkhipati kilesehi na kilissati ti tassa tikkhapaññassa santepi vikkhepe taṃ adhimānavikkhepaṃ pahāya vipassanārambhasabbhāvena vipassanābhāvanā na parihāyati pavattatīti attho ti atitikkhapaññassa cittaṃ na vikkhepena vikkhipati na ca kilesehi kilissati ti tassa vipassanācittabhāvanā na cavati vikkhepakilesābhāvena yathāṭhāne tiṭṭhatīti attho
tiādīsu idāni vuttehi imehi catūhi ṭhānehi hetubhūtehi karaṇabhūtehi vā obhāsādike dasa ṭhāne cittassa saṅkhepena ca vikkhepena ca viggahitaṃ mānasaṃ vikkhepakilesuppattivirahito catuttho kusalo mahāpañño yogāvacaro mandapaññādīnaṃ tiṇṇaṃ yogāvacarānaṃ mānasaṃ evañca evañca hotīti nānappakārato jānātīti sambandhato atthavaṇṇanā veditabbā ti cettha vikkhepassa ceva kilesānañca uppattivasena cittassa līnabhāvo veditabbo ti vikkhipati na kilissatīti dvīsu ṭhānesu vuttavikkhepavasena cittassa uddhatabhāvo veditabboti



 idāni  yuganaddhaguṇassa ariyamaggassa vasena saccaṭṭhaṃ saccapaṭivedhavisesaṃ saccalakkhaṇādividhānañca dassentena kathitāya suttantapubbaṅgamāya saccakathāya apubbatthānuvaṇṇanā tattha suttante tāva ti yathāsabhāvavasena tacchāni yathāsabhāvabhūtāneva hi dhammajātāni saccaṭṭhena saccāni saccaṭṭho paṭhamañāṇaniddesavaṇṇanāyaṃ vutto ti vuttasabhāve vipariyāyavirahitāni na hi saccāni asaccāni nāma honti ti aññasabhāvavirahitāni na hi asaccāni saccāni nāma honti nti bhikkhave idaṃ  dukkhanti yaṃ vuccati etaṃ yathāsabhāvattā tathaṃ dukkhameva hi dukkhaṃ vuttasabhāve vipariyāyābhāvato  na hi dukkhaṃ adukkhaṃ nāma hoti aññasabhāvavirahitattā  na hi dukkhaṃ samudayādisabhāvaṃ hoti samudayādīsupi eseva nayo

ti yathāsabhāvaṭṭhena dayo ñāṇakathāyaṃ vuttatthāyeva
ti ekena maggañāṇena paṭivedho ekato vā paṭivedho etesanti ekappaṭivedhāni ti catunnampi saccānaṃ attavirahitattā anattaṭṭhena vuttañhetaṃ visuddhimagge   paramatthato hi sabbāneva saccāni vedakakārakanibbutagamakābhāvato suññānīti veditabbāni tenetaṃ vuccati 
dukkhameva hi na koci dukkhito kārako na kiriyāva vijjati
atthi nibbuti na nibbuto pumā maggamatthi gamako na vijjatīti 
atha  vā 
dhuvasubhasukhattasuññaṃ purimadvayamattasuññamamatapadaṃ
dhuvasukhaattavirahito maggo iti suññatā tesūti 
ti avisaṃvādakaṭṭhena ti maggakkhaṇe paṭivijjhitabbaṭṭhena ti tathaṭṭhādinā ekekeneva atthena saṅgahitāni ekagaṇanaṃ gatānīti attho nti yasmā ekena saṅgahitaṃ tasmā ekattanti attho saccānaṃ bahuttepi ekattamapekkhitvā ekavacanaṃ kataṃ ti pubbabhāge catunnaṃ saccānaṃ nānattekattaṃ svāvatthitaṃ vavatthapetvā ṭhito maggakkhaṇe  ekena maggañāṇena tathaṭṭhāditaṃtaṃekattaṃ paṭivijjhati kathaṃ nirodhasaccassa tathaṭṭhādike ekatte paṭividdhe sesasaccānampi tathaṭṭhādikaṃ ekattaṃ paṭividdhameva hoti yathā pubbabhāge pañcannaṃ khandhānaṃ nānattekattaṃ svāvatthitaṃ vavatthapetvā ṭhitassa maggavuṭṭhānakāle aniccato vā dukkhato vā anattato vā vuṭṭhahantassa ekasmimpi khandhe aniccādito diṭṭhe sesakhandhāpi aniccādito diṭṭhāva honti evamidanti daṭṭhabbaṃ ti dukkhasaccassa pīḷanaṭṭhādiko catubbidho attho sabhāvaṭṭhena tathaṭṭho sesasaccesupi eseva nayo soyeva catubbidho attho attābhāvato  vuttasabhāve avisaṃvādakato  maggakkhaṇe paṭivijjhitabbato  vuttoti veditabbaṃ
ntiādi sāmaññalakkhaṇapubbaṅgamaṃ katvā dassitaṃ tattha nti dukkhasamudayamaggā gahitā tāni hi tīṇi saccāni aniccāni ceva aniccattā dukkhāni ca ti tāniyeva tīṇi gahitāni ti tehi tīhi saha nirodhasaccañca saṅgahitaṃ cattāripi hi anattāyeva nti taṃ saccacatukkaṃ sabhāvabhūtaṃ nti tadeva saccacatukkaṃ yathāsabhāve avisaṃvādakaṃ tiādīsu sabbaṃ bhikkhave abhiññeyyanti  vacanato abhiññaṭṭhena dukkhassa pariññaṭṭhe samudayassa pahānaṭṭhe maggassa bhāvanaṭṭhe nirodhassa sacchikiriyaṭṭhe āvenikepi idha catūsupi saccesu ñātapariññāsabbhāvato pariññaṭṭhena catusaccadassanena pahānasabbhāvato pahānaṭṭhena catusaccabhāvanāsabbhāvato bhāvanaṭṭhena catunnaṃ saccānaṃ sacchikiriyasabbhāvato sacchikiriyaṭṭhenāti  niddiṭṭhanti veditabbaṃ tiādīsu paṭhamaṃ vuttanayeneva yojanā kātabbā
tiādīsu tathaṭṭhādayo ñāṇakathāyaṃ vuttatthā etesaṃ niddesepi vuttanayeneva yojanā veditabbā
tiādīsu upari vattabbāni cha lakkhaṇāni saṅkhatāsaṅkhatavasena dvidhā bhinditvā ti  āha tattha ti tīṇimāni bhikkhave saṅkhatassa saṅkhatalakkhaṇāni uppādo paññāyati vayo paññāyati ṭhitassa aññathattaṃ paññāyati tīṇimāni bhikkhave asaṅkhatassa asaṅkhatalakkhaṇāni na uppādo paññāyati na vayo paññāyati na ṭhitassa aññathattaṃ paññāyatīti  evaṃ vuttaṃ saṅkhatassa saṅkhatamiti lakkhaṇañca asaṅkhatassa asaṅkhatamiti lakkhaṇañca saṅkhataṃ pana na lakkhaṇaṃ lakkhaṇaṃ na saṅkhataṃ na ca saṅkhataṃ vinā lakkhaṇaṃ paññāpetuṃ sakkā napi lakkhaṇaṃ vinā saṅkhataṃ lakkhaṇena pana saṅkhataṃ pākaṭaṃ hoti
puna tadeva lakkhaṇadvayaṃ vitthārato dassento ti āha nti dukkhasamudayamaggasaccānaṃ tāni hi paccayehi saṅgamma katattā saṅkhatāni ti jāti ti jānīyati ti bhaṅgo nti ṭhitippattānaṃ aññathābhāvo jarā tiṇṇaṃ saṅkhatasaccānaṃ nipphannattā uppādavayaññathattaṃ vuttaṃ tesaṃyeva pana uppādassa jarāya bhaṅgassa ca anipphannattā uppādavayaññathattaṃ na vattabbaṃ saṅkhatanissitattā uppādavayaññathattaṃ na paññāyatīti na vattabbaṃ saṅkhatavikārattā pana saṅkhatanti vattabbaṃ dukkhasamudayānaṃ uppādajarābhaṅgā saccapariyāpannā maggasaccassa uppādajarābhaṅgā na saccapariyāpannāti vadanti tattha saṅkhatānaṃ uppādakkhaṇe saṅkhatāpi uppādalakkhaṇampi kālasaṅkhāto tassa khaṇopi paññāyati uppāde vītivatte saṅkhatāpi jarālakkhaṇampi kālasaṅkhāto tassa khaṇopi paññāyati bhaṅgakkhaṇe saṅkhatāpi jarāpi bhaṅgalakkhaṇampi kālasaṅkhāto tassa khaṇopi paññāyatīti khandhakavaggaṭṭhakathāyaṃ  vuttaṃ ti nirodhasaccassa tañhi paccayehi samāgamma akatattā sayameva nipphannanti asaṅkhataṃ ti niccattā ṭhitassa na ṭhānappattattā puna tadeva lakkhaṇadvayaṃ vitthārato dassento ti āha
tiādīsu nti vipākābyākataṃ kiriyābyākataṃ rūpābyākataṃ nibbānābyākatanti catūsu abyākatesu nibbānābyākataṃ cattāripi hi kusalākusalalakkhaṇena na byākatattā abyākatāni nti kāmāvacararūpāvacarārūpāvacarakusalānaṃ  vasena  kusalampi bhaveyya nti taṇhaṃ ṭhapetvā sesākusalavasena nti kāmāvacararūpāvacarārūpāvacaravipākakiriyānaṃ rūpānañca vasena tiādīsu ti gaṇitāni ti akusalakusalābyākatadukkhasamudayanirodhamaggasaṅkhātavatthuvasena nti ṭhapetvā taṇhaṃ avasesaṃ akusalaṃ ti imāni dve dukkhasamudayasaccāni akusalaṭṭhena ekasaccena saṅgahitāni akusalasaccaṃ nāma hotīti attho nti ekaṃ akusalasaccaṃ dvīhi dukkhasamudayasaccehi saṅgahitaṃ nti tebhūmakaṃ kusalaṃ imāni dve dukkhamaggasaccāni kusalaṭṭhena ekasaccena saṅgahitāni kusalasaccaṃ nāma hoti ekaṃ kusalasaccaṃ dvīhi dukkhamaggasaccehi saṅgahitaṃ nti tebhūmakavipākakiriyā rūpañca imāni dve dukkhanirodhasaccāni abyākataṭṭhena ekasaccena saṅgahitāni ekaṃ abyākatasaccaṃ nāma hoti ekaṃ abyākatasaccaṃ dvīhi dukkhanirodhasaccehi saṅgahitaṃ ti samudayamagganirodhasaccāni ekena akusalakusalābyākatabhūtena dukkhasaccena saṅgahitāni nti ekaṃ dukkhasaccaṃ visuṃ akusalakusalaabyākatabhūtehi samudayamagganirodhasaccehi saṅgahitaṃ keci pana dukkhasamudayasaccāni akusalaṭṭhena samudayasaccena saṅgahitāni dukkhamaggasaccāni kusalaṭṭhena maggasaccena saṅgahitāni na dassanaṭṭhena dukkhanirodhasaccāni abyākataṭṭhena nirodhasaccena saṅgahitāni na asaṅkhataṭṭhenāti vaṇṇayanti

 puna aññassa suttantassa atthavasena saccappaṭivedhaṃ niddisitukāmo tiādikaṃ suttantaṃ āharitvā dassesi tattha ti bhikkhave mama sambodhito sabbaññutaññāṇato pubbe ti sabbadhamme appaṭividdhassa ti bodhisattabhūtasseva ti bodhipallaṅke nisinnassa etaṃ parivitakkitaṃ ahosi ti assādīyatīti assādo ti doso  nti apagamanaṃ nti  sukhayatīti sukhaṃ yassuppajjati taṃ sukhitaṃ karotīti attho nti pītisomanassayogato sobhanaṃ mano assāti sumano sumanassa bhāvo somanassaṃ  sukhameva pītiyogato visesitaṃ nti addhuvaṃ nti dukkhavatthuttā saṅkhāradukkhattā ca dukkhaṃ nti avasī hutvā jarābhaṅgavasena parivattanapakatikaṃ etena anattabhāvo vutto hoti ti chandasaṅkhātassa rāgassa saṃvaraṇaṃ na vaṇṇarāgassa nti tasseva chandarāgassa pajahanaṃ
tiādīsu yāva imesaṃ pañcannaṃ upādānakkhandhānaṃ  na adhikena ñāṇena paṭivijjhiṃ tāva  anuttaraṃ sabbaññubhāvaṃ  abhisametāvī arahanti  neva paṭiññaṃ akāsinti sambandhato attho ti nipātamattaṃ ti yasmā yadā vā ti anantaraṃ ti dassanakiccakaraṇena dassanasaṅkhātaṃ paccavekkhaṇañāṇañca me uppajji ti kopetuṃ cāletuṃ asakkuṇeyyā ti arahattaphalavimutti etāya eva phalapaccavekkhaṇāya magganibbānapaccavekkhaṇāpi vuttāva honti ti ayaṃ pacchimā khandhappavatti ti idāni puna uppatti natthi etena pahīnakilesapaccavekkhaṇā vuttā arahato hi avasiṭṭhakilesapaccavekkhaṇā na hoti

 saccappaṭivedhañāṇayojanakkame ca ti pubbabhāge ayaṃ taṇhāsampayutto rūpassa assādoti ñatvā maggakkhaṇe samudayappahānasaṅkhāto samudayasaccappaṭivedho nti samudayasaccappaṭivedhañāṇaṃ ariyasaccārammaṇañāṇampi hi ye keci kusalā dhammā sabbe te catūsu ariyasaccesu saṅgahaṃ gacchantītiādīsu  viya saccanti vuccati ti pubbabhāge ayaṃ rūpassa ādīnavoti ñatvā maggakkhaṇe dukkhapariññāsaṅkhāto dukkhasaccappaṭivedho nti dukkhasaccappaṭivedhañāṇaṃ ti pubbabhāge idaṃ rūpassa nissaraṇanti  ñatvā maggakkhaṇe nirodhasacchikiriyāsaṅkhāto nirodhasaccappaṭivedho nti nirodhasaccārammaṇaṃ nirodhasaccappaṭivedhañāṇaṃ  ti imesu yathāvuttesu tīsu samudayadukkhanirodhesu paṭivedhavasena pavattā yā  yo ti yojanā ti ayaṃ maggabhāvanāsaṅkhāto maggasaccappaṭivedho nti maggasaccappaṭivedhañāṇaṃ
 puna  aparena pariyāyena saccāni ca saccappaṭivedhañca dassento ntiādimāha tattha yasmā sabbepi sabbaññubodhisattā bodhipallaṅke nisinnā jarāmaraṇādikassa dukkhasaccassa jātiādikaṃ samudayasaccaṃ kiṃ nu khoti esanti tathā esantā ca jarāmaraṇādikassa dukkhasaccassa jātiādikaṃ samudayasaccaṃ paccayoti vavatthapento pariggaṇhanti tasmā sā ca esanā so ca pariggaho saccānaṃ esanattā pariggahattā ca saccanti katvā ti vuttaṃ ayañca vidhi paccekabuddhānampi paccayapariggahe labbhatiyeva sāvakānaṃ pana anussavavasena paccayapariggahe labbhati ti pubbabhāge tathā esitānaṃ pariggahitānañca maggakkhaṇe ekapaṭivedhaṭṭhena
ntiādīsu nidānādīni sabbāni kāraṇavevacanāni kāraṇañhi yasmā phalaṃ nideti handa naṃ gaṇhathāti appeti viya tasmā nidānanti vuccati yasmā phalaṃ tato samudeti jāyati pabhavati tasmā samudayo jāti pabhavoti vuccati ayaṃ panettha attho  kiṃ nidānaṃ etassāti  ko samudayo etassāti  kā jāti etassāti  ko pabhavo etassāti  yasmā pana tassa jāti yathāvuttena atthena nidānañceva samudayo ca jāti ca pabhavo ca tasmā ntiādimāha nti dukkhasaccaṃ nti tassa paccayaṃ samudayasaccaṃ nti nirodhasaccaṃ nti maggasaccaṃ imināva nayena sabbapadesu attho veditabbo
ti ārammaṇakaraṇena nirodhassa pajānanā nti bhavapaccayā paññāyanaṭṭhena dukkhasaccaṃ  jarāmaraṇassa paccayaṭṭhena samudayasaccaṃ esa nayo sesesupi nti pana āsavasamudayā avijjāsamudayaṭṭhenāti



 idāni  saccappaṭivedhasiddhaṃ bojjhaṅgavisesaṃ dassentena kathitāya suttantapubbaṅgamāya bojjhaṅgakathāya apubbatthānuvaṇṇanā tattha suttante tāva ti bodhiyā bodhissa vā aṅgāti  bojjhaṅgā kiṃ vuttaṃ hoti   yā hi ayaṃ dhammasāmaggī yāya lokuttaramaggakkhaṇe uppajjamānāya līnuddhaccapatiṭṭhānāyūhanakāmasukhattakilamathānuyogaucchedasassatābhinivesādīnaṃ anekesaṃ upaddavānaṃ paṭipakkhabhūtāya satidhammavicayavīriyapītipassaddhisamādhiupekkhāsaṅkhātāya dhammasāmaggiyā ariyasāvako bujjhatīti katvā bodhīti vuccati ti kilesasantānaniddāya vuṭṭhahati cattāri vā ariyasaccāni paṭivijjhati nibbānameva vā sacchikarotīti vuttaṃ hoti yathāha  satta bojjhaṅge bhāvetvā anuttaraṃ sammāsambodhiṃ abhisambuddhoti  tassā dhammasāmaggīsaṅkhātāya bodhiyā aṅgāti bojjhaṅgā jhānaṅgamaggaṅgādayo viya yopesa yathāvuttappakārāya etāya dhammasāmaggiyā bujjhatīti katvā ariyasāvako bodhīti vuccati tassa bodhissa aṅgātipi bojjhaṅgā senaṅgarathaṅgādayo viya tenāhu aṭṭhakathācariyā bujjhanakassa puggalassa aṅgāti bojjhaṅgāti satisambojjhaṅgādīnaṃ attho abhiññeyyaniddese vutto
bojjhaṅgatthaniddese ti bujjhanatthāya saṃvattanti kassa bujjhanatthāya maggaphalehi nibbānassa paccavekkhaṇāya katakiccassa bujjhanatthāya maggena vā kilesaniddāto pabujjhanatthāya phalena pabuddhabhāvatthāyāpīti vuttaṃ hoti balavavipassanāyapi bojjhaṅgā bodhāya saṃvattanti  tasmā ayaṃ vipassanāmaggaphalabojjhaṅgānaṃ sādhāraṇattho tīsupi hi ṭhānesu bodhāya nibbānapaṭivedhāya saṃvattanti etena bodhiyā aṅgāti bojjhaṅgāti vuttaṃ hoti tiādīhi pañcahi catukkehi vuttānaṃ bojjhaṅgānaṃ uppattiṭṭhānaṃ abhiññeyyaniddese vuttaṃ api ca ti bojjhaṅgānaṃ sakiccakaraṇe samatthabhāvadassanatthaṃ kattuniddeso  ti sakiccakaraṇasamatthattepi sati kattuno abhāvadassanatthaṃ bhāvaniddeso ti bojjhaṅgabhāvanāya bujjhantānaṃ yogīnaṃ payojakattā bojjhaṅgānaṃ hetukattuniddeso ti paṭhamaṃ vuttanayeneva payojakahetukattunā bhāvaniddeso etehi bodhiyā aṅgā bojjhaṅgāti vuttaṃ hoti ti bujjhanaṭṭhena bodhīti laddhanāmassa yogissa pakkhe bhavattā ayametesaṃ yogino upakārakattaniddeso etehi bodhissa aṅgāti bojjhaṅgāti vuttaṃ hoti tiādike chakke ti yogāvacarena buddhiyā pāpuṇanaṭṭhena ti sattānaṃ patiṭṭhāpanaṭṭhena  ti patiṭṭhāpitāya niṭṭhāpanaṭṭhena ime vipassanābojjhaṅgā patiabhisaṃiti tīhi upasaggehi visesitā maggaphalabojjhaṅgāti vadanti sabbesampi dhammavohārena niddiṭṭhānaṃ bojjhaṅgānaṃ bodhiyā aṅgāti bojjhaṅgāti vuttaṃ hotīti veditabbaṃ

tiādike mūlamūlake dasake ti vipassanādīsu purimā purimā bojjhaṅgā pacchimānaṃ pacchimānaṃ bojjhaṅgānañca sahajātadhammānañca aññamaññañca mūlaṭṭhena ti mūlaṃ hutvā cariyā pavatti mūlacariyā tena mūlacariyaṭṭhena mūlaṃ hutvā pavattanaṭṭhenāti attho ti te eva bojjhaṅgā ādito pabhuti uppādanatthāya parigayhamānattā pariggahā mūlāniyeva pariggahā mūlapariggahā tena mūlapariggahaṭṭhena te eva aññamaññaṃ parivāravasena  bhāvanāpāripūrivasena  niṭṭhaṃ pāpuṇanavasena  te eva mūlāni ca chabbidhā pabhedabhinnattā paṭisambhidā cāti mūlapaṭisambhidā tena ti bojjhaṅgabhāvanānuyuttassa yogino taṃ mūlapaṭisambhidaṃ pāpanaṭṭhena  tasseva yogino tassā mūlapaṭisambhidāya  sesesupi īdisesu puggalavohāresu bodhissa aṅgāti bojjhaṅgāti vuttaṃ hotīti veditabbaṃ ti īdisesupi niṭṭhāvacanesu phalabojjhaṅgāti veditabbaṃ vasībhāvaṃ pattānantipi pāṭho

sesesupi hetumūlakādīsu navasu dasakesu imināva nayena sādhāraṇavacanānaṃ attho veditabbo  asādhāraṇesu pana yathāvuttā eva bojjhaṅgā yathāvuttānaṃ dhammānaṃ janakattā  nāma honti upatthambhakattā  nāma te eva tadaṅgasamucchedapaṭippassaddhivisuddhibhūtattā  nāma vajjavirahitattā  nāma sabbepi kusalā dhammā nekkhammanti vacanato  nāma kilesehi vimuttattā tadaṅgavimuttiādivasena  nāma maggaphalabojjhaṅgā visayībhūtehi āsavehi virahitattā  tividhāpi bojjhaṅgā kilesehi suññattā tadaṅgavivekādivasena  vipassanāmaggabojjhaṅgā pariccāgavosaggattā pakkhandanavosaggattā ca  phalabojjhaṅgā pakkhandanavosaggattā vosaggā
tiādayo ekekapadavasena niddiṭṭhā nava dasakā vuttanayeneva veditabbā nti padaṃ pana vattamānavacanābhāvena na yojitaṃ dayo abhiññeyyaniddese vuttatthā
 puna thero attanā desitaṃ suttantaṃ uddisitvā tassa niddesavasena bojjhaṅgavidhiṃ dassetukāmo ntiādikaṃ nidānaṃ vatvā suttantaṃ tāva uddisi attanā desitasuttattā eva cettha nti na vuttaṃ ti panettha desakabyattibhāvatthaṃ attānaṃ paraṃ viya katvā vuttaṃ īdisañhi vacanaṃ loke ganthesu payujjanti nti sakalaṃ pubbaṇhasamayaṃ accantasaṃyogatthe upayogavacanaṃ sesadvayepi eseva nayo ti satisambojjhaṅgoti evañce mayhaṃ hoti ti appamāṇoti evaṃ me hoti ti suṭṭhu paripuṇṇoti evaṃ me hoti nti nibbānārammaṇe pavattivasena tiṭṭhantaṃ ti nibbānārammaṇato apagacchati sesabojjhaṅgesupi eseva nayo
ti rañño mahāamaccassa mahatiyā vā bhogamattāya bhogappamāṇena samannāgatassa nti nānāraṅgarattānaṃ pūraṇatthe sāmivacanaṃ nānārattehīti attho ti dussapeḷā nti vatthayugalaṃ nti acchādetuṃ imasmiṃ suttante therassa phalabojjhaṅgā kathitā yadā hi thero satisambojjhaṅgaṃ sīsaṃ katvā phalasamāpattiṃ samāpajjati tadā itare tadanvayā honti yadā dhammavicayādīsu aññataraṃ tadā sesāpi tadanvayā hontīti evaṃ phalasamāpattiyā attano ciṇṇavasībhāvaṃ dassento thero imaṃ suttantaṃ kathesīti

ti satisambojjhaṅgaṃ sīsaṃ katvā phalasamāpattiṃ samāpajjantassa aññesu bojjhaṅgesu vijjamānesu evaṃ ayaṃ satisambojjhaṅgo hotīti iti ce pavattassa kathaṃ so satisambojjhaṅgo hotīti attho ti yattakena kālena nirodho upaṭṭhāti yattake kāle ārammaṇato nibbānaṃ upaṭṭhātīti attho ti yattakena parimāṇena jālā ti na appamāṇepi satisambojjhaṅge vijjamāne evaṃ ayaṃ appamāṇo hotīti iti ce pavattassa  so appamāṇo satisambojjhaṅgo kathaṃ hotīti attho ti kilesā ca pariyuṭṭhānā ca ponobhavikasaṅkhārā ca pamāṇabaddhā nāma honti rāgopamāṇakaraṇo doso pamāṇakaraṇo moho pamāṇakaraṇoti  vacanato rāgādayo yassa uppajjanti ayaṃ ettakoti tassa pamāṇakaraṇato pamāṇaṃ nāma tasmiṃ pamāṇe baddhā paṭibaddhā āyattāti  kilesādayo pamāṇabaddhā nāma honti ti anusayabhūtā ti samudācārappattakilesā ti punappunaṃ bhavakaraṇaṃ punabhavo punabhavo sīlametesanti ponabhavikā ponabhavikā eva ponobhavikā kusalākusalakammasaṅkhātā saṅkhārā ti vuttappakārassa pamāṇassa abhāvena appamāṇo maggaphalānampi appamāṇattā tato visesanatthaṃ ti vuttaṃ bhaṅgābhāvato acalo paccayābhāvato asaṅkhato yo hi acalo asaṅkhato ca so ativiya pamāṇavirahito hoti
ti anantaraṃ vuttanayena yojetabbaṃ ti sayañca visamattā visamassa ca bhāvassa hetuttā visamā ti santaṭṭhena paṇītaṭṭhena samo dhammo pamāṇābhāvato  yāvatā bhikkhave dhammā saṅkhatā vā asaṅkhatā vā virāgo tesaṃ dhammānaṃ aggamakkhāyatīti  vacanato sabbadhammuttamaṭṭhena  tasmiṃ samadhammoti vutte susame āraddho ti phalasamāpattiyā pavattakālaṃ sandhāya vuttaṃ anuppādādisaṅkhāte nibbāne manodvārāvajjanassa uppannattāti vuttaṃ hoti ti pavattati dīni heṭṭhā vuttatthāni sesabojjhaṅgamūlakesupi vāresu eseva nayo



 idāni  bojjhaṅgakathānantaraṃ kathitāya bojjhaṅgakathāgatiyā suttantapubbaṅgamāya mettākathāya apubbatthānuvaṇṇanā tattha suttante tāva ti ādarena sevitāya ti  vaḍḍhitāya ti punappunaṃ katāya ti yuttayānasadisāya katāya ti patiṭṭhānaṭṭhena vatthu viya katāya ti paccupaṭṭhitāya ti samantato citāya upacitāya ti suṭṭhu samāraddhāya sukatāya  ti guṇā ti paṭikaṅkhitabbā icchitabbā ti yathā sesajanā samparivattamānā kākacchamānā dukkhaṃ supanti evaṃ asupitvā sukhaṃ supati niddaṃ okkantopi samāpattiṃ samāpanno viya hoti ti yathā aññe nitthunantā vijambhantā samparivattantā dukkhaṃ paṭibujjhanti evaṃ apaṭibujjhitvā vikasamānamiva padumaṃ sukhaṃ nibbikāraṃ paṭibujjhati ti supinaṃ passantopi bhaddakameva supinaṃ passati cetiyaṃ vandanto viya pūjaṃ karonto viya dhammaṃ suṇanto viya ca hoti yathā panaññe attānaṃ corehi parivāritaṃ viya vāḷehi upaddutaṃ viya papāte patantaṃ viya ca passanti na evaṃ pāpakaṃ supinaṃ passati ti ure āmuttamuttāhāro viya sīse piḷandhamālā viya ca manussānaṃ piyo hoti manāpo ti yatheva ca manussānaṃ evaṃ amanussānampi piyo hoti ti puttamiva mātāpitaro devatā rakkhanti ti mettāvihārissa kāye aggi vā visaṃ vā satthaṃ vā na kamati na pavisati nāssa kāyaṃ vikopetīti vuttaṃ hoti ti mettāvihārino khippameva cittaṃ samādhiyati natthi tassa dandhāyitattaṃ ti bandhanā pamuttatālapakkaṃ viya cassa vippasannavaṇṇaṃ mukhaṃ hoti ti mettāvihārino sammohamaraṇaṃ nāma natthi asammūḷho niddaṃ okkamanto viya kālaṃ karoti ti mettāsamāpattito uttariṃ arahattaṃ adhigantuṃ asakkonto ito cavitvā suttappabuddho viya ti brahmalokaṃ upapajjatīti attho
mettāniddese ti odhi mariyādā na odhi anodhi tato anodhiso anodhitoti attho nippadesato phusanāti vuttaṃ hoti ti padesavasena ti disāsu pharaṇā ti anavasesapariyādānaṃ tipadassa attho ñāṇakathāmātikāvaṇṇanāyaṃ vutto ruḷhīsaddena pana vītarāgesupi ayaṃ vohāro vattati vilīvamayepi bījanivisese tālavaṇṭavohāro viya ti verarahitā ti byāpādarahitā ti  niddukkhā anigghātipi pāṭho ti  sukhitā hutvā attabhāvaṃ vattayantu averāti ca sakasantāne ca pare paṭicca parasantāne ca itare paṭicca verābhāvo dassito abyāpajjātiādīsu verābhāvā tammūlakabyāpādābhāvo anīghāti byāpādābhāvā tammūlakadukkhābhāvo sukhī attānaṃ pariharantūti dukkhābhāvāsukhena attabhāvapariharaṇaṃ dassitanti evamettha vacanasambandho veditabboti imesu ca averā hontūtiādīsu catūsupi vacanesu yaṃ yaṃ pākaṭaṃ hoti tassa tassa vasena mettāya pharati
tiādīsu pāṇanatāya pāṇā assāsapassāsāyattavuttitāyāti attho bhūtattā  abhinibbattāti attho puṃ vuccati nirayo taṃ puṃ galanti gacchantīti  attabhāvo vuccati sarīraṃ khandhapañcakameva vā taṃ upādāya paññattimattasabbhāvato tasmiṃ attabhāve pariyāpannā paricchinnā antogadhāti  yathā ca sattāti vacanaṃ evaṃ sesānipi ruḷhīvasena āropetvā sabbānetāni sabbasattavevacanānīti veditabbāni kāmañca aññānipi sabbe jantū sabbe jīvātiādīni sabbasattavevacanāni atthi pākaṭavasena pana imāneva pañca gahetvā pañcahākārehi anodhiso pharaṇā mettācetovimuttīti vuccati ye pana sattā pāṇātiādīnaṃ na kevalaṃ vacanamattatova atha kho atthatopi nānattameva iccheyyuṃ tesaṃ anodhiso pharaṇā virujjhati tasmā tathā atthaṃ aggahetvā imesu pañcasu ākāresu aññataravasena anodhiso mettāya pharati
odhiso pharaṇe pana ti liṅgavasena vuttaṃ ti ariyaputhujjanavasena ti upapattivasena disāpharaṇepi disāvibhāgaṃ akatvā sabbadisāsu sabbe sattātiādinā nayena pharaṇato anodhiso pharaṇā hoti sabbadisāsu sabbā itthiyotiādinā nayena pharaṇato odhiso pharaṇā
yasmā pana ayaṃ tividhāpi mettāpharaṇā appanāpattacittassa vasena vuttā tasmā tīsu vāresu  appanā gahetabbā anodhiso pharaṇe tāva  sabbe sattā averā hontūti ekā abyāpajjā hontūti ekā anīghā hontūti ekā sukhī attānaṃ pariharantūti ekā tānipi hi cattāri hitopasaṃhāravaseneva vuttāni hitopasaṃhāralakkhaṇā hi mettā iti sattātiādīsu pañcasu ākāresu catassannaṃ catassannaṃ appanānaṃ vasena vīsati appanā honti odhiso pharaṇe sabbā itthiyotiādīsu sattasu ākāresu catassannaṃ catassannaṃ vasena aṭṭhavīsati appanā disāpharaṇe  pana sabbe puratthimāya disāya sattātiādinā nayena ekamekissā disāya vīsati vīsati katvā dve satāni sabbā puratthimāya disāya itthiyotiādinā nayena ekamekissā disāya aṭṭhavīsati aṭṭhavīsati katvā asīti dve satānīti cattāri satāni asīti ca appanā iti sabbānipi idha vuttāni aṭṭhavīsādhikāni pañca appanāsatāni honti yathā ca mettāya tividhena pharaṇā vuttā tathā karuṇāmuditāupekkhānampi vuttāva hotīti veditabbaṃ

 atha mettūpasaṃhārākāraṃ indriyādiparibhāvanañca dassetuṃ tiādimāha tattha nti abbhantarato sarīrapīḷanaṃ nti bāhirato sarīropaghātaṃ nti yathā tathā vā cittasantāpanaṃ nti pakatiyā jīvitādiparikkhayaṃ nti parato jīvitaviheṭhanaṃ ti pīḷanādīsu ekekaṃ attano citteneva apanetvā imāni pīḷanādīni pañca padāni mettopasaṃhārassa paṭipakkhavivajjanavasena vuttāni tiādīni mettopasaṃhāravasena ti apīḷanākārena sabbe satte mettāyatīti sambandho evaṃ sesesupi ti imānipi tīṇi mettopasaṃhārassa paṭipakkhapaṭikkhepavacanāni māvacanassa mā hontūti attho ti imāni tīṇi mettopasaṃhāravacanāni abyāpajjā anīghāti idaṃ dvayaṃ sukhinoti vacanena saṅgahitanti veditabbaṃ ti tasseva sukhassa niccappavattidassanaṃ sukhitattāti ca sukhī attānaṃ pariharantūti ca atthato ekaṃ apīḷanāyātiādīhi vā abyāpajjānīghavacanāni saṅgahitāni ti apīḷanāyātiādayo pañca  mettopasaṃhārākārā averino hontūtiādayo tayo mettopasaṃhārākārāti imehi aṭṭhahākārehi ti siniyhati ti taṃ hitopasaṃhāraṃ cetayati abhisandahati pavattetīti attho ti mettāya paṭipakkhabhūtehi sabbehi byāpādasamudācārehi vikkhambhanato vimuccati ti ekāyeva mettā tidhā vaṇṇitā
ti imāni tīṇi padāni pubbe vutte ākāre saṅkhepena saṅgahetvā vuttāni tiādinā nayena vuttāni pañcindriyāni mettāya sampayuttāniyeva tiādīsu chasu vāresu āsevīyati etehi mettāti āsevanā tathā ti vibhūsanā ti suṭṭhu alaṅkatā bhūsitā ti sambhārā ti  suṭṭhu sambhatā ti rakkhanaṭṭhena puna āsevanādīni aṭṭhavīsati padāni mettāya vaṇṇabhaṇanatthaṃ vuttāni tattha ti paripuṇṇabhāvā ti mettāya sahagatā tathā dayo ti mettāya pavisanā pakkhandati etehi mettāti vā pakkhandanā tathā dayo ti esā mettā santāti etehi phassanā hotīti etaṃ santanti phassanā etadaggantiādīsu  viya napuṃsakavacanaṃ ti suṭṭhu patiṭṭhitā ti suṭṭhu samussitā ti attano attano paccanīkehi suṭṭhu vimuttā ti mettāsampayuttā hutvā mettaṃ nibbattenti ti pākaṭaṃ karonti ti virocenti

 indriyavāre vuttanayeneva balavāropi veditabbo bojjhaṅgamaggaṅgavārā pariyāyena vuttā na yathālakkhaṇavasena maggaṅgavāre sammāvācākammantājīvā mettāya pubbabhāgavasena vuttā na appanāvasena na hi ete mettāya saha bhavanti ntiādīnaṃ sesavārānampi  sattavāre vuttanayeneva attho veditabbo mettābhāvanāvidhānaṃ pana visuddhimaggato  gahetabbanti



 idāni  maggapayojanapariyosānāya mettākathāya anantaraṃ kathitāya virāgasaṅkhātamaggapubbaṅgamāya virāgakathāya apubbatthānuvaṇṇanā tattha paṭhamaṃ tāva nibbindaṃ virajjati virāgā vimuccatīti  vuttānaṃ dvinnaṃ suttantapadānaṃ atthaṃ niddisitukāmena nti uddeso ṭhapito tattha paṭhamaṃ vacanatthaṃ tāva niddisitukāmo tiādimāha tattha ti virattā hoti sesāni maggañāṇaniddese vuttatthāni ti yasmā sammādiṭṭhi virajjati tasmā virāgo nāmāti attho  so ca virāgo yasmā virāgārammaṇo virāge patiṭṭhito tasmā ca virāgoti evaṃ virāgārammaṇotiādīnaṃ pañcannaṃ vacanānaṃ sambandho veditabbo tattha ti nibbānārammaṇo ti nibbānavisayo ti nibbāne samuppanno ti pavattivasena nibbāne ṭhito ti anivattanavasena nibbāne patiṭṭhito
ti nibbānaṃ virāgahetuttā virāgo ti nibbānārammaṇe jātā nibbānārammaṇabhāvena vā jātā te maggasampayuttā sabbeva phassādayo dhammā virajjanaṭṭhena ti virāgā nāma honti ti sammādiṭṭhisahajātāni sammāsaṅkappādīni satta maggaṅgāni ti virāgaṃ nibbānaṃ ārammaṇaṃ katvā gacchantīti virāgārammaṇattā virāgo nāma magganaṭṭhena maggo nāma hotīti attho ekekampi maggaṅgaṃ maggoti nāmaṃ labhati iti ekekassa aṅgassa maggatte vutte sammādiṭṭhiyāpi maggattaṃ vuttameva hoti tasmāyeva ca ti aṭṭha maggaṅgāni gahetvā vuttaṃ ti paccekabuddhāpi saṅgahitā tepi hi dveme bhikkhave buddhā tathāgato ca arahaṃ sammāsambuddho paccekabuddho cāti  vuttattā buddhāyeva  nti anamatagge saṃsāre agatapubbaṃ nti sakalāyapaṭipattiyā dissati apadissati abhisandahīyatīti disā sabbabuddhehi vā paramaṃ sukhanti dissati apadissati kathīyatīti disā  sabbadukkhaṃ vā dissanti vissajjenti ujjhanti etāyāti disā taṃ disaṃ ti kiṃ vuttaṃ hoti yo so aṭṭhaṅgiko dhammasamūho so etena nibbānaṃ gacchantīti gamanaṭṭhena maggo nāmāti vuttaṃ hoti nti visuṃ visuṃ samaṇānaṃ brāhmaṇānañca ito aññaladdhikānaṃ ti tesaṃ sesamaggānaṃ visiṭṭho ti sesamaggato ativiya pasaṃsanīyo ti mukhe sādhu sesamaggānaṃ abhimukhe ayameva sādhūti attho ti sesamagge ativiya uttiṇṇo ti sesamaggato nānappakārehi saṃbhajanīyo ti kāraṇatthe nipāto tasmā bhagavatā maggānaṃ aṭṭhaṅgiko seṭṭhoti vuttoti adhippāyo vuttañhi bhagavatā 
maggānaṭṭhaṅgiko seṭṭho saccānaṃ caturo padā
virāgo seṭṭho dhammānaṃ dvipadānañca cakkhumāti 
taṃ idha vicchinditvā maggānaṃ aṭṭhaṅgiko seṭṭhoti vuttaṃ sesavāresupi  iminā ca nayena heṭṭhā vuttanayena ca attho veditabbo
tiādīsu dassanasaṅkhāto virāgo dassanavirāgo indriyaṭṭhato balassa visiṭṭhattā idha indriyato balaṃ paṭhamaṃ vuttanti veditabbaṃ tiādi indriyādīnaṃ atthavibhāvanā na virāgassa ti saccañāṇaṃ veditabbaṃ ti sammāvācākammantājīvā ti sammāsamādhi ti sammādiṭṭhisaṅkappā ti taṃtaṃmaggavajjhakilesehi muttaṭṭhena ti sammādiṭṭhi ti samucchedavimutti ti maggaphalapaccavekkhaṇāhi maggīyatīti maggo
imasmiṃ virāganiddese vuttā dhammā sabbepi maggakkhaṇeyeva vimuttiniddese phalakkhaṇe tasmā chandamanasikārāpi maggaphalasampayuttā
 virāganiddese  vuttanayeneva vimuttiniddesepi attho veditabbo phalaṃ panettha paṭippassaddhivimuttattā  nibbānaṃ nissaraṇavimuttattā vimutti sahajātāni sattaṅgānītiādīni vacanāni idha na labbhantīti na vuttāni sayaṃ phalavimuttattā ti ettakameva vuttaṃ sesaṃ vuttanayamevāti



 idāni  virāgasaṅkhātamaggavasena siddhaṃ paṭisambhidāpabhedaṃ dassentena kathitāya dhammacakkappavattanasuttantapubbaṅgamāya paṭisambhidākathāya apubbatthānuvaṇṇanā suttante tāva nti bārāṇasā nāma nadī bārāṇasāya avidūre bhavā nagarī bārāṇasī tassaṃ bārāṇasiyaṃ ti isīnaṃ patanuppatanavasena evaṃladdhanāme migānaṃ abhayadānadinnaṭṭhānattā migadāyasaṅkhāte ārāme tattha hi uppannuppannā sabbaññuisayo patanti dhammacakkappavattanatthaṃ nisīdantīti attho nandamūlakapabbhārato sattāhaccayena nirodhasamāpattito vuṭṭhitā anotattadahe katamukhadhovanakiccā ākāsena āgantvā paccekabuddhaisayopettha samosaraṇavasena patanti  uposathatthañca anuposathatthañca sannipatanti gandhamādanaṃ paṭigacchantā ca tato ca uppatantītipi iminā isīnaṃ patanuppatanavasena taṃ isipatananti vuccati isipadanantipi pāṭho ti 
koṇḍañño bhaddiyo vappo mahānāmo ca assaji
ete pañca mahātherā pañcavaggāti vuccareti 
evaṃ vuttānaṃ pañcannaṃ bhikkhūnaṃ vaggo pañcavaggo tasmiṃ pañcavagge bhavā taṃpariyāpannattāti pañcavaggiyā te pañcavaggiye ti dīpaṅkaradasabalassa pādamūle katābhinīhārato paṭṭhāya pāramiyo pūrento  anupubbena pacchimabhavaṃ patvā pacchimabhave ca katābhinikkhamano anupubbena bodhimaṇḍaṃ patvā tattha aparājitapallaṅke nisinno mārabalaṃ bhinditvā paṭhamayāme pubbenivāsaṃ anussaritvā majjhimayāme dibbacakkhuṃ visodhetvā pacchimayāmāvasāne dasasahassilokadhātuṃ unnādento sampakampento sabbaññutaṃ patvā satta sattāhāni bodhimaṇḍe vītināmetvā mahābrahmunā āyācitadhammadesanā buddhacakkhunā lokaṃ voloketvā  lokānuggahena bārāṇasiṃ gantvā pañcavaggiye bhikkhū saññāpetvā dhammacakkaṃ pavattetukāmo āmantesi
ti dveme bhikkhave koṭṭhāsā imassa pana vacanassa samudāhārena samudāhāranigghoso heṭṭhā avīciṃ upari bhavaggaṃ patvā dasasahassiṃ lokadhātuṃ pattharitvā aṭṭhāsi tasmiṃyeva samaye aṭṭhārasakoṭisaṅkhā brahmāno samāgacchiṃsu pacchimadisāya sūriyo atthaṅgameti puratthimāya disāya uttarāsāḷhanakkhattena yutto puṇṇacando uggacchati tasmiṃ samaye bhagavā dhammacakkappavattanasuttantaṃ ārabhanto dveme bhikkhave antātiādimāha
tattha ti gihisaṃyojanaṃ vatthukāmaṃ chetvā pabbajitena ti na valañjetabbā pabbajitānaṃyeva visesato paṭipattiyā bhājanabhūtattā pabbajitena na sevitabbāti vuttaṃ ti yo ca ayaṃ vatthukāmesu kilesakāmasukhassa kilesakāmasukhanissayassa vā anuyogo ti lāmako ti gāmavāsīnaṃ santako ti puthujjanena andhabālajanena āciṇṇo ti na ariyo atha vā na visuddhānaṃ uttamānaṃ ariyānaṃ santako ti na atthasaṃhito sukhāvahakāraṇaṃ anissitoti attho ti attano kilamathassa anuyogo  attano dukkhakaraṇanti attho ti kaṇṭakāpassayaseyyādīhi attamāraṇehi dukkhāvaho tapassīhi uttamaṃ tapoti gahitattā tesaṃ cittānurakkhanatthaṃ idha hīnoti na vuttaṃ pabbajitānaṃ dhammattā gammoti ca gihīhi asādhāraṇattā pothujjanikoti ca na vuttaṃ tattha pana kehici pabbajitapaṭiññehi diṭṭhadhammanibbānavādehi yato kho bho  ayaṃ attā pañcahi kāmaguṇehi samappito samaṅgibhūto paricāreti ettāvatā kho bho ayaṃ attā diṭṭhadhammanibbānappatto hotīti  gahitattā tesaṃ cittānurakkhanatthañca paccuppanne sukhattā ca tassa dhammasamādānassa dukkhoti na vuttaṃ kāmasukhallikānuyogo paccuppanne taṇhādiṭṭhisaṃkiliṭṭhasukhattā āyatiñca dukkhavipākattā tadanuyuttānaṃ taṇhādiṭṭhibandhanabaddhattā ca na sevitabbo attakilamathānuyogo paccuppanne diṭṭhisaṃkiliṭṭhadukkhattā āyatiñca dukkhavipākattā tadanuyuttānaṃ diṭṭhibandhanabaddhattā ca na sevitabbo ti te ete ti na upagantvā ti saṃkiliṭṭhasukhadukkhānaṃ abhāvā majjhe bhavāti majjhimā sā eva nibbānaṃ paṭipajjanti etāyāti ti paṭividdhā tiādīsu paññācakkhuṃ karotīti cakkhukaraṇī ti tasseva vevacanaṃ ti kilesūpasamāya ti catunnaṃ  saccānaṃ abhijānanatthāya ti tesaṃyeva sambujjhanatthāya ti nibbānasacchikiriyatthāya atha vā dassanamaggañāṇaṃ karotīti  bhāvanāmaggañāṇaṃ karotīti  sabbakilesānaṃ  sabbadhammānaṃ  arahattaphala kilesānañca khandhānañca  saccakathā abhiññeyyaniddese vuttā
evaṃ bhagavā saccāni pakāsetvā attani katabahumānānaṃ tesaṃ attano paṭivedhakkamaṃ sutvā paṭipattiyā bahumānāropanena paṭipattiyaṃ ṭhatvā saccappaṭivedhaṃ passanto tiādinā attano paṭivedhakkamaṃ dassesi tattha ti na anussutesu paraṃ anugantvā assutesūti attho tiādīnaṃ attho parato āvi bhavissati nti catunnaṃ saccānaṃ dassanapaṭivedho sekhabhūmiyaṃ nti catunnaṃ saccānaṃ bhāvanāpaṭivedho  sekhabhūmiyaṃyeva nti catunnaṃ saccānaṃ paccavekkhaṇā asekhabhūmiyaṃ
nti saccañāṇakiccañāṇakatañāṇasaṅkhātānaṃ tiṇṇaṃ parivaṭṭānaṃ vasena tayo parivaṭṭā assāti tiparivaṭṭaṃ ettha hi idaṃ dukkhaṃ idaṃ dukkhasamudayaṃ  idaṃ dukkhanirodhaṃ idaṃ dukkhanirodhagāminī paṭipadā ariyasaccanti evaṃ catūsu saccesu yathābhūtañāṇaṃ  nāma tesuyeva pariññeyyaṃ pahātabbaṃ sacchikātabbaṃ bhāvetabbanti evaṃ kattabbakiccajānanañāṇaṃ  nāma pariññātaṃ pahīnaṃ sacchikataṃ bhāvitanti evaṃ tassa kiccassa katabhāvajānanañāṇaṃ  nāma nti tesaṃyeva ekekasmiṃ sacce tiṇṇaṃ tiṇṇaṃ ākārānaṃ vasena dvādasa ākārā assāti dvādasākāraṃ nti etesaṃ tiparivaṭṭānaṃ dvādasannaṃ ākārānaṃ vasena uppannaṃ ñāṇasaṅkhātaṃ dassanaṃ ti sakamanā sattānañhi sukhakāmattā dukkhapaṭikūlattā pītisomanassayuttamano sakamano nāma pītisomanassehi attamanā gahitamanā byāpitamanāti vā attho nti abhimukhā hutvā nandiṃsu ti suttante niggāthako hi suttanto kevalaṃ atthassa byākaraṇato veyyākaraṇaṃ nāma ti kathiyamāne vattamānasamīpe vattamānavacanaṃ kataṃ bhaṇiteti attho nti vigatarāgādirajaṃ nti vigatarāgādimalaṃ rāgādayo hi ajjhottharaṇaṭṭhena rajo nāma dūsanaṭṭhena malaṃ nāma nti katthaci paṭhamamaggañāṇaṃ katthaci ādīni tīṇi maggañāṇāni katthaci catutthamaggañāṇampi  idha pana paṭhamamaggañāṇameva nti vipassanāvasena evaṃ pavattassa dhammacakkhuṃ udapādīti attho
ti paṭivedhañāṇe ca desanāñāṇe ca bodhipallaṅke nisinnassa hi bhagavato catūsu saccesu dvādasākāraṃ paṭivedhañāṇampi isipatane nisinnassa dvādasākārameva saccadesanāya pavattakadesanāñāṇampi dhammacakkaṃ nāma ubhayampi hetaṃ dasabalassa pavattañāṇameva taṃ imāya desanāya pakāsentena bhagavatā dhammacakkaṃ pavattitaṃ nāma taṃ panetaṃ dhammacakkaṃ yāva aññātakoṇḍaññatthero aṭṭhārasahi brahmakoṭīhi saddhiṃ sotāpattiphale na patiṭṭhāti tāva bhagavā pavatteti nāma patiṭṭhite pana pavattitaṃ nāma taṃ sandhāya pavattite ca bhagavatā dhammacakketi vuttaṃ
ti bhūmaṭṭhakā devā nti ekappahāreneva sādhukāraṃ datvā tiādīni vadantā saddaṃ anussāvayiṃsu nti  nayidaṃ tathāti paṭilomaṃ vattetuṃ asakkuṇeyyaṃ sannipatitā cettha devabrahmāno desanāpariyosāne ekappahāreneva sādhukāraṃ adaṃsu sannipātaṃ anāgatā pana bhummadevādayo tesaṃ tesaṃ saddaṃ sutvā sādhukāramadaṃsūti veditabbaṃ tesu pana pabbatarukkhādīsu nibbattā bhummadevā te cātumahārājikapariyāpannā hontāpi idha visuṃ katvā vuttā ti ca dhataraṭṭhavirūḷhakavirūpakkhakuverasaṅkhātā catumahārājā devatā etesanti cātumahārājikā te sineruvemajjhe honti tesu pabbataṭṭhakāpi atthi ākāsaṭṭhakāpi tesaṃ paramparā cakkavāḷapabbataṃ pattā khiḍḍāpadosikā manopadosikā sītavalāhakā uṇhavalāhakā candimā devaputto sūriyo devaputtoti ete sabbepi cātumahārājikadevalokaṭṭhā eva tettiṃsa janā tattha uppannāti  apica tāvatiṃsāti tesaṃ devānaṃ nāmamevātipi vuttaṃ tepi atthi pabbataṭṭhakā atthi ākāsaṭṭhakā tesaṃ paramparā cakkavāḷapabbataṃ pattā tathā yāmādīnaṃ ekadevalokepi hi devānaṃ paramparā cakkavāḷapabbataṃ appattā nāma natthi dibbaṃ sukhaṃ yātā payātā sampattāti  tuṭṭhā pahaṭṭhāti  pakatipaṭiyattārammaṇato atirekena ramitukāmakāle yathārucite bhoge nimminitvā nimminitvā ramantīti  cittācāraṃ ñatvā paranimmitesu bhogesu vasaṃ vattentīti  brahmakāye brahmaghaṭāya niyuttāti  sabbepi pañcavokārabrahmāno gahitā
ti vacanaṃ visesetvā ti vuttaṃ muhuttasaṅkhātena khaṇena na paramatthakhaṇenāti  vuttaṃ hoti ti brahmalokaṃ antokatvā ti sādhukārasaddo ti dasasahassacakkavāḷavatī ti uddhaṃ uggacchantī suṭṭhu kampi ti uddhaṃ uggacchantī adho okkamantī suṭṭhu pakampi ti catudisā gacchantī suṭṭhu pavedhi sambuddhabhāvāya mātukucchiṃ okkamante ca bodhisatte tato nikkhamante ca mahāpathavī puññatejena akampittha abhisambodhiyaṃ paṭivedhañāṇatejena dhammacakkappavattane desanāñāṇatejena sādhukāraṃ dātukāmā  viya pathavī devatānubhāvena akampittha āyusaṅkhārossajjane mahāparinibbāne ca kāruññena cittasaṅkhobhaṃ asahamānā  viya pathavī devatānubhāvena akampittha ti vuddhappamāṇo ti ettha uḷārāni uḷārāni khādanīyāni khādantītiādīsu  madhuraṃ uḷāranti vuttaṃ uḷārāya vatthabhogāya cittaṃ na namatītiādīsu  paṇītaṃ uḷāranti vuttaṃ uḷārāya khalu bhavaṃ vacchāyano samaṇaṃ gotamaṃ pasaṃsāya pasaṃsatītiādīsu seṭṭhaṃ uḷāranti vuttaṃ idha pana vipulo uḷāroti vutto ti desanāñāṇānubhāvena ca devatānubhāvena ca jātaobhāso ti cakkavāḷassa dasasahassiyaṃyeva nti devānaṃ ayamānubhāvo  nivatthavatthappabhā dvādasa yojanāni pharati tathā sarīrassa alaṅkārassa vimānassa ca taṃ devānaṃ devānubhāvaṃ atikkamitvāyevāti attho nti somanassañāṇamayikaṃ udāhāraṃ ti udāhari ti imassapi udānassa udāharaṇaghoso dasasahassilokadhātuṃ pharitvā aṭṭhāsi ti bhusaṃ ñātakoṇḍaññoti attho
cakkhuādīnaṃ niddese tiādīsu ekameva ñāṇaṃ yathāvuttassa neyyassa cakkhu viya dassanakiccakaraṇena  ñāṇakiccakaraṇena  nānappakārato jānanakiccakaraṇena  anavasesapaṭivedhakaraṇena  sabbathā obhāsakiccakaraṇena  nāmāti attho tiādīsupi ekaṃyeva ñāṇaṃ kiccanānattena pañcadhā vaṇṇitaṃ ti upatthambhanaṭṭhena ti visayaṭṭhena tiādīsu ñāṇakiccaṃ pañcadhā vuttaṃ iminā nayena tīsu vāresu ekekasmiṃ pañca pañca katvā pannarasa dhammā pannarasa atthā dvīsu pannarasakesu tiṃsa niruttiyo pannarasasu dhammesu pannarasasu atthesu tiṃsāya niruttīsūti saṭṭhi ñāṇāni veditabbāni sesaariyasaccesupi eseva nayo catūsu ariyasaccesu ekekasmiṃ ariyasacce pannarasannaṃ pannarasannaṃ dhammānaṃ atthānañca vasena saṭṭhi dhammā saṭṭhi atthā saṭṭhiyā dhammesu saṭṭhiyā atthesu ca vīsasataṃ niruttiyo vīsādhikaṃ satanti  attho saṭṭhiyā dhammesu saṭṭhiyā atthesu vīsuttarasate niruttīsūti evaṃ cattārīsañca dve ca ñāṇasatāni

 satipaṭṭhānasuttantapubbaṅgame  iddhipādasuttantapubbaṅgame ca paṭisambhidāniddese imināva nayena attho ca gaṇanā ca veditabbā

 sattannaṃ bodhisattānaṃ suttantesu ekekasmiṃyeva samudaye cakkhādayo pañca nirodhe pañcāti dasa dhammā samudaye dassanaṭṭhādayo pañca nirodhe pañcāti dasa atthā tesaṃ vasena vīsati niruttiyo cattārīsaṃ ñāṇāni satta ekato katvā vuttagaṇanā suviññeyyā eva sabbaññutaññāṇavasena vuttapaṭisambhidāniddese ekekamūlakesu ñāto diṭṭho vidito sacchikato phassito paññāyāti  imesu pañcasu vacanesu ekekasmiṃyeva cakkhādayo pañca dassanaṭṭhādayo pañcāti pañcapañcakānaṃ vasena pañcavīsati dhammā pañcavīsati atthā taddiguṇā niruttiyo taddiguṇāni ñāṇāni ñeyyāni pañca ekato katvā vuttavārepi pañcakkhattuṃ pañca pañcavīsati katvā pañcavīsasataṃ dhammā pañcavīsasataṃ atthā taddiguṇā niruttiyo taddiguṇāni ñāṇāni ñeyyāni ti cettha dve satāni ca paññāsañca khandhādīsupi eseva nayo imināva nayena saccavārapaṭisambhidāvāre ca dhammādigaṇanā veditabbā

 buddhadhammavāre nti chakkhattuṃ pañcavīsati satañca paññāsañca honti taddiguṇā niruttiyo taddiguṇāni ñāṇāni ti paṭisambhidādhikāre ti paṭhamaṃ vuttesu catūsu saccesu saṭṭhi catūsu satipaṭṭhānesu saṭṭhi catūsu sammappadhānesu saṭṭhi sattabodhisattaveyyākaraṇesu sattati abhiññaṭṭhādīsu pañcasu pañcavīsasataṃ khandhaṭṭhādīsu  pañcasu pañcavīsasataṃ puna catūsu ariyasaccesu sataṃ catūsu paṭisambhidāsu sataṃ chasu buddhadhammesu diyaḍḍhasatanti evaṃ aṭṭhasatāni ca paññāsañca dhammā honti evaṃ atthāpi tattakā eva honti evameva saccādīsu tīsu ṭhānesu vīsasataṃ niruttiyo sattasu veyyākaraṇesu cattārīsasataṃ niruttiyo abhiññaṭṭhādīsu khandhaṭṭhādīsu ca aḍḍhateyyāni  aḍḍhateyyāni niruttisatāni ariyasaccesu paṭisambhidāsu ca dve dve niruttisatāni buddhadhammesu tīṇi niruttisatānīti evaṃ niruttisahassañca sattaniruttisatāni ca honti evameva saccādīsu tīsu ṭhānesu cattārīsādhikāni dve dve ñāṇasatāni sattasu veyyākaraṇesu asītiadhikāni dve ñāṇasatāni abhiññaṭṭhādīsu khandhaṭṭhādīsu ca pañcapañcañāṇasatāni  saccesu paṭisambhidāsu ca cattāri cattāri ñāṇasatāni buddhadhammesu cha ñāṇasatānīti evaṃ tīṇi ca ñāṇasahassāni cattāri ca ñāṇasatāni hontīti



 puna  dhammacakkappavattanasuttantameva pubbaṅgamaṃ katvā kathitāya dhammacakkakathāya apubbatthānuvaṇṇanā tattha ti ekābhisamayavasena dukkhaṃ vatthu etesanti dukkhavatthukā tadeva dukkhaṃ visesetvā tiādimāha tattha saccaṃ ārammaṇaṃ upatthambho etesanti  saccaṃ gocaro visayo etesanti ti maggasaccena saṅgahitā ti maggasaccāyattā ti dukkhaparijānanena dukkhasacce samuppannā tathā tattheva  ca
 idāni pavattite ca bhagavatā dhammacakketi vuttaṃ dhammacakkaṃ niddisitukāmo ntiādimāha tattha duvidhaṃ dhammacakkaṃ paṭivedhadhammacakkaṃ desanādhammacakkañca  bodhipallaṅke  isipatane ti paṭivedhadhammacakkaṃ vuttaṃ ti desanādhammacakkaṃ kathaṃ bhagavā hi bodhipallaṅke nisinno maggakkhaṇe indriyabalabojjhaṅgamaggaṅgādibhedaṃ dhammañca pavatteti soyeva ca dhammo kilesasattughātāya pavattanato paharaṇacakkaṃ viyāti  cakkañca dhammaṃ pavattentoyeva bhagavā taṃ cakkaṃ pavatteti nāma etena dhammoyeva cakkanti kammadhārayasamāsatā vuttā hoti isipatane nisinno bhagavā dhammadesanakkhaṇe veneyyasantāne kilesasattughātāya pavattanato paharaṇacakkasadisaṃ desanācakkañca pavatteti veneyyasantāne indriyabalabojjhaṅgamaggaṅgādibhedaṃ dhammacakkañca pavatteti etena dhammo ca cakkañca dhammacakkanti dvandasamāsatā vuttā hoti yasmā pana pavattake sati pavattanā nāma hoti tasmā sabbatthāpi pavattetīti vuttaṃ pavattanaṭṭhena pana cakkanti vuttaṃ hotīti veditabbaṃ ntiādīni desanādhammacakkameva sandhāya vuttānīti veditabbāni
tattha ti yathāsabhāvattā dhammena pavattaṃ cakkanti dhammacakkanti vuttaṃ hoti ti veneyyasantāne dhammatthāya pavattaṃ cakkanti dhammacakkanti vuttaṃ hoti tiādīhi  bhagavato dhammabhūtatā dhammassāmitā ca vuttā hoti yathāha  so hāvuso bhagavā jānaṃ jānāti passaṃ passati cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgatoti  tasmā tehi dhammassa cakkanti dhammacakkanti vuttaṃ hoti ti visayībhāvena ṭhito ti acalabhāvena patiṭṭhito ti issarabhāvaṃ patto ti koṭippatto ti visāradabhāvaṃ patto tiādīhi veneyyasantānamapekkhitvā vuttehi pana vacanehi dhammassāmitāya ca dhammatthāya cakkanti vuttaṃ hoti tihaādīhi dhammatthāya cakkanti vuttaṃ hoti yo hi dhammaṃ sakkārādivasena pavatteti so dhammatthaṃ pavatteti ti yathā kato so dhammo sukato hoti evameva naṃ karonto ti tasmiṃ gāravuppattiyā taṃ garuṃ karonto ti dhammaṃ piyañca bhāvanīyañca katvā viharanto ti taṃ apadisitvā desanāpaṭipattipūjāya pūjaṃ karonto ti tasseva dhammassa sakkāragarukārehi nīcavuttitaṃ karonto ti taṃ dhammaṃ dhajamiva purakkhatvā ketumiva ca ukkhipitvā pavattiyā dhammaddhajo dhammaketu  ca hutvāti attho ti dhammādhipatito āgato bhāvanādhammavaseneva ca sabbakiriyānaṃ karaṇena dhammādhipateyyo hutvā nti kenaci nivattetuṃ asakkuṇeyyatāya appaṭihatapavattitā vuttā tasmā so dhammo pavattanaṭṭhena cakkanti vuttaṃ hoti
ti veneyyasantāne maggasampayuttasaddhindriyuppādanena taṃ saddhindriyaṃ dhammaṃ pavattetīti attho eseva nayo sesesupi ti saccañāṇāni vipassanā ca vijjā ca maggañāṇameva nti arahattaphale ñāṇaṃ tampi veneyyasantāne pavattetiyeva nibbānañca paṭivedhaṃ karonto pavattetiyeva nāma
samudayavārādīsu ti visesapadaṃ dassetvā saṅkhittā etthāpi vuttasadisaṃ paṭhamaṃ vuttanayeneva veditabbaṃ

 satipaṭṭhānaiddhipādapubbaṅgamavārāpi maggakkhaṇavasena vuttā tepi tattha tattha visesapadaṃ dassetvā saṅkhittāti



 idāni  lokuttaradhammavatiyā dhammacakkakathāya anantaraṃ kathitāya lokuttarakathāya apubbatthānuvaṇṇanā tattha lokuttarapadassa attho niddesavāre āvi bhavissati tiādayo sattatiṃsa bodhipakkhiyadhammā yathāyogaṃ maggaphalasampayuttā te bujjhanaṭṭhena bodhīti evaṃladdhanāmassa ariyassa pakkhe bhavattā bodhipakkhiyā nāma ti upakārabhāve ṭhitattā tesu ārammaṇesu okkantitvā pakkhanditvā upaṭṭhānato upaṭṭhānaṃ satiyeva upaṭṭhānaṃ  kāyavedanācittadhammesu panassa asubhadukkhāniccānattākāragahaṇavasena subhasukhaniccaattasaññāpahānakiccasādhanavasena ca pavattito catudhā bhedo hoti tasmā ti vuccati padahanti  etenāti padhānaṃ sobhanaṃ padhānaṃ  sammā vā padahanti etenāti sammappadhānaṃ sobhanaṃ vā taṃ kilesavirūpapavattavirahitato padhānañca hitasukhanipphādakaṭṭhena seṭṭhabhāvāvahanato padhānabhāvakaraṇato vāti sammappadhānaṃ vīriyassetaṃ adhivacanaṃ tayidaṃ uppannānuppannānaṃ akusalānaṃ pahānānuppattikiccaṃ anuppannuppannānañca kusalānaṃ uppattiṭṭhitikiccaṃ sādhayatīti catubbidhaṃ hoti tasmā ti vuccati nipphattipariyāyena ijjhanaṭṭhena ijjhanti etāya sattā iddhā vuddhā ukkaṃsagatā hontīti iminā vā pariyāyena iddhi tassā sampayuttāya pubbaṅgamaṭṭhena phalabhūtāya pubbabhāgakāraṇaṭṭhena ca iddhiyā pādoti  so chandavīriyacittavīmaṃsāvasena catubbidhova hoti tasmā ti vuccati assaddhiyakosajjapamādavikkhepasammohānaṃ abhibhavanato abhibhavanasaṅkhātena adhipatiyaṭṭhena  assaddhiyādīhi  anabhibhavanīyato akampiyaṭṭhena  tadubhayampi saddhāvīriyasatisamādhipaññāvasena pañcavidhaṃ hoti tasmā ti vuccanti bujjhanakasattassa pana aṅgabhāvena satiādayo satta dhammā bojjhaṅgā niyyānaṭṭhena ca sammādiṭṭhiādayo aṭṭha maggaṅgā honti tena vuccati ti
iti  ime sattatiṃsa bodhipakkhiyā dhammā pubbabhāge lokiyavipassanāya vattamānāya cuddasavidhena kāyaṃ pariggaṇhato ca kāyānupassanāsatipaṭṭhānaṃ navavidhena vedanaṃ pariggaṇhato ca vedanānupassanāsatipaṭṭhānaṃ soḷasavidhena cittaṃ pariggaṇhato ca cittānupassanāsatipaṭṭhānaṃ pañcavidhena dhamme pariggaṇhato ca dhammānupassanāsatipaṭṭhānaṃ iti imasmiṃ attabhāve anuppannapubbaṃ parassa uppannaṃ akusalaṃ disvā yathā paṭipannassa tassa taṃ uppannaṃ na tathā paṭipajjissāmi evaṃ me etaṃ nuppajjissatīti tassa anuppādāya vāyamanakāle paṭhamaṃ sammappadhānaṃ attano samudācārappattamakusalaṃ disvā tassa pahānāya vāyamanakāle dutiyaṃ imasmiṃ attabhāve anuppannapubbaṃ jhānaṃ vā vipassanaṃ vā uppādetuṃ vāyamantassa tatiyaṃ uppannaṃ yathā na parihāyati evaṃ punappunaṃ uppādentassa catutthaṃ sammappadhānaṃ chandaṃ dhuraṃ katvā kusaluppādanakāle chandiddhipādo vīriyaṃ cittaṃ vīmaṃsaṃ dhuraṃ katvā kusaluppādanakāle vīmaṃsiddhipādo micchāvācāya viramaṇakāle sammāvācā  micchākammantā micchājīvā viramaṇakāle sammājīvoti evaṃ nānācittesu labbhanti catumaggakkhaṇe pana ekacitte labbhanti phalakkhaṇe ṭhapetvā cattāro sammappadhāne avasesā tettiṃsa labbhanti evaṃ ekacitte labbhamānesu cetesu ekāva nibbānārammaṇā sati kāyādīsu subhasaññādipahānakiccasādhanavasena cattāro satipaṭṭhānāti vuccati ekameva ca vīriyaṃ anuppannuppannānaṃ anuppādādikiccasādhanavasena cattāro sammappadhānāti vuccati sesesu hāpanavaḍḍhanaṃ natthi
apica tesu 
nava ekavidhā eko dvedhātha catupañcadhā
aṭṭhadhā navadhā ceva iti chaddhā bhavanti te
ti chando cittaṃ pīti passaddhi upekkhā saṅkappo vācā kammanto ājīvoti ime nava chandiddhipādādivasena ekavidhāva honti aññakoṭṭhāsaṃ na bhajanti ti saddhā indriyabalavasena dvedhā ṭhitā ti athañño eko catudhā añño pañcadhā ṭhitoti attho tattha samādhi eko indriyabalabojjhaṅgamaggaṅgavasena catudhā ṭhito paññā tesaṃ catunnaṃ iddhipādakoṭṭhāsassa ca vasena pañcadhā ti aparo eko aṭṭhadhā eko navadhā ṭhitoti attho catusatipaṭṭhānaindriyabalabojjhaṅgamaggaṅgavasena sati aṭṭhadhā ṭhitā catusammappadhānaiddhipādaindriyabalabojjhaṅgamaggaṅgavasena vīriyaṃ navadhāti evaṃ 
cuddaseva  asambhinnā hontete bodhipakkhiyā
koṭṭhāsato sattavidhā sattatiṃsa pabhedato
sakiccanipphādanato sarūpena ca vuttito
sabbeva ariyamaggassa sambhave sambhavanti te
evaṃ maggaphalasampayutte sattatiṃsa bodhipakkhiyadhamme dassetvā puna te maggaphalesu saṅkhipitvā ti āha samaṇabhāvo sāmaññaṃ catunnaṃ ariyamaggānametaṃ nāmaṃ sāmaññānaṃ phalāni  pana sabbehi asammissameva iti vitthārato sattatiṃsabodhipakkhiyacatumaggacatuphalanibbānānaṃ vasena chacattālīsa  lokuttaradhammā tato saṅkhepena catumaggacatuphalanibbānānaṃ vasena nava lokuttaradhammā tatopi saṅkhepena maggaphalanibbānānaṃ vasena tayo lokuttaradhammāti veditabbaṃ satipaṭṭhānādīnaṃ maggaphalānañca lokuttaratte vutte taṃsampayuttānaṃ phassādīnampi lokuttarattaṃ vuttameva hoti padhānadhammavasena pana satipaṭṭhānādayova vuttā abhidhamme  ca lokuttaradhammaniddese maggaphalasampayuttānaṃ phassādīnaṃ lokuttarattaṃ vuttamevāti
ti lokaṃ atikkamanti sabbamidha īdisaṃ vattamānakālavacanaṃ cattāro ariyamagge sandhāya vuttaṃ sotāpattimaggo hi apāyalokaṃ tarati sakadāgāmimaggo kāmāvacaralokekadesaṃ  tarati anāgāmimaggo kāmāvacaralokaṃ tarati arahattamaggo rūpārūpāvacaralokaṃ tarati ti lokā uggacchanti ti ca ti ca tadeva nissakkavacanaṃ visesetvā dassitaṃ ti paṭhamaṃ vuttatthameva tattha upasaggatthaṃ anapekkhitvā vuttaṃ idha saha upasaggatthena vuttaṃ ti yathāvuttaṃ lokaṃ sammā atikkantā sabbamidha īdisaṃ atītakālavacanaṃ phalanibbānāni sandhāya vuttaṃ sotāpattiphalādīni hi yathāvuttaṃ lokaṃ atikkamitvā ṭhitāni sadā nibbānaṃ sabbalokaṃ atikkamitvā ṭhitaṃ ti lokato adhikabhūtā idaṃ sabbepi lokuttaradhamme sandhāya vuttaṃ ti niggacchanti ti niggatā tiādīni aṭṭhārasa vacanāni sabbalokuttaresupi yujjanti ti loke apariyāpannattā vuttaṃ ti khandhasantāne vattamānāpi tasmiṃ na limpantīti attho ti  akatapaṭivedhānaṃ kenaci cittena katapaṭivedhānaṃ akusalena appamattenapi cittena na limpantīti attho ti upasaggena visesitaṃ
ti alittattameva nānābyañjanena visesitaṃ ye keci hi yattha yena vā alittā te tattha tena vā vippamuttā honti tiādīni tīṇi nissakkavasena vuttāni ti vippamuttattavisesanaṃ ye keci hi yattha yena yato vippamuttā te tattha  tena tato visaññuttā nāma honti ti lokamalaṃ dhovitvā lokā sujjhanti ti tadeva upasaggena visesitaṃ ti uṭṭhitā honti ti nivaṭṭanti ti na lagganti ti na gaṇhīyanti ti na bādhīyanti ti appavattiṃ karonti yathā ca ti tatheva lokā visuddhattātiādi vuttameva hoti ti nirodhenti tiādīni cattāri sabbesupi lokuttaresu yujjanti ti amaggā ti appatiṭṭhā ti anāyattā ti asamānā ti uggilanti ti vuttapaṭipakkhanayena vuttaṃ vantaṃ puna na adantīti attho etena vantassa suvantabhāvo vutto hoti anantaradukattayepi eseva nayo ti vikiranti vimuccanti na bandhantīti attho ti na vikiranti na vimuccanti visinentīti na ussinentīti rassaṃ katvā pāṭho sundaro ti nibbāpenti ti na ujjalanti ti sabbepi lokuttarā dhammā lokaṃ sammā atikkamitvā abhibhavitvā ca tiṭṭhantīti lokuttarā sabbehipi imehi yathāvuttehi pakārehi lokuttarānaṃ lokato uttarabhāvo adhikabhāvo ca vutto hotīti



 idāni  lokuttarakathāya anantaraṃ kathitāya lokuttarakathāvatiyā suttantapubbaṅgamāya balakathāya apubbatthānuvaṇṇanā tattha ādito suttantavasena pañca balāni dassetvā tadaññānipi balāni dassetukāmo tiādimāha sabbānipi taṃtaṃpaṭipakkhehi akampiyaṭṭhena balāni nāma honti ntiādīsu pāpato hirīyanti etāyāti  lajjāyetaṃ nāmaṃ pāpato ottappanti etenāti  pāpato ubbegassetaṃ nāmaṃ ajjhattasamuṭṭhānā hirī bahiddhāsamuṭṭhānaṃ ottappaṃ attādhipati hirī lokādhipati ottappaṃ  lajjāsabhāvasaṇṭhitā hirī bhayasabhāvasaṇṭhitaṃ ottappaṃ sappatissavalakkhaṇā hirī vajjabhīrukabhayadassāvilakkhaṇaṃ ottappaṃ sā eva hirī ahirikena na kampatīti  tadeva ottappaṃ anottappena na kampatīti  appaṭisaṅkhānena na kampatīti  upaparikkhaṇapaññāyetaṃ nāmaṃ vīriyasīsena satta bojjhaṅge bhāventassa uppannabalaṃ  tathāpavattānaṃ catunnaṃ khandhānametaṃ nāmaṃ parisuddhāni sīlādīni  cattāri saṅgahavatthūni  saṅgahe balantipi pāṭho dukkhamānaṃ adhivāsanaṃ  dhammakathāya paresaṃ tosanaṃ  adhitassa atthassa adhigamāpanaṃ  kusalesu bahubhāvo  kusalesu yathāruci patiṭṭhānaṃ  hiribalādīnaṃ attho mātikāpadesu byañjanavasena visesato yujjamānaṃ gahetvā vutto nti balappattā samathavipassanā eva
mātikāniddese nti mūlabalaṭṭhaṃ vatvā tameva aparehi navahi pariyāyehi visesetvā dassesi yo  hi dhammo akampiyo balappatto hoti so sahajāte upatthambheti attano paṭipakkhe kilese pariyādiyati paṭivedhassa ādibhūtaṃ sīlaṃ diṭṭhiñca visodheti cittaṃ ārammaṇe patiṭṭhāpeti cittaṃ pabhassaraṃ karonto vodāpeti vasiṃ pāpento visesaṃ adhigamāpeti tato uttariṃ pāpento uttaripaṭivedhaṃ kāreti kamena ariyamaggaṃ  pāpetvā saccābhisamayaṃ kāreti phalappattiyā nirodhe patiṭṭhāpeti tasmā navadhā balaṭṭho visesito esa nayo dīsu catūsu
ti nekkhammayutto yogī  kāmacchandato hirīyati ottappepi eseva nayo etehi sabbākusalehipi hirīyanā ottappanā vuttāyeva honti ntiādīnampi imināva nayena attho veditabbo ti asammohavasena ādīnavato upaparikkhati ti vaḍḍheti nti rāgādivajjaṃ ti bandhati ti tassa yogissa khamati ruccati ti toseti ti cintāpeti ti citte pahu hutvā cittaṃ attano  vasaṃ katvā pavatteti ti vidahati bhāvanābalādīni sabbānipi nekkhammādīniyeva mātikāvaṇṇanāya aññathā vutto attho pana byañjanavaseneva pākaṭattā idha na vuttoti veditabbaṃ samathabalaṃ vipassanābalañca vitthārato niddisitvā avasāne tiādi ca tiādi ca samathabalavipassanābalānaṃ lakkhaṇadassanatthaṃ vuttaṃ
sekhāsekhabalesu nti sekhapuggalo sammādiṭṭhiṃ sikkhatīti sekho sā sammādiṭṭhi tassa sekhassa balanti sekhabalanti attho nti asekhapuggalo tattha sammādiṭṭhiyā sikkhitattā na sikkhatīti asekho sāyeva sammādiṭṭhi tassa asekhassa balanti asekhabalaṃ eseva nayo dīsu nti paccavekkhaṇañāṇaṃ tampi hi lokikampi hontaṃ sekhassa pavattattā sekhabalaṃ asekhassa pavattattā asekhabalanti vuttaṃ ti aṭṭha maggaṅgāni ṭhapetvā sesā phalasampayuttā dhammā  keci pana ṭhapetvā lokuttaravimuttiṃ avasesā vimuttiyo sammāvimuttīti vadanti tassa sekhāsekhabalattaṃ vuttanayameva
khīṇāsavabalesu sabbānipi ñāṇabalāni ti karaṇatthe sāmivacanaṃ khīṇāsavena bhikkhunāti attho ti hutvā abhāvākārena aniccato nti yathāsabhāvato ti sahavipassanāya maggapaññāya aniccato sudiṭṭhā dukkhato anattato sudiṭṭhā honti tammūlakattā nti bhāvanapuṃsakavacanaṃ yena kāraṇenāti vā attho ti paṭicca ti sampaṭicchati paṭiññaṃ karoti ti mahābhitāpaṭṭhena aṅgārakāsuyā upamitā ti vatthukāmā ca kilesakāmā ca
nti  phalasamāpattivasena upadhivivekasaṅkhātanibbānaninnaṃ tayo hi vivekā  kāyaviveko cittaviveko upadhivivekoti kāyaviveko ca vivekaṭṭhakāyānaṃ nekkhammābhiratānaṃ cittaviveko ca adhicittamanuyuttānaṃ upadhiviveko ca nirupadhīnaṃ puggalānaṃ visaṅkhāragatānaṃ nissaraṇavivekasaṅkhātanibbānaninnaṃ vā pañca hi vivekā  vikkhambhanaviveko tadaṅgaviveko  samucchedaviveko paṭippassaddhiviveko nissaraṇavivekoti nti viveke ninnaṃ nti viveke nataṃ nti vivekasīsabhāraṃ dvepi purimasseva vevacanāni nti kilesehi vajjitaṃ dūrībhūtaṃ vā nti nibbāne abhirataṃ pabbajjāya abhirataṃ vā nti vigatantībhūtaṃ ekadesenāpi anallīnaṃ vippamuttaṃ visaṃsaṭṭhaṃ ti sabbathā ti saṃyogavasena āsavānaṃ kāraṇabhūtehi kilesadhammehīti attho atha vā nti vigatanikantibhūtaṃ nittaṇhanti attho kuto  sabbehi tebhūmakadhammehīti attho idha dasahi khīṇāsavabalehi khīṇāsavassa lokiyalokuttaro maggo kathito aniccato sabbe saṅkhārāti dukkhapariññābalaṃ aṅgārakāsūpamā kāmāti samudayapahānabalaṃ vivekaninnaṃ cittaṃ hotīti nirodhasacchikiriyābalaṃ cattāro satipaṭṭhānātiādi sattavidhaṃ maggabhāvanābalantipi vadanti dasa iddhibalāni iddhikathāya āvi bhavissanti
tathāgatabalaniddese ti aññehi asādhāraṇāni tathāgatasseva balāni yathā vā pubbabuddhānaṃ balāni puññussayasampattiyā āgatāni tathā āgatabalānītipi attho tattha duvidhaṃ  tathāgatabalaṃ  kāyabalaṃ ñāṇabalañca tesu kāyabalaṃ hatthikulānusārena veditabbaṃ vuttañhetaṃ porāṇehi 
kāḷāvakañca gaṅgeyyaṃ paṇḍaraṃ tambapiṅgalaṃ
gandhamaṅgalahemañca uposathachaddantime dasāti 
imāni dasa hatthikulāni tattha nti pakatihatthikulaṃ daṭṭhabbaṃ yaṃ dasannaṃ purisānaṃ kāyabalaṃ taṃ ekassa kāḷāvakassa hatthino balaṃ yaṃ dasannaṃ kāḷāvakānaṃ balaṃ taṃ ekassa gaṅgeyyassa balaṃ yaṃ dasannaṃ gaṅgeyyānaṃ taṃ ekassa paṇḍarassa yaṃ dasannaṃ paṇḍarānaṃ  taṃ ekassa tambassa yaṃ dasannaṃ tambānaṃ taṃ ekassa piṅgalassa yaṃ dasannaṃ piṅgalānaṃ taṃ ekassa gandhahatthino yaṃ dasannaṃ gandhahatthīnaṃ taṃ ekassa maṅgalahatthino yaṃ dasannaṃ maṅgalahatthīnaṃ taṃ ekassa hemavatassa yaṃ dasannaṃ  hemavatānaṃ taṃ ekassa uposathassa yaṃ dasannaṃ uposathānaṃ taṃ ekassa chaddantassa yaṃ dasannaṃ chaddantānaṃ taṃ ekassa tathāgatassa balaṃ nārāyanasaṅghātabalantipi idameva vuccati tadetaṃ pakatihatthino gaṇanāya hatthīnaṃ koṭisahassassa purisagaṇanāya dasannaṃ purisakoṭisahassānaṃ balaṃ hoti idaṃ tāva tathāgatassa 
ñāṇabalaṃ pana idha tāva aññattha ca pāḷiyaṃ āgatameva dasabalañāṇaṃ majjhime  āgataṃ catuvesārajjañāṇaṃ aṭṭhasu parisāsu akampanañāṇaṃ catuyoniparicchedakañāṇaṃ pañcagatiparicchedakañāṇaṃ saṃyuttake  āgatāni tesattati ñāṇāni sattasattati ñāṇānīti evamaññānipi anekāni ñāṇasahassāni etaṃ  nāma idhāpi ñāṇabalameva adhippetaṃ ñāṇañhi akampiyaṭṭhena upatthambhanaṭṭhena ca balanti vuttaṃ
ti kāraṇañca kāraṇato kāraṇañhi yasmā tattha phalaṃ tiṭṭhati tadāyattavuttitāya uppajjati ceva pavattati ca tasmā ṭhānanti vuccati taṃ bhagavā ye ye dhammā yesaṃ yesaṃ dhammānaṃ hetū paccayā uppādāya taṃ taṃ ṭhānanti ye ye dhammā yesaṃ yesaṃ dhammānaṃ na hetū na paccayā uppādāya taṃ taṃ aṭṭhānanti pajānanto ṭhānañca ṭhānato aṭṭhānañca aṭṭhānato yathābhūtaṃ pajānāti ti yena ñāṇena ti idampi ṭhānāṭṭhānañāṇaṃ tathāgatassa tathāgatabalaṃ nāma hotīti attho evaṃ sesapadesupi yojanā veditabbā
nti seṭṭhaṭṭhānaṃ uttamaṭṭhānaṃ āsabhā vā pubbabuddhā tesaṃ ṭhānanti attho apica gavasatajeṭṭhako usabho gavasahassajeṭṭhako vasabho vajasatajeṭṭhako vā usabho vajasahassajeṭṭhako vasabho sabbagavaseṭṭho sabbaparissayasaho seto pāsādiko mahābhāravaho asanisatasaddehipi asantasanīyo nisabho so idha usabhoti adhippeto idampi hi tassa pariyāyavacanaṃ usabhassa idanti nti catūhi pādehi pathaviṃ uppīḷetvā avaṭṭhānaṃ idaṃ pana āsabhaṃ viyāti āsabhaṃ yatheva hi nisabhasaṅkhāto usabho usabhabalena samannāgato catūhi pādehi pathaviṃ uppīḷetvā  acalaṭṭhānena tiṭṭhati evaṃ tathāgatopi dasahi tathāgatabalehi samannāgato catūhi vesārajjapādehi aṭṭhaparisapathaviṃ uppīḷetvā sadevake loke kenaci  paccatthikena paccāmittena akampiyo acalaṭṭhānena tiṭṭhati evaṃ tiṭṭhamāno ca taṃ āsabhaṃ ṭhānaṃ  upagacchati na paccakkhāti attani āropeti tena vuttaṃ  āsabhaṃ ṭhānaṃ paṭijānātīti 
ti khattiyabrāhmaṇagahapatisamaṇacātumahārājikatāvatiṃsamārabrahmānaṃ vasena aṭṭhasu parisāsu ti seṭṭhanādaṃ achambhitanādaṃ nadati sīhanādasadisaṃ vā nādaṃ nadati ayamattho sīhanādasuttena  dīpetabbo yathā vā sīho sahanato hananato ca sīhoti vuccati evaṃ tathāgato lokadhammānaṃ sahanato parappavādānaṃ hananato sīhoti vuccati evaṃ vuttassa sīhassa nādaṃ sīhanādaṃ tattha yathā sīho sīhabalena samannāgato sabbattha visārado vigatalomahaṃso sīhanādaṃ nadati evaṃ tathāgatasīhopi tathāgatabalehi samannāgato aṭṭhasu parisāsu visārado vigatalomahaṃso iti rūpantiādinā  nayena nānāvidhadesanāvilāsasampannaṃ sīhanādaṃ nadati tena vuttaṃ  parisāsu sīhanādaṃ nadatīti
ti ettha nti seṭṭhaṃ uttamaṃ visuddhaṃ saddo panāyaṃ 
sampattiyaṃ lakkhaṇe ca rathaṅge iriyāpathe
dāne ratanadhammūra cakkādīsu ca dissati
dhammacakke idha mato tampi dvedhā vibhāvaye
cattārimāni  bhikkhave cakkāni yehi samannāgatānaṃ devamanussānantiādīsu  hi ayaṃ sampattiyaṃ dissati heṭṭhā pādatalesu cakkāni jātāni hontīti  ettha lakkhaṇe cakkaṃva vahato padanti  ettha rathaṅge catucakkaṃ navadvāranti  ettha iriyāpathe dadaṃ bhuñja mā ca pamādo  cakkaṃ vattaya kosalādhipāti  ettha dāne dibbaṃ cakkaratanaṃ pāturahosīti  ettha ratanacakke mayā pavattitaṃ cakkanti  ettha dhammacakke icchāhatassa posassa cakkaṃ bhamati matthaketi  ettha uracakke khurapariyantena cepi cakkenāti   ettha paharaṇacakke asanivicakkanti  ettha asanimaṇḍale idha panāyaṃ dhammacakke mato
taṃ panetaṃ dhammacakkaṃ duvidhaṃ hoti paṭivedhañāṇañca desanāñāṇañca tattha paññāpabhāvitaṃ attano ariyaphalāvahaṃ  karuṇāpabhāvitaṃ sāvakānaṃ ariyaphalāvahaṃ  tattha paṭivedhañāṇaṃ uppajjamānaṃ uppannanti duvidhaṃ tañhi abhinikkhamanato yāva arahattamaggā uppajjamānaṃ nāma phalakkhaṇe uppannaṃ nāma tusitabhavanato vā yāva bodhipallaṅke arahattamaggā uppajjamānaṃ nāma phalakkhaṇe uppannaṃ nāma dīpaṅkaradasabalato vā paṭṭhāya yāva arahattamaggā uppajjamānaṃ nāma phalakkhaṇe uppannaṃ nāma desanāñāṇampi pavattamānaṃ pavattanti duvidhaṃ tañhi yāva aññātakoṇḍaññattherassa arahattamaggā pavattamānaṃ nāma phalakkhaṇe pavattaṃ nāma tattha paṭivedhañāṇaṃ lokuttaraṃ desanāñāṇaṃ lokiyaṃ ubhayampi panetaṃ aññehi asādhāraṇaṃ buddhānaṃyeva orasañāṇaṃ tena vuttaṃ  brahmacakkaṃ pavattetīti
nti samādiyitvā katānaṃ kusalākusalakammānaṃ kammameva vā kammasamādānaṃ ti paccayato ceva hetuto ca tattha gatiupadhikālapayogā vipākassa ṭhānaṃ kammaṃ hetu
nti sabbagatigāminiñca agatigāminiñca nti maggaṃ ti bahūsupi manussesu ekameva pāṇaṃ ghātentesu imassa cetanā nirayagāminī bhavissati imassa tiracchānayonigāminīti iminā nayena ekavatthusmimpi kusalākusalacetanāsaṅkhātānaṃ paṭipattīnaṃ aviparītato sabhāvaṃ jānāti
nti  cakkhudhātuādīhi kāmadhātuādīhi vā dhātūhi bahudhātuṃ nti tāsaṃyeva dhātūnaṃ vilakkhaṇattā nānappakāradhātuṃ  nti khandhāyatanadhātulokaṃ ti tāsaṃ tāsaṃ dhātūnaṃ aviparītato sabhāvaṃ paṭivijjhati
nti hīnapaṇītādiadhimuttīhi nānādhimuttikabhāvaṃ
nti padhānasattānaṃ nti tato paresaṃ hīnasattānaṃ ekatthameva vā etaṃ padadvayaṃ  veneyyavasena bhagavatā dvedhā vuttaṃ idhāpi bhagavatā vuttanayeneva vuttaṃ nti saddhādīnaṃ indriyānaṃ parabhāvañca aparabhāvañca vuddhiñca hāniñcāti attho
nti paṭhamādīnaṃ catunnaṃ jhānānaṃ rūpī rūpāni passatītiādīnaṃ  aṭṭhannaṃ vimokkhānaṃ savitakkasavicārādīnaṃ tiṇṇaṃ samādhīnaṃ paṭhamajjhānasamāpattiādīnañca navannaṃ anupubbasamāpattīnaṃ nti hānabhāgiyadhammaṃ nti visesabhāgiyadhammaṃ nti yena kāraṇena jhānādīhi vuṭṭhahanti taṃ kāraṇaṃ taṃ pana vodānampi vuṭṭhānaṃ tamhā tamhā samādhimhā vuṭṭhānampi vuṭṭhānanti  evaṃ vuttaṃ paguṇajjhānañceva bhavaṅgaphalasamāpattiyo ca heṭṭhimaṃ heṭṭhimañhi paguṇajjhānaṃ uparimassa uparimassa padaṭṭhānaṃ hoti tasmā vodānampi vuṭṭhānanti vuttaṃ bhavaṅgena pana sabbajjhānehi vuṭṭhānaṃ hoti nirodhasamāpattito phalasamāpattiyā vuṭṭhānaṃ hoti taṃ sandhāya tamhā tamhā samādhimhā vuṭṭhānampi vuṭṭhānanti vuttaṃ
pubbenivāsadibbacakkhuāsavakkhayañāṇāni heṭṭhā pakāsitāneva
tattha ti arahattamaggena sabbakilesānaṃ khayā nti āsavavirahitaṃ nti ettha cetovacanena arahattaphalasampayutto samādhi paññāvacanena taṃsampayuttā ca paññā vuttā tattha ca samādhi rāgato vimuttattā cetovimutti paññā avijjāya vimuttattā paññāvimuttīti veditabbā vuttañhetaṃ bhagavatā  yo hissa bhikkhave samādhi tadassa samādhindriyaṃ yā hissa bhikkhave paññā tadassa paññindriyaṃ iti kho bhikkhave rāgavirāgā cetovimutti avijjāvirāgā  paññāvimuttīti  apicettha samathabalaṃ cetovimutti vipassanābalaṃ paññāvimuttīti veditabbaṃ ti imasmiṃyeva attabhāve ti adhikāya paññāya attanāyeva paccakkhaṃ katvā aparappaccayena ñatvāti attho ti adhigantvā nipphādetvā vā imesaṃ pana dasannaṃ dasabalañāṇānaṃ vitthāro abhidhamme  vuttanayena veditabbo
tattha  paravādikathā hoti  dasabalañāṇaṃ nāma pāṭiyekkaṃ ñāṇaṃ natthi sabbaññutaññāṇassevāyaṃ pabhedoti na taṃ tathā daṭṭhabbaṃ aññameva hi dasabalañāṇaṃ aññaṃ sabbaññutaññāṇaṃ dasabalañāṇañhi sakasakakiccameva jānāti sabbaññutaññāṇaṃ tampi tato avasesampi  jānāti dasabalañāṇesu hi paṭhamaṃ kāraṇākāraṇameva jānāti dutiyaṃ kammantaravipākantarameva tatiyaṃ kammaparicchedameva catutthaṃ dhātunānattakāraṇameva pañcamaṃ sattānaṃ ajjhāsayādhimuttimeva chaṭṭhaṃ indriyānaṃ tikkhamudubhāvameva sattamaṃ jhānādīhi saddhiṃ tesaṃ saṃkilesādimeva aṭṭhamaṃ pubbenivutthakhandhasantatimeva navamaṃ sattānaṃ cutipaṭisandhimeva dasamaṃ saccaparicchedameva sabbaññutaññāṇaṃ pana etehi jānitabbañca tato uttariñca pajānāti etesaṃ pana kiccaṃ na sabbaṃ karoti tañhi jhānaṃ hutvā appetuṃ na sakkoti iddhi hutvā vikubbituṃ na sakkoti maggo hutvā kilese khepetuṃ na sakkoti
apica paravādī evaṃ pucchitabbo dasabalañāṇaṃ nāmetaṃ savitakkasavicāraṃ avitakkavicāramattaṃ avitakkāvicāraṃ kāmāvacaraṃ rūpāvacaraṃ arūpāvacaraṃ lokiyaṃ lokuttaranti jānanto paṭipāṭiyā satta ñāṇāni savitakkasavicārānīti vakkhati tato parāni dve avitakkaavicārānīti vakkhati āsavakkhayañāṇaṃ siyā savitakkasavicāraṃ siyā avitakkavicāramattaṃ siyā avitakkaavicāranti vakkhati tathā paṭipāṭiyā satta kāmāvacarāni tato parāni dve rūpāvacarāni tato avasāne ekaṃ lokuttaranti vakkhati sabbaññutaññāṇaṃ pana savitakkasavicārameva kāmāvacarameva lokiyamevāti vakkhati
evamettha  apubbatthānuvaṇṇanaṃ ñatvā idāni yasmā tathāgato paṭhamaṃyeva ṭhānāṭṭhānañāṇena veneyyasattānaṃ āsavakkhayādhigamassa ceva anadhigamassa ca ṭhānāṭṭhānabhūtaṃ kilesāvaraṇābhāvaṃ passati lokiyasammādiṭṭhiṭṭhānadassanato niyatamicchādiṭṭhiṭṭhānābhāvadassanato ca atha nesaṃ kammavipākañāṇena vipākāvaraṇābhāvaṃ passati tihetukapaṭisandhidassanato sabbatthagāminipaṭipadāñāṇena kammāvaraṇābhāvaṃ passati ānantarikakammābhāvadassanato evaṃ anāvaraṇānaṃ anekadhātunānādhātuñāṇena anukūladhammadesanatthaṃ cariyāvisesaṃ passati dhātuvemattadassanato atha nesaṃ nānādhimuttikatāñāṇena adhimuttiṃ passati payogaṃ anādiyitvāpi adhimuttivasena dhammadesanatthaṃ  athevaṃ diṭṭhaadhimuttīnaṃ yathāsatti yathābalaṃ dhammaṃ desetuṃ indriyaparopariyattañāṇena indriyaparopariyattaṃ passati saddhādīnaṃ tikkhamudubhāvadassanato evaṃ pariññātindriyaparopariyattāpi panete sace dūre honti atha jhānādiñāṇena jhānādīsu vasībhūtattā iddhivisesena khippaṃ upagacchati upagantvā ca nesaṃ pubbenivāsānussatiñāṇena pubbajātivibhāvanaṃ dibbacakkhānubhāvato pattabbena cetopariyañāṇena sampati cittavisesaṃ passanto āsavakkhayañāṇānubhāvena  āsavakkhayagāminiyā paṭipadāya vigatasammohattā āsavakkhayāya dhammaṃ deseti tasmā iminānukkamena imāni dasa balāni vuttānīti veditabbānīti
 idāni sabbabalāni lakkhaṇato niddisitukāmo ntiādinā nayena pucchaṃ katvā tiādinā nayena vissajjanaṃ akāsi tattha tiādi puggalādhiṭṭhānā desanā bhāvanābalādīsu adhiṭṭhānabalapariyantesu tatthāti ca tenāti ca tanti ca nekkhammādikameva sandhāya vuttanti veditabbaṃ nti tena samādhinā cittaṃ ekaggaṃ hotīti vuttaṃ hoti ti tattha samathe sampayogavasena jāte tasmiṃ vā vipassanārammaṇaṃ hutvā jāte ti tattha sekhabale sekho sikkhatīti sekhabalanti attho ti tattha asekhabale asekhassa sikkhitattā asekhabalaṃ ti tena lokiyalokuttarena ñāṇena āsavā khīṇāti taṃ ñāṇaṃ khīṇāsavabalaṃ  lokiyenāpi hi ñāṇena āsavā khīṇā nāma vipassanāya abhāve lokuttaramaggābhāvato evaṃ khīṇāsavassa balanti nti tassa iddhimato ijjhatīti iddhiyeva balaṃ iddhibalaṃ ti yasmā sāvakā ṭhānāṭṭhānādīni ekadesena jānanti sabbākārena pajānanaṃyeva sandhāya yathābhūtaṃ pajānātīti vuttaṃ kiñcāpi tīsu vijjāsu yathābhūtaṃ pajānātīti na vuttaṃ aññattha pana vuttattā tāsupi vuttameva hoti ti sesesu sattasu ñāṇabalesu ca abhidhamme  ca dasasupi balesu indriyaparopariyattañāṇaṃ pana sabbathāpi sāvakehi asādhāraṇameva tasmā dasapi balāni sāvakehi asādhāraṇānīti adhimattaṭṭhena atuliyaṭṭhena appameyyāni tasmāyeva ca appameyyaṭṭhena tathāgatabalanti vuttanti



 idāni  lokuttarabalapariyosānāya balakathāya anantaraṃ kathitāya lokuttarasuññatāpariyosānāya suttantapubbaṅgamāya suññatākathāya apubbatthānuvaṇṇanā suttante tāva ti vacanopādāne nipāto etena tiādivacanassa upādānaṃ kataṃ hoti ti padapūraṇatthe nipāto ti bhummatthe karaṇavacanaṃ tasmā yattha bhagavā tattha upasaṅkamīti evamettha attho daṭṭhabbo yena vā kāraṇena bhagavā devamanussehi upasaṅkamitabbo teneva kāraṇena upasaṅkamīti evamettha attho daṭṭhabbo kena ca kāraṇena bhagavā upasaṅkamitabbo nānappakāraguṇavisesādhigamādhippāyena sāduphalūpabhogādhippāyena dijagaṇehi niccaphalitamahārukkho viya tena kāraṇena upasaṅkamīti evamettha attho daṭṭhabbo ti ca gatoti vuttaṃ hoti ti upasaṅkamanapariyosānadīpanaṃ atha vā evañca gato tato āsannataraṃ ṭhānaṃ bhagavato samīpasaṅkhātaṃ gantvātipi vuttaṃ hoti
ti  pañcapatiṭṭhitena vanditvā idāni yenaṭṭhena loke aggapuggalassa upaṭṭhānaṃ āgato taṃ pucchitukāmo dasanakhasamodhānasamujjalaṃ añjaliṃ sirasi patiṭṭhapetvā nti ca bhāvanapuṃsakaniddeso visamaṃ candimasūriyā pariharantītiādīsu  viya tasmā yathā nisinno ekamantaṃ nisinno hoti tathā ti evamettha attho daṭṭhabbo bhummatthe vā etaṃ upayogavacanaṃ ti nisajjaṃ kappesi paṇḍitā hi devamanussā garuṭṭhānīyaṃ upasaṅkamitvā āsanakusalatāya ekamantaṃ nisīdanti ayañca thero tesaṃ aññataro tasmā ekamantaṃ nisīdi
kathaṃ nisinno pana ekamantaṃ nisinno hotīti cha nisajjadose vajjetvā seyyathidaṃ  atidūraṃ accāsannaṃ uparivātaṃ unnatappadesaṃ atisammukhaṃ atipacchāti atidūre nisinno hi sace kathetukāmo hoti uccāsaddena kathetabbaṃ hoti accāsanne nisinno saṅghaṭṭanaṃ karoti uparivāte nisinno sarīragandhena bādhati unnatappadese nisinno agāravaṃ pakāseti atisammukhā  nisinno sace daṭṭhukāmo hoti cakkhunā cakkhuṃ āhacca daṭṭhabbaṃ hoti atipacchā nisinno sace daṭṭhukāmo hoti gīvaṃ pasāretvā daṭṭhabbaṃ hoti tasmā ayampi ete cha nisajjadose vajjetvā nisīdi tena vuttaṃ ekamantaṃ nisīdīti ti  etaṃ avoca
ti imasmiṃ sāsane paṭipannehi tehi tehi bhikkhūhi suñño loko suñño lokoti kathīyatīti attho tahiṃ tahiṃ tādisānaṃ vacanānaṃ bahukattā tesaṃ sabbesaṃ saṅgaṇhanatthaṃ āmeḍitavacanaṃ kataṃ evañhi vutte sabbāni tāni vacanāni saṅgahitāni honti ti kittakena parimāṇena iti saṃsayatthe nipāto ti kārako vedako sayaṃvasīti evaṃ lokaparikappitena attanā ca attābhāvatoyeva attano santakena parikkhārena ca suññaṃ sabbaṃ cakkhādi lokiyaṃ dhammajātaṃ taṃyeva lujjanapalujjanaṭṭhena loko nāma yasmā ca attā ca ettha natthi attaniyañca ettha natthi ti attho lokuttaropi ca  dhammo attattaniyehi suñño eva pucchānurūpena pana lokiyova dhammo vutto ti ca dhammo natthīti vuttaṃ na hoti tasmiṃ dhamme attattaniyasārassa natthibhāvo vutto hoti loke ca suññaṃ gharaṃ suñño ghaṭoti vutte gharassa ghaṭassa ca natthibhāvo vutto na hoti tasmiṃ ghare ghaṭe ca aññassa natthibhāvo vutto hoti bhagavatā ca iti yañhi kho tattha na hoti tena taṃ suññaṃ samanupassati yaṃ pana tattha avasiṭṭhaṃ hoti taṃ santaṃ idamatthīti pajānātīti ayameva attho vutto tathā ñāyaganthe ca saddaganthe ca ayameva attho iti imasmiṃ suttante anattalakkhaṇameva kathitaṃ
 suttantaniddese ntiādīni pañcavīsati mātikāpadāni suññasambandhena uddisitvā tesaṃ niddeso kato tattha mātikāya tāva suññasaṅkhātaṃ suññaṃ na aññena upapadena visesitanti  asukanti aniddiṭṭhattā cettha suññattameva vā apekkhitvā napuṃsakavacanaṃ kataṃ evaṃ sesesupi saṅkhāroyeva sesasaṅkhārehi suññoti  jarābhaṅgavasena virūpo pariṇāmo vipariṇāmo tena vipariṇāmena suññaṃ  aggañca taṃ attattaniyehi sabbasaṅkhārehi vā suññañcāti  lakkhaṇameva sesalakkhaṇehi suññanti  nekkhammādinā vikkhambhanena suññaṃ dīsupi catūsu eseva nayo ajjhattañca taṃ attattaniyādīhi suññañcāti  bahiddhā ca taṃ attattaniyādīhi suññañcāti  tadubhayaṃ  attattaniyādīhi suññanti  samāno bhāgo etassāti sabhāgaṃ sabhāgañca taṃ attattaniyādīhi suññañcāti  sadisasuññanti attho vigataṃ sabhāgaṃ visabhāgaṃ visabhāgañca  taṃ attattaniyādīhi suññañcāti  visadisasuññanti attho kesuci potthakesu sabhāgasuññaṃ visabhāgasuññaṃ nissaraṇasuññānantaraṃ likhitaṃ nekkhammādiesanā kāmacchandādinā suññāti dīsu tīsupi eseva nayo ekārammaṇe patiṭṭhitattā nānārammaṇavikkhepābhāvato ekattañca taṃ nānattena suññañcāti  tabbiparītena nānattañca  taṃ ekattena suññañcāti  nekkhammādikhanti kāmacchandādinā suññāti  eseva nayo pariyogahanasuññantipi pāṭho ti sampajaññena samannāgatassa parinibbāyantassa arahato nti anupādāparinibbānaṃ nti sabbasuññānaṃ nti sabbasaṅkhārābhāvato uttamatthabhūtaṃ suññaṃ
 mātikāniddese ti bhaṅgaṃ atikkamitvā pavattamānassa kassaci niccassa abhāvato niccena ca suññaṃ ti vijjamānakālepi paccayāyattavuttitāya thirassa kassaci abhāvato dhuvena ca suññaṃ ti abbocchinnassa sabbakāle vijjamānassa kassaci abhāvato sassatena ca suññaṃ ti jarābhaṅgavasena avipariṇāmapakatikassa kassaci abhāvato avipariṇāmadhammena ca suññaṃ suttante attasuññatāya eva vuttāyapi niccasuññatañca sukhasuññatañca dassetuṃ idha tiādīnipi vuttāni aniccasseva hi pīḷāyogena dukkhattā niccasuññatāya vuttāya sukhasuññatāpi vuttāva hoti rūpādayo panettha cha visayā cakkhuviññāṇādīni cha viññāṇāni cakkhusamphassādayo cha phassā cakkhusamphassajā vedanādayo cha vedanā cha saṅkhittāti veditabbaṃ
tiādīsu punāti attano kārakaṃ pūreti cassa ajjhāsayaṃ pujjañca bhavaṃ nibbattetīti puññaṃ abhisaṅkharoti vipākaṃ kaṭattārūpañcāti abhisaṅkhāro puññaṃ abhisaṅkhāro puññābhisaṅkhāro puññapaṭipakkhato apuññaṃ abhisaṅkhāro  na iñjaṃ aneñjaṃ aneñjaṃ bhavaṃ abhisaṅkharotīti  puññābhisaṅkhāro dānasīlabhāvanāvasena pavattā aṭṭha kāmāvacarakusalacetanā bhāvanāvaseneva pavattā pañca rūpāvacarakusalacetanāti terasa cetanā honti apuññābhisaṅkhāro pāṇātipātādivasena pavattā dvādasa akusalacetanā āneñjābhisaṅkhāro bhāvanāvaseneva pavattā catasso arūpāvacaracetanāti  tayopi saṅkhārā ekūnatiṃsa cetanā honti tiādīsu  kāyato vā pavatto kāyassa vā saṅkhāroti kāyasaṅkhāro pi eseva nayo ayaṃ tiko  kammāyūhanakkhaṇe puññābhisaṅkhārādīnaṃ dvārato pavattidassanatthaṃ vutto kāyaviññattiṃ samuṭṭhāpetvā hi kāyadvārato pavattā aṭṭha kāmāvacarakusalacetanā dvādasa akusalacetanā abhiññācetanā cāti ekavīsati cetanā kāyasaṅkhāro nāma tā eva ca vacīviññattiṃ samuṭṭhāpetvā vacīdvārato pavattā vacīsaṅkhāro nāma manodvāre pavattā pana sabbāpi ekūnatiṃsa cetanā cittasaṅkhāro nāma tiādīsu sabbepi saṅkhatadhammā sakakkhaṇaṃ patvā niruddhā atītā saṅkhārā sakakkhaṇaṃ appattā  sakakkhaṇaṃ pattā ti
vipariṇāmasuññe paccuppannaṃ dassetvā tassa tassa vipariṇāmo sukhena vattuṃ sakkāti paṭhamaṃ paccuppannadhammā dassitā tattha nti paccuppannaṃ rūpaṃ nti ettha sayaṃ bhāvo sabhāvo sayameva uppādoti attho sato vā bhāvo sabhāvo attatoyeva uppādoti attho paccayāyattavuttittā paccayaṃ vinā sayameva bhāvo attato eva vā bhāvo etasmiṃ natthīti sabhāvena suññaṃ sayameva bhāvena attato eva vā bhāvena suññanti vuttaṃ hoti atha vā sakassa bhāvo sabhāvo pathavīdhātuādīsu hi anekesu rūpārūpadhammesu ekeko dhammo paraṃ upādāya sako nāma ti ca dhammapariyāyavacanametaṃ ekassa ca dhammassa añño bhāvasaṅkhāto dhammo natthi tasmā sakassa aññena bhāvena suññaṃ sako aññena bhāvena suññoti attho tena ekassa dhammassa ekasabhāvatā vuttā hoti atha vā nti suññasabhāveneva suññaṃ kiṃ vuttaṃ hoti suññasuññatāya eva suññaṃ na aññāhi pariyāyasuññatāhi suññanti vuttaṃ hoti
sace pana keci vadeyyuṃ sako bhāvo sabhāvo tena sabhāvena suññanti kiṃ vuttaṃ hoti bhāvoti dhammo so paraṃ upādāya sapadena visesito sabhāvo nāma hoti dhammassa kassaci avijjamānattā jātaṃ rūpaṃ sabhāvena suññanti rūpassa avijjamānatā vuttā hotīti evaṃ sati jātaṃ rūpantivacanena virujjhati na hi uppādarahitaṃ jātaṃ nāma hoti nibbānañhi uppādarahitaṃ taṃ jātaṃ nāma na  hoti jātijarāmaraṇāni ca uppādarahitāni jātāni nāma na honti tenevettha jātā jāti sabhāvena suññā  jātaṃ jarāmaraṇaṃ  sabhāvena suññanti evaṃ anuddharitvā bhavameva avasānaṃ katvā niddiṭṭhaṃ yadi uppādarahitassāpi jātantivacanaṃ yujjeyya jātā jāti jātaṃ jarāmaraṇanti vattabbaṃ bhaveyya yasmā uppādarahitesu jātijarāmaraṇesu jātantivacanaṃ na vuttaṃ tasmā sabhāvena suññaṃ avijjamānanti vacanaṃ avijjamānassa uppādarahitattā jātantivacanena virujjhati avijjamānassa ca suññantivacanaṃ heṭṭhā vuttena lokavacanena ca bhagavato vacanena ca ñāyasaddaganthavacanena ca virujjhati anekāhi ca yuttīhi virujjhati tasmā taṃ vacanaṃ kacavaramiva chaḍḍitabbaṃ yaṃ bhikkhave atthisammataṃ loke paṇḍitānaṃ ahampi taṃ atthīti vadāmi yaṃ bhikkhave natthisammataṃ loke paṇḍitānaṃ ahampi taṃ natthīti vadāmi kiñca bhikkhave atthisammataṃ loke paṇḍitānaṃ yamahaṃ atthīti vadāmi rūpaṃ bhikkhave aniccaṃ dukkhaṃ vipariṇāmadhammaṃ atthisammataṃ loke paṇḍitānaṃ ahampi taṃ atthīti vadāmītiādīhi  anekehi buddhavacanappamāṇehi anekāhi ca yuttīhi dhammā sakakkhaṇe vijjamānā evāti niṭṭhamettha gantabbaṃ
nti uppajjitvā bhaṅgaṃ patvā niruddhaṃ atītaṃ rūpaṃ ti jarābhaṅgavasena virūpaṃ pariṇāmaṃ pattañca vattamānasseva vipariṇāmasabbhāvato atītassa vipariṇāmābhāvato tena vipariṇāmena suññañcāti attho tiādīsupi eseva nayo jātijarāmaraṇaṃ pana anipphannattā sakabhāvena anupalabbhanīyato idha na yujjati tasmā jātā jāti jātaṃ jarāmaraṇantiādike dve naye pahāya bhavādikameva nayaṃ pariyosānaṃ katvā ṭhapitaṃ
nti agge bhavaṃ nti ativiya pasaṃsanīyaṃ nti atisayabhūtaṃ viseṭṭhantipi pāṭho tidhāpi pasatthaṃ nibbānaṃ sammāpaṭipadāya paṭipajjitabbato  nāma nti yaṃ idaṃ idāni vattabbaṃ nibbānaṃ nidasseti yasmā nibbānaṃ āgamma sabbasaṅkhārānaṃ samatho hoti khandhūpadhikilesūpadhiabhisaṅkhārūpadhikāmaguṇūpadhisaṅkhātānaṃ upadhīnaṃ paṭinissaggo hoti taṇhānaṃ khayo virāgo nirodho ca hoti tasmā ti vuccati nti sabhāvalakkhaṇena nigamitaṃ
lakkhaṇesu  hi tīṇimāni bhikkhave bālassa bālalakkhaṇāni bālanimittāni bālāpadānāni katamāni tīṇi idha bhikkhave bālo duccintitacintī ca hoti dubbhāsitabhāsī  ca dukkaṭakammakārī ca imāni kho bhikkhave tīṇi bālassa bālalakkhaṇāni bālanimittāni bālāpadānānīti  vuttaṃ paṇḍitehi bālassa bāloti sallakkhaṇato tividhaṃ  tīṇimāni bhikkhave paṇḍitassa paṇḍitalakkhaṇāni paṇḍitanimittāni paṇḍitāpadānāni katamāni tīṇi idha bhikkhave paṇḍito sucintitacintī ca hoti subhāsitabhāsī ca sukatakammakārī ca imāni kho bhikkhave tīṇi paṇḍitassa paṇḍitalakkhaṇāni paṇḍitanimittāni paṇḍitāpadānānīti  vuttaṃ paṇḍitehi paṇḍitassa paṇḍitoti sallakkhaṇato tividhaṃ 
tīṇimāni bhikkhave saṅkhatassa saṅkhatalakkhaṇāni katamāni tīṇi uppādo paññāyati vayo paññāyati ṭhitassa aññathattaṃ paññāyati imāni kho bhikkhave tīṇi saṅkhatassa saṅkhatalakkhaṇānīti  vuttaṃ uppādo eva saṅkhatamiti lakkhaṇanti  evamitaradvayepi attho veditabbo iminā uppādakkhaṇe sesadvinnaṃ ṭhitikkhaṇe sesadvinnaṃ bhaṅgakkhaṇe ca sesadvinnaṃ abhāvo dassito yaṃ panettha peyyālamukhena jātiyā ca jarāmaraṇassa ca uppādādilakkhaṇaṃ vuttaṃ taṃ vipariṇāmasuññatāya jātijarāmaraṇāni hitvā bhavapariyosānasseva nayassa vacanena ca uppādādīnaṃ uppādādiavacanasamayena ca virujjhati lakkhaṇasote patitattā pana sotapatitaṃ katvā likhitanti veditabbaṃ yathā ca abhidhamme  ahetukavipākamanodhātumanoviññāṇadhātūnaṃ saṅgahavāre labbhamānampi jhānaṅgaṃ pañcaviññāṇasote patitvā gatanti na uddhaṭanti vuttaṃ evamidhāpi sotapatitatā veditabbā atha vā jātijarāmaraṇavantānaṃ saṅkhārānaṃ uppādādayo jātijarāmaraṇaṃ aniccatotiādīsu  viya tesaṃ viya katvā vuttanti veditabbaṃ
ti kāmacchando nekkhammena vikkhambhito ceva nekkhammassa tattha abhāvato teneva vikkhambhanasaṅkhātena nekkhammena suñño ca evaṃ sesesupi yojanā kātabbā tadaṅgappahānasamucchedappahānesupi cettha tadaṅgavasena ca samucchedavasena ca pahīnaṃ dūrīkatameva hotīti iminā dūrīkaraṇaṭṭhena vikkhambhanaṃ vuttaṃ
ti nekkhammena pahīno kāmacchando tena nekkhammasaṅkhātena aṅgena suñño atha vā yo koci kāmacchando nekkhammassa tattha abhāvato nekkhammena tena aṅgena suñño evaṃ sesesupi yojanā kātabbā tassa tassa aṅgassa tattha tattha abhāvamatteneva cettha upacārappanājhānavasena ca  vipassanāvasena ca tadaṅgasuññatā niddiṭṭhā pahānadīpakassa vacanassa abhāvena pana vivaṭṭanānupassanaṃyeva pariyosānaṃ katvā vipassanā niddiṭṭhā cattāro maggā na niddiṭṭhā tiādīsu vikkhambhane vuttanayeneva attho veditabbo tadaṅgavikkhambhanavasena pahīnānipi cettha samudācārābhāvato samucchinnāni nāma hontīti iminā pariyāyena samucchedo vutto taṃtaṃsamucchedakiccasādhanavasena vā maggasampayuttanekkhammādivasena vuttantipi veditabbaṃ paṭippassaddhinissaraṇasuññesu ca idha vuttanayeneva attho veditabbo tadaṅgavikkhambhanasamucchedapahānesu panettha paṭippassaddhimattattaṃ nissaṭamattattañca gahetvā vuttaṃ pañcasupi etesu suññesu nekkhammādīniyeva vikkhambhanatadaṅgasamucchedapaṭippassaddhinissaraṇanāmena vuttāni nti ajjhattabhūtaṃ ti bahiddhābhūtaṃ nti ubhayasuññaṃ paccattādīsupi hi toitivacanaṃ hotiyeva
cha ajjhattikāyatanādīni chaajjhattikāyatanādīnaṃ bhāvena  parehi tiādīsu cettha kāyavacanena viññāṇādīniyeva vuttāni dīsu nekkhammādīniyeva tadatthikehi viññūhi esīyantīti esanā atha vā pubbabhāge nekkhammādīnaṃ esanāpi kāmacchandādīhi suññā kiṃ pana nekkhammādīnītipi vuttaṃ hoti dīsu nekkhammādīniyeva pubbabhāge esitāni aparabhāge pariggayhantīti ti pariggahitāni pattivasena paṭilabbhantīti ti paṭiladdhāni ñāṇavasena paṭivijjhīyantīti ti ca vuttāni ekattasuññañca nānattasuññañca sakiṃyeva pucchitvā ekattasuññaṃ vissajjetvā nānattasuññaṃ avissajjetvāva sakiṃ nigamanaṃ kataṃ kasmā na vissajjitanti ce vuttapariyāyenevettha yojanā ñāyatīti na vissajjitanti veditabbaṃ ayaṃ panettha yojanā  nekkhammaṃ ekattaṃ kāmacchando nānattaṃ kāmacchando nānattaṃ nekkhammekattena suññanti evaṃ sesesupi yojanā veditabbā
ādīsu nekkhammādīniyeva khamanato ruccanato ti rocitāniyeva pavisitvā tiṭṭhanato nti pavisitvā ṭhitānaṃ yathārucimeva sevanato nti ca  vuttāni tiādiko paramatthasuññaniddeso parinibbānañāṇaniddese vaṇṇitoyeva
imesu ca sabbesu suññesu saṅkhārasuññaṃ vipariṇāmasuññaṃ lakkhaṇasuññañca yathāvuttānaṃ dhammānaṃ aññamaññaasammissatādassanatthaṃ yattha pana akusalapakkhikānaṃ kusalapakkhikena suññatā vuttā tena akusale ādīnavadassanatthaṃ yattha pana kusalapakkhikānaṃ akusalapakkhikena suññatā vuttā tena kusale ānisaṃsadassanatthaṃ yattha attattaniyādīhi suññatā vuttā taṃ sabbasaṅkhāresu nibbidājananatthaṃ aggasuññaṃ paramatthasuññañca nibbāne ussāhajananatthaṃ vuttanti veditabbaṃ
tesu aggasuññañca paramatthasuññañcāti dve suññāni atthato ekameva nibbānaṃ aggaparamatthavasena saupādisesaanupādisesavasena ca dvidhā katvā vuttaṃ tāni dve attattaniyasuññato saṅkhārasuññato ca sabhāgāni suññasuññaṃ ajjhattasuññaṃ bahiddhāsuññaṃ dubhatosuññaṃ sabhāgasuññaṃ visabhāgasuññanti imāni cha suññāni suññasuññameva hoti ajjhattādibhedato pana chadhā vuttāni tāni cha ca attattaniyādisuññato sabhāgāni saṅkhāravipariṇāmalakkhaṇasuññāni vikkhambhanatadaṅgasamucchedapaṭippassaddhinissaraṇasuññāni esanāpariggahapaṭilābhapaṭivedhasuññāni ekattanānattasuññāni khantiadhiṭṭhānapariyogāhanasuññāni cāti sattarasa suññāni attani avijjamānehi tehi tehi dhammehi suññattā avijjamānānaṃ vasena visuṃ visuṃ vuttāni saṅkhāravipariṇāmalakkhaṇasuññāni pana  itarena itarena asammissavasena sabhāgāni vikkhambhanādīni pañca kusalapakkhena suññattā sabhāgāni esanādīni cattāri khantiādīni ca tīṇi akusalapakkhena suññattā sabhāgāni ekattanānattasuññāni aññamaññapaṭipakkhavasena sabhāgāni
sabbe dhammā samāsena tidhā dvedhā tathekadhā
suññāti suññatthavidū vaṇṇayantīdha sāsane
kathaṃ sabbe tāva lokiyā dhammā dhuvasubhasukhaattavirahitattā dhuvasubhasukhaattasuññā maggaphaladhammā dhuvasukhattavirahitattā dhuvasukhattasuññā aniccattāyeva sukhena suññā anāsavattā na subhena suññā nibbānadhammo attasseva abhāvato attasuñño lokiyalokuttarā pana sabbepi saṅkhatā dhammā sattassa kassaci abhāvato sattasuññā asaṅkhato  nibbānadhammo tesaṃ saṅkhārānampi abhāvato saṅkhārasuñño saṅkhatāsaṅkhatā pana sabbepi dhammā attasaṅkhātassa puggalassa abhāvato attasuññāti




