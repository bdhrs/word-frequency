
1 assādadiṭṭhiniddesavaṇṇanā
 idāni  ñāṇakathānantaraṃ kathitāya diṭṭhikathāya anupubbaanuvaṇṇanā anuppattā ayañhi diṭṭhikathā ñāṇakathāya katañāṇaparicayassa samadhigatasammādiṭṭhissa micchādiṭṭhimalavisodhanā sukarā hoti sammādiṭṭhi ca suparisuddhā hotīti ñāṇakathānantaraṃ kathitā tattha tiādikā pucchā tiādikaṃ pucchitapucchāya vissajjanaṃ tiādiko vissajjitavissajjanassa vitthāraniddeso tiādikā diṭṭhisuttasaṃsandanāti evamime cattāro paricchedā tattha pucchāparicchede tāva ti dhammapucchā sabhāvapucchā ti hetupucchā paccayapucchā kittakāni diṭṭhīnaṃ kāraṇānīti attho ti samudācārapucchā vikārapucchā diṭṭhiyo eva hi samudācāravasena cittaṃ pariyonandhantiyo uṭṭhahantīti diṭṭhipariyuṭṭhānāni  nāma honti ti diṭṭhīnaṃ saṅkhāpucchā gaṇanāpucchā ti vatthuppabhedavasena ārammaṇanānattavasena diṭṭhippabhedapucchā diṭṭhiyo eva hi taṃ taṃ vatthuṃ taṃ taṃ ārammaṇaṃ abhinivisanti parāmasantīti diṭṭhiparāmāsāti vuccanti ti diṭṭhīnaṃ paṭipakkhapucchā pahānūpāyapucchā diṭṭhikāraṇāni hi khandhādīni diṭṭhisamugghātena tāsaṃ kāraṇāni na hontīti tāni ca kāraṇāni samugghātitāni nāma honti tasmā diṭṭhiṭṭhānāni sammā bhusaṃ haññanti etenāti diṭṭhiṭṭhānasamugghātoti vuccati
idāni etāsaṃ channaṃ pucchānaṃ tiādīni cha vissajjanāni tattha ti vissajjetabbapucchā ti vissajjanaṃ sā pana aniccādike  vatthusmiṃ niccādivasena abhinivisati patiṭṭhahati daḷhaṃ gaṇhātīti  aniccādiākāraṃ atikkamitvā niccantiādivasena vattamāno parato āmasati gaṇhātīti  atha vā niccantiādikaṃ paraṃ uttamaṃ saccanti āmasati gaṇhātīti parāmāso abhiniveso  ca so parāmāso cāti  evaṃpakāro diṭṭhīti kiccato diṭṭhisabhāvaṃ vissajjeti nti tīṇi satāni vacanavipallāso kato ti pucchaṃ anuddharitvāva ti vissajjanaṃ kataṃ
 idāni tiādi vitthāraniddeso tattha nti upayogavacanaṃ rūpaṃ abhinivesaparāmāsoti sambandho nti cettha rūpupādānakkhandho kasiṇarūpañca etaṃ mamāti abhinivesaparāmāso diṭṭhi esohamasmīti abhinivesaparāmāso diṭṭhi eso me attāti abhinivesaparāmāso diṭṭhīti paccekaṃ yojetabbaṃ nti sāmaññavacanaṃ teneva vedanaṃ etaṃ mama saṅkhāre etaṃ mamāti napuṃsakavacanaṃ ekavacanañca kataṃ esoti pana vattabbamapekkhitvā pulliṅgekavacanaṃ kataṃ ti taṇhāmaññanāmūlikā diṭṭhi ti mānamaññanāmūlikā diṭṭhi ti diṭṭhimaññanā eva keci pana etaṃ mamāti mamaṃkārakappanā esohamasmīti ahaṃkārakappanā eso me attāti  ahaṃkāramamaṃkārakappito attābhinivesoti ca tathā yathākkameneva taṇhāmūlaniveso mānapaggāho taṇhāmūlaniviṭṭho mānapaggahito attābhinivesoti ca saṅkhārānaṃ dukkhalakkhaṇādassanaṃ saṅkhārānaṃ aniccalakkhaṇādassanaṃ saṅkhārānaṃ tilakkhaṇādassanahetuko attābhinivesoti ca dukkhe asubhe ca sukhaṃ subhanti vipallāsagatassa anicce niccanti vipallāsagatassa catubbidhavipallāsagatassa ca attābhinivesoti ca pubbenivāsañāṇassa ākārakappanā dibbacakkhuñāṇassa anāgatapaṭilābhakappanā pubbantāparantaidappaccayatāpaṭiccasamuppannesu  dhammesu kappanissitassa attābhinivesoti ca nandiyā atītamanvāgameti nandiyā anāgataṃ paṭikaṅkhati paccuppannesu dhammesu saṃhīrati attābhinivesoti ca pubbante aññāṇahetukā diṭṭhi aparante aññāṇahetukā diṭṭhi pubbantāparante idappaccayatāpaṭiccasamuppannesu dhammesu aññāṇahetuko attābhinivesoti ca etesaṃ tiṇṇaṃ vacanānaṃ atthaṃ vaṇṇayanti
diṭṭhiyo panettha paṭhamaṃ pañcakkhandhavatthukā tato chaajjhattikabāhirāyatanaviññāṇa- kāyasamphassakāyavedanākāyasaññākāyacetanākāyataṇhākāyavitakkavicāradhātudasakasiṇa- dvattiṃsākāravatthukā diṭṭhiyo vuttā dvattiṃsākāresu ca yattha visuṃ abhiniveso na yujjati tattha sakalasarīrābhinivesavaseneva visuṃ abhiniveso viya katoti veditabbaṃ tato dvādasāyatanaaṭṭhārasadhātuekūnavīsatiindriyavasena yojanā katā tīṇi ekantalokuttarindriyāni na  yojitāni na hi lokuttaravatthukā diṭṭhiyo honti sabbatthāpi ca lokiyalokuttaramissesu dhammesu lokuttare ṭhapetvā lokiyā eva gahetabbā anindriyabaddharūpañca na gahetabbameva tato tedhātukavasena navavidhabhavavasena jhānabrahmavihārasamāpattivasena paṭiccasamuppādaṅgavasena ca yojanā katā jātijarāmaraṇānaṃ visuṃ gahaṇe parihāro vuttanayo eva sabbāni cetāni rūpādikāni jarāmaraṇantāni aṭṭhanavutisataṃ padāni bhavanti
 diṭṭhiṭṭhānesu nti vīsativatthukāyapi sakkāyadiṭṭhiyā pañcannaṃ khandhānaṃyeva vatthuttā ye hi keci bhikkhave samaṇā vā brāhmaṇā vā attānaṃ samanupassamānā samanupassanti sabbe te pañcupādānakkhandhesuyeva  samanupassanti etesaṃ vā aññataranti (saṃ ni 347) vuttattā ca pañcupādānakkhandhā diṭṭhīnaṃ kāraṇaṃ nti avijjāya andhīkatānaṃ diṭṭhiuppattito yāyaṃ bhante diṭṭhi asammāsambuddhesu  sammāsambuddhāti ayaṃ nu kho bhante diṭṭhi kiṃ paṭicca paññāyatīti mahatī kho esā kaccāna dhātu yadidaṃ avijjādhātu hīnaṃ kaccāna dhātuṃ paṭicca uppajjati hīnā saññā hīnā diṭṭhīti (saṃ ni 297) vacanato ca avijjā diṭṭhīnaṃ kāraṇaṃ nti tena phassena phuṭṭhassa diṭṭhiuppattito ye te bhikkhave samaṇabrāhmaṇā pubbantakappikā pubbantānudiṭṭhino pubbantaṃ ārabbha anekavihitāni adhivuttipadāni abhivadanti tadapi phassapaccayāti (dī ni 1123) vacanato ca phasso diṭṭhīnaṃ kāraṇaṃ nti ākāramattaggahaṇena ayāthāvasabhāvagāhahetuttā saññāya 
yāni ca tīṇi yāni ca saṭṭhi samaṇappavādasitāni bhūripañña
saññakkharasaññanissitāni osaraṇāni vineyya oghatamagāti (su ni 543) 
vacanato saññānidānā hi papañcasaṅkhāti (su ni 880 mahāni 109) vacanato ca saññā diṭṭhīnaṃ kāraṇaṃ nti ākāraparivitakkena diṭṭhiuppattito 
naheva  saccāni bahūni nānā aññatra saññāya niccāni loke
takkañca diṭṭhīsu pakappayitvā saccaṃ musāti dvayadhammamāhūti (su ni 892) 
vacanato ca vitakko diṭṭhīnaṃ kāraṇaṃ nti ayoniso manasikārassa akusalānaṃ asādhāraṇahetuttā tassevaṃ ayoniso manasikaroto channaṃ diṭṭhīnaṃ aññatarā diṭṭhi uppajjatīti (ma ni 119) vacanato ca ayoniso manasikāro diṭṭhīnaṃ kāraṇaṃ  nti pāpamittassa diṭṭhānugatiāpajjanena diṭṭhiuppattito bāhiraṃ bhikkhave aṅganti karitvā na aññaṃ ekaṅgampi samanupassāmi yaṃ evaṃ mahato anatthāya saṃvattati yathayidaṃ bhikkhave pāpamittatāti  (a ni 1110) vacanato ca pāpamitto diṭṭhīnaṃ kāraṇaṃ nti durakkhātadhammassavanena diṭṭhiuppattito dveme bhikkhave hetū dve paccayā micchādiṭṭhiyā uppādāya parato ca ghoso ayoniso ca manasikāroti (a ni 2126) vacanato ca parato ghoso micchādiṭṭhikato micchādiṭṭhipaṭisaññuttakathā diṭṭhīnaṃ kāraṇaṃ
idāni nti padassa atthaṃ vivaranto tiādimāha khandhā eva diṭṭhīnaṃ  janakahetu ceva upatthambhakapaccayo cāti attho ti samuṭṭhahanti uppajjanti etenāti samuṭṭhānaṃ kāraṇanti attho tena samuṭṭhānaṭṭhena diṭṭhikāraṇabhāvenāti attho
 idāni kiccabhedena diṭṭhibhedaṃ dassento tiādimāha tattha ti idāni vuccamānānaṃ aṭṭhārasannaṃ padānaṃ sādhāraṇaṃ mūlapadaṃ yā diṭṭhi tadeva diṭṭhigataṃ yā diṭṭhi tadeva diṭṭhigahananti sabbehi sambandho kātabbo ayāthāvadassanaṭṭhena diṭṭhi tadeva diṭṭhīsu gataṃ dassanaṃ dvāsaṭṭhidiṭṭhiantogadhattāti  heṭṭhāpissa attho vuttoyeva dvinnaṃ antānaṃ ekantagatattāpi  sā eva diṭṭhi duratikkamanaṭṭhena  tiṇagahanavanagahanapabbatagahanāni viya sāsaṅkasappaṭibhayaṭṭhena  corakantāravāḷakantāranirudakakantāradubbhikkhakantārā viya dhammasaṅgaṇiyaṃ diṭṭhikantāroti sakaliṅgeneva āgataṃ sammādiṭṭhiyā vinivijjhanaṭṭhena paṭilomaṭṭhena ca  micchādassanañhi uppajjamānaṃ sammādassanaṃ vinivijjhati ceva vilometi ca dhammasaṅgaṇiyaṃ (dha sa 392 1105) diṭṭhivisūkāyikanti  āgataṃ kadāci sassatassa kadāci ucchedassa gahaṇato diṭṭhiyā virūpaṃ phanditanti  diṭṭhigatiko hi ekasmiṃ patiṭṭhātuṃ na sakkoti kadāci sassataṃ anussarati kadāci ucchedaṃ diṭṭhiyeva anatthe saṃyojetīti  diṭṭhiyeva antotudanaṭṭhena dunnīharaṇīyaṭṭhena ca sallanti  diṭṭhiyeva pīḷākaraṇaṭṭhena sambādhoti  diṭṭhiyeva mokkhāvaraṇaṭṭhena palibodhoti  diṭṭhiyeva dummocanīyaṭṭhena bandhananti  diṭṭhiyeva duruttaraṭṭhena papātoti  diṭṭhiyeva thāmagataṭṭhena anusayoti  diṭṭhiyeva attānaṃ santāpetīti  diṭṭhiyeva attānaṃ anudahatīti  diṭṭhiyeva kilesakāyaṃ ganthetīti  diṭṭhiyeva bhusaṃ ādiyatīti  diṭṭhiyeva saccantiādivasena abhinivisatīti  diṭṭhiyeva idaṃ paranti āmasati parato vā āmasatīti 
 idāni rāsivasena soḷasa diṭṭhiyo uddisanto tiādimāha tattha sukhasomanassasaṅkhāte assāde diṭṭhi  attānaṃ anugatā diṭṭhi  natthīti pavattattā viparītā diṭṭhi  sati kāye diṭṭhi santī vā kāye diṭṭhi ti cettha khandhapañcakaṃ khandhapañcakasaṅkhāto sakkāyo vatthu patiṭṭhā etissāti  sassatanti pavattā diṭṭhi  ucchedoti pavattā diṭṭhi  sassatādiantaṃ gaṇhātīti  antaggāho vā assā atthīti antaggāhikā atītasaṅkhātaṃ pubbantaṃ anugatā diṭṭhi  anāgatasaṅkhātaṃ aparantaṃ anugatā diṭṭhi  anatthe saṃyojetīti  ahaṅkāravasena ahanti uppannena mānena diṭṭhiyā mūlabhūtena vinibandhā ghaṭitā uppāditā diṭṭhi  tathā mamaṅkāravasena mamanti uppannena mānena vinibandhā diṭṭhi  attano vadanaṃ kathanaṃ attavādo tena paṭisaññuttā baddhā diṭṭhi  attānaṃ lokoti vadanaṃ kathanaṃ lokavādo tena paṭisaññuttā diṭṭhi  bhavo vuccati sassataṃ sassatavasena uppajjanadiṭṭhi  vibhavo vuccati ucchedo ucchedavasena uppajjanadiṭṭhi 
 idāni  tīṇi sataṃ diṭṭhābhinivese niddisitukāmo ti pucchitvā te avissajjetvāva visuṃ visuṃ abhinivesavissajjaneneva te vissajjetukāmo tiādinā nayena soḷasannaṃ diṭṭhīnaṃ abhinivesākāragaṇanaṃ pucchitvā puna ti tāsaṃ soḷasannaṃ diṭṭhīnaṃ abhinivesākāragaṇanaṃ vissajjetvā puna tāni gaṇanāni vissajjento tiādimāha tattha ti rūpakkhandhaṃ paṭicca nti ayaṃ me kāyo īdisoti rūpasampadaṃ nissāya gehasitaṃ rāgasampayuttaṃ sukhaṃ somanassaṃ uppajjati heṭṭhā vuttenaṭṭhena sukhañca somanassañca taṃyeva ti rūpanissayo assādo tañhi sukhaṃ taṇhāvasena assādīyati upabhuñjīyatīti assādo ti so assādo sassatoti vā ucchijjissatīti vā sassataṃ vā ucchijjamānaṃ vā attānaṃ sukhitaṃ karotīti vā abhinivesaparāmāso hoti tasmā yā ca diṭṭhi yo ca assādoti assādassa diṭṭhibhāvābhāvepi assādaṃ vinā sā diṭṭhi na hotīti katvā ubhayampi samuccitaṃ ti assāde pavattā diṭṭhīti vuttaṃ hoti
idāni nānāsuttehi saṃsandetvā micchādiṭṭhiṃ micchādiṭṭhikañca garahitukāmo tiādimāha tattha ti sammādiṭṭhivināsakamicchādiṭṭhisaṅkhātadiṭṭhiyā vipatti ti vipannā vinaṭṭhā sammādiṭṭhi assāti diṭṭhivipanno vipannadiṭṭhīti vuttaṃ hoti micchādiṭṭhiyā vā vipanno vinaṭṭhoti diṭṭhivipanno  upasaṅkamanena  cittena  upasaṅkamitvā nisīdanena ti taṃ sevanādikaṃ kena kāraṇena na kātabbanti tassa kāraṇapucchā ti kāraṇavissajjanaṃ yasmā assa puggalassa diṭṭhi pāpikā tasmā taṃ sevanādikaṃ na kātabbanti attho ti sundarā me diṭṭhīti diṭṭhiṃ ārabbha diṭṭhiyā uppajjanarāgo  ti tena diṭṭhirāgena raṅgena rattaṃ vatthaṃ viya ratto nti vipākaphalena nti nissandaphalena
ti purisasaṅkhātassa puggalassa lokiyavohārena hi puri vuccati sarīraṃ tasmiṃ purismiṃ seti pavattatīti puriso puṃ vuccati  nirayo taṃ puṃ galati gacchatīti puggalo yebhuyyena hi sattā sugatito cutā duggatiyaṃyeva nibbattanti ti taṃ na mahapphalattaṃ kena kāraṇena hoti ti yasmā assa puggalassa diṭṭhi pāpikā tasmā na mahapphalaṃ hotīti attho ti pañcasu gatīsu dveva gatiyo vipajjamānāya diṭṭhiyā  sampajjamānāya nti sakaliṅgadhāraṇapaṭipadānuyogaabhivādanapaccuṭṭhānaañjalikammādi kāyakammaṃ nti sakasamayapariyāpuṇanasajjhāyanadesanāsamādapanādi vacīkammaṃ nti idhalokacintāpaṭisaṃyuttañca  paralokacintāpaṭisaṃyuttañca katākatacintāpaṭisaṃyuttañca manokammaṃ tiṇakaṭṭhadhaññabījesu sattadiṭṭhissa dānānuppadānapaṭiggahaṇaparibhogesu ca kāyavacīmanokammāni ti yā ayaṃ diṭṭhi tassānurūpaṃ nti paripuṇṇaṃ nti gahitaṃ
aṭṭhakathāyaṃ pana vuttaṃ  tadetaṃ yathādiṭṭhiyaṃ ṭhitakāyakammaṃ diṭṭhisahajātakāyakammaṃ diṭṭhānulomikakāyakammanti tividhaṃ hoti tattha pāṇaṃ hanato adinnaṃ ādiyato micchācarato natthi tatonidānaṃ pāpaṃ natthi pāpassa āgamoti yaṃ evaṃ diṭṭhikassa sato pāṇātipātaadinnādānamicchācārasaṅkhātaṃ kāyakammaṃ idaṃ  nāma pāṇaṃ hanato adinnaṃ ādiyato micchācarato natthi tatonidānaṃ pāpaṃ natthi pāpassa āgamoti yaṃ imāya diṭṭhiyā iminā dassanena sahajātaṃ kāyakammaṃ idaṃ  nāma tadeva pana samattaṃ samādinnaṃ gahitaṃ parāmaṭṭhaṃ  nāma vacīkammamanokammesupi  eseva nayo ettha pana musā bhaṇato pisuṇaṃ bhaṇato pharusaṃ bhaṇato samphaṃ palapato abhijjhāluno byāpannacittassa micchādiṭṭhikassa sato natthi tatonidānaṃ pāpaṃ natthi pāpassa āgamoti yojanā kātabbā liṅgadhāraṇādipariyāpuṇanādilokacintādivasena vuttanayo cettha sundaro
cetanādīsu diṭṭhisahajātā cetanā  nāma diṭṭhisahajātā patthanā  nāma cetanāpatthanānaṃ vasena cittaṭṭhapanā  nāma tehi pana cetanādīhi sampayuttā phassādayo saṅkhārakkhandhapariyāpannā dhammā  nāma tiādīhi dukkhameva vuttaṃ dukkhañhi sukhakāmehi sattehi na esitattā  appiyattā  manassa avaḍḍhanato manasi avisappanato ca  āyatiṃ abhaddatāya  pīḷanato nti ti taṃ evaṃ saṃvattanaṃ kena kāraṇena hotīti attho idānissa kāraṇaṃ ti yasmā tassa puggalassa diṭṭhi pāpikā lāmakā tasmā evaṃ saṃvattatīti attho nti udakena tintāya bhūmiyā ropitaṃ nti tasmiṃ tasmiṃ ṭhāne pathaviyā ca sampadaṃ āpassa ca sampadaṃ bījanikkhittaṭṭhāne hi na sabbā pathavī na sabbo āpo ca bījaṃ phalaṃ gaṇhāpeti yo pana tesaṃ padeso bījaṃ phusati soyeva bījaṃ phalaṃ gaṇhāpeti tasmā bījaposanāya paccayabhūtoyeva so padeso pathavīraso āporasoti veditabbo rasasaddassa hi sampatti ca attho yathāha kiccasampattiatthena raso nāma pavuccatīti loke ca suraso gandhabboti vutte susampanno gandhabboti attho ñāyati ti gaṇhāti yo hi padeso paccayo hoti taṃ paccayaṃ labhamānaṃ bījaṃ taṃ  gaṇhāti nāma nti sabbaṃ taṃ rasajātaṃ ti so pathavīraso āporaso ca atittako samānopi tittakaṃ bījaṃ nissāya  nimbarukkhādīnaṃ tesaṃ phalānañca tittakabhāvāya saṃvattati ti idaṃ purimasseva vevacanaṃ
vaṇṇagandharasūpeto amboyaṃ ahuvā pure
tameva pūjaṃ labhamāno kenambo kaṭukapphaloti (jā 1271) 
āgataṭṭhāne viya hi idhāpi tittakameva appiyaṭṭhena kaṭukanti veditabbaṃ ti amadhurabhāvāya asāduttāyātipi pāṭho asādubhāvāyāti attho ti hi madhuraṃ ti assa nimbādikassa bījaṃ nti evaṃ evaṃ yasmā sukhā vedanā paramo assādo tasmā micchādiṭṭhiyā dukkhavedanāvasena ādīnavo dassitoti puna aṭṭhārasabhedena diṭṭhiyā ādīnavaṃ dassetuṃ tiādimāha taṃ vuttatthameva ti diṭṭhiyā eva saṃsāre bandhanaṃ dasseti
 yasmā  pana diṭṭhibhūtānipi saññojanāni atthi adiṭṭhibhūtānipi tasmā taṃ pabhedaṃ dassento tiādimāha tattha yasmā kāmarāgasaññojanasseva nti āgataṭṭhānampi atthi tasmā anunayasaññojananti vuttaṃ kāmarāgabhāvaṃ appatvā pavattaṃ lobhaṃ sandhāya etaṃ vuttanti veditabbaṃ sesakhandhāyatanādimūlakesupi vāresu imināva nayena attho veditabbo vedanāparamattā ca assādassa vedanāpariyosānā eva desanā katā saññādayo na gahitā ti pañcakkhandhā ajjhattikāyatanādīni pañca chakkāni cāti imāni pañcatiṃsa vatthūni nissāya uppannaassādārammaṇavasena pañcatiṃsāya ākārehi

2 attānudiṭṭhiniddesavaṇṇanā
 attānudiṭṭhiyaṃ ti āgamādhigamābhāvā ñeyyo assutavā iti yassa hi khandhadhātuāyatanasaccapaccayākārasatipaṭṭhānādīsu uggahaparipucchāvinicchayavirahitattā attānudiṭṭhipaṭisedhakaro neva āgamo paṭipattiyā adhigantabbassa anadhigatattā na ca adhigamo atthi so āgamādhigamānaṃ abhāvā ñeyyo assutavā iti nti hi buddhavacanāgamo ca sutaphalattā hetuvohāravasena adhigamo ca taṃ sutaṃ assa atthīti sutavā na sutavā assutavā svāyaṃ 
puthūnaṃ jananādīhi kāraṇehi puthujjano
puthujjanantogadhattā puthuvāyaṃ jano iti
so hi puthūnaṃ nānappakārānaṃ kilesādīnaṃ jananādīhi kāraṇehi  yathāha  puthu kilese janentīti puthujjanā puthu avihatasakkāyadiṭṭhikāti puthujjanā puthu satthārānaṃ mukhullokikāti puthujjanā puthu sabbagatīhi avuṭṭhitāti puthujjanā puthu nānābhisaṅkhāre abhisaṅkharontīti puthujjanā puthu nānāoghehi vuyhantīti puthujjanā puthu  nānāsantāpehi santappentīti puthujjanā puthu nānāpariḷāhehi paridayhantīti puthujjanā puthu pañcasu kāmaguṇesu rattā giddhā gadhitā mucchitā ajjhosannā laggā laggitā palibuddhāti puthujjanā puthu pañcahi nīvaraṇehi āvutā nivutā ovutā pihitā paṭicchannā paṭikujjitāti puthujjanāti (mahāni 94) puthūnaṃ vā gaṇanapathamatītānaṃ ariyadhammaparammukhānaṃ nīcadhammasamudācārānaṃ janānaṃ antogadhattāpi puthujjanā puthu vā ayaṃ visuṃyeva saṅkhaṃ  gato visaṃsaṭṭho sīlasutādiguṇayuttehi ariyehi janotipi puthujjano evametehi assutavā puthujjanoti dvīhi padehi ye te 
duve puthujjanā vuttā buddhenādiccabandhunā
andho puthujjano eko kalyāṇeko puthujjanoti 
dve puthujjanā vuttā tesu andhaputhujjano vutto hotīti veditabbo
tiādīsu ti ārakattā kilesehi anaye na iriyanato aye ca iriyanato sadevakena ca lokena araṇīyato buddhā ca paccekabuddhā ca buddhasāvakā ca vuccanti buddhā eva vā idha ariyā yathāha  sadevake bhikkhave loke tathāgato ariyoti vuccatīti (saṃ ni 51098)
ti ettha pana paccekabuddhā tathāgatasāvakā ca sappurisāti veditabbā te hi lokuttaraguṇayogena sobhanā purisāti sappurisā sabbeyeva vā ete dvedhāpi vuttā buddhāpi hi ariyā ca sappurisā ca paccekabuddhā buddhasāvakāpi yathāha 
yo ve kataññū katavedi dhīro kalyāṇamitto daḷhabhatti ca hoti
dukhitassa sakkacca karoti kiccaṃ tathāvidhaṃ sappurisaṃ vadantīti (jā 21778)
ettha hi kataññū katavedi dhīroti paccekasambuddho vutto kalyāṇamitto daḷhabhatti cāti buddhasāvako dukhitassa sakkacca karoti kiccanti sammāsambuddhoti idāni yo tesaṃ ariyānaṃ adassanasīlo  na ca dassane sādhukārī so ariyānaṃ adassāvīti veditabbo so ca cakkhunā adassāvī ñāṇena adassāvīti duvidho tesu ñāṇena adassāvī  idhādhippeto maṃsacakkhunā hi dibbacakkhunā vā ariyā diṭṭhāpi adiṭṭhāva honti tesaṃ cakkhūnaṃ vaṇṇamattagahaṇato na ariyabhāvagocarato soṇasiṅgālādayopi hi cakkhunā ariye passanti na ca te ariyānaṃ dassāvino tasmā cakkhunā dassanaṃ na dassanaṃ ñāṇena dassanameva dassanaṃ yathāha  kiṃ te vakkali iminā pūtikāyena diṭṭhena yo kho vakkali dhammaṃ passati so maṃ passatīti (saṃ ni 387) tasmā cakkhunā passantopi ñāṇena ariyehi diṭṭhaṃ aniccādilakkhaṇaṃ apassanto ariyādhigatañca dhammaṃ anadhigacchanto ariyakaradhammānaṃ ariyabhāvassa ca adiṭṭhattā ariyānaṃ adassāvīti veditabbo
ti satipaṭṭhānādibhede ariyadhamme akusalo ti ettha pana 
duvidho  vinayo nāma ekamekettha pañcadhā
abhāvato tassa ayaṃ avinītoti vuccati
ayañhi saṃvaravinayo pahānavinayoti duvidho vinayo ettha ca duvidhepi vinaye ekameko vinayo pañcadhā bhijjati pi hi sīlasaṃvaro satisaṃvaro ñāṇasaṃvaro khantisaṃvaro vīriyasaṃvaroti pañcavidho pi tadaṅgappahānaṃ vikkhambhanappahānaṃ samucchedappahānaṃ paṭippassaddhippahānaṃ nissaraṇappahānanti pañcavidho
tattha iminā pātimokkhasaṃvarena upeto hoti samupetoti (vibha 511) ayaṃ  rakkhati cakkhundriyaṃ cakkhundriye saṃvaraṃ āpajjatīti (dī ni 1213 ma ni 1295 saṃ ni 4239 a ni 316) ayaṃ 
yāni sotāni lokasmiṃ (ajitāti bhagavā)
sati tesaṃ nivāraṇaṃ
sotānaṃ saṃvaraṃ brūmi paññāyete pidhīyareti (su ni 1041 cūḷani ajitamāṇavapucchāniddesa 4) 
ayaṃ  khamo hoti sītassa uṇhassāti (ma ni 124 a ni 4114 658) ayaṃ  uppannaṃ kāmavitakkaṃ nādhivāsetīti (ma ni 126 a ni 4114 658) ayaṃ  sabbopi cāyaṃ saṃvaro yathāsakaṃ saṃvaritabbānaṃ vinetabbānañca  kāyaduccaritādīnaṃ saṃvaraṇato saṃvaro vinayanato vinayoti vuccati evaṃ tāva saṃvaravinayo pañcadhā bhijjatīti veditabbo
tathā yaṃ nāmarūpaparicchedādīsu vipassanāñāṇesu paṭipakkhabhāvato dīpālokena viya tamassa tena tena vipassanāñāṇena tassa tassa anatthassa pahānaṃ seyyathidaṃ  nāmarūpavavatthānena sakkāyadiṭṭhiyā paccayapariggahena ahetuvisamahetudiṭṭhīnaṃ kaṅkhāvitaraṇena kathaṃkathībhāvassa kalāpasammasanena ahaṃ mamāti gāhassa maggāmaggavavatthānena amagge maggasaññāya udayadassanena ucchedadiṭṭhiyā vayadassanena sassatadiṭṭhiyā bhayadassanena sabhaye abhayasaññāya ādīnavadassanena assādasaññāya nibbidānupassanena abhiratisaññāya muñcitukamyatāñāṇena amuñcitukamyatāya upekkhāñāṇena anupekkhāya anulomañāṇena dhammaṭṭhitiyaṃ  nibbāne ca paṭilomabhāvassa gotrabhunā saṅkhāranimittagāhassa pahānaṃ etaṃ  nāma
yaṃ pana upacārappanābhedena samādhinā pavattibhāvanivāraṇato ghaṭappahārena viya udakapiṭṭhe sevālassa tesaṃ tesaṃ nīvaraṇādidhammānaṃ pahānaṃ idaṃ  nāma yaṃ catunnaṃ ariyamaggānaṃ bhāvitattā taṃtaṃmaggavato attano santāne diṭṭhigatānaṃ pahānāyātiādinā (dha sa 277 vibha 628) nayena vuttassa samudayapakkhikassa kilesaggaṇassa accantaappavattibhāvena pahānaṃ idaṃ  nāma yaṃ pana phalakkhaṇe paṭippassaddhattaṃ kilesānaṃ idaṃ  nāma yaṃ sabbasaṅkhatanissaṭattā pahīnasabbasaṅkhataṃ nibbānaṃ idaṃ  nāma sabbampi cetaṃ pahānaṃ yasmā cāgaṭṭhena pahānaṃ vinayanaṭṭhena vinayo tasmā pahānavinayoti vuccati taṃtaṃpahānavato vā tassa tassa vinayassa sambhavatopetaṃ pahānavinayoti vuccati evaṃ pahānavinayopi pañcadhā bhijjatīti veditabbo
evamayaṃ  saṅkhepato duvidho pabhedato ca dasavidho vinayo bhinnasaṃvarattā pahātabbassa ca appahīnattā yasmā etassa assutavato puthujjanassa natthi tasmā abhāvato tassa ayaṃ avinītoti vuccatīti esa nayo ti etthāpi ninnānākāraṇañhi etaṃ atthato yathāha  yeva te ariyā teva te sappurisā yeva te sappurisā teva te ariyā yova so ariyānaṃ dhammo sova so sappurisānaṃ dhammo yova so sappurisānaṃ dhammo sova so ariyānaṃ dhammo yeva te ariyavinayā teva te sappurisavinayā yeva te sappurisavinayā teva te ariyavinayā ariyeti vā sappuriseti vā ariyadhammeti vā sappurisadhammeti vā ariyavinayeti vā sappurisavinayeti vā esese eke ekaṭṭhe same samabhāge tajjāte taññevāti
kasmā pana thero ti pucchitvā taṃ avissajjetvāva idha assutavā puthujjanoti evaṃ puthujjanaṃ niddisīti puggalādhiṭṭhānāya desanāya taṃ atthaṃ āvikātuṃ paṭhamaṃ puthujjanaṃ niddisīti veditabbaṃ
 evaṃ puthujjanaṃ niddisitvā idāni abhinivesuddesaṃ dassento tiādimāha  tattha ti rūpakkhandhaṃ kasiṇarūpañca attāti diṭṭhipassanāya samanupassati niddese panassa rūpakkhandhe abhiniveso pañcakkhandhādhikārattā pākaṭoti taṃ avatvā kasiṇarūpameva rūpanti sāmaññavasena vuttanti veditabbaṃ nti arūpaṃ attāti gahetvā taṃ attānaṃ rūpavantaṃ samanupassati nti arūpameva attāti gahetvā tasmiṃ attani rūpaṃ samanupassati nti arūpameva attāti gahetvā taṃ attānaṃ rūpasmiṃ samanupassati
tattha ti suddharūpameva attāti kathitaṃ ti imesu sattasu ṭhānesu arūpaṃ attāti kathitaṃ nti evaṃ catūsu khandhesu tiṇṇaṃ tiṇṇaṃ  vasena dvādasasu ṭhānesu rūpārūpamissako attā kathito tā pana vīsatipi diṭṭhiyo maggāvaraṇā na saggāvaraṇā sotāpattimaggavajjhā
idāni taṃ niddisanto ntiādimāha tattha nti pathavīmaṇḍalaṃ nissāya uppāditaṃ paṭibhāganimittasaṅkhātaṃ sakalapharaṇavasena pathavīkasiṇaṃ nti attānameva sandhāya gaṇhāti nti attānaṃ nti ekameva ti telayuttassa padīpassa ti jalato tiādi acciṃ muñcitvā vaṇṇassa abhāvato vuttaṃ ti tadubhayaṃ ekato katvā rūpavatthukā attānudiṭṭhi vuccatīti attho
dīni āpādīni nissāya uppāditakasiṇanimittāneva paricchinnākāsakasiṇaṃ pana rūpajjhānassa ārammaṇaṃ hontampi ākāsakasiṇanti vuccamāne arūpajjhānārammaṇena kasiṇugghāṭimākāsena saṃkiṇṇaṃ hotīti na gahitanti veditabbaṃ rūpādhikārattā viññāṇakasiṇaṃ na gahetabbamevāti ti cattāro khandhe abhinditvā ekato gahaṇavasena vuttaṃ so hi cittacetasikānaṃ visuṃ visuṃ karaṇe asamatthattā sabbe ekato katvā attāti gaṇhāti ti ettha sarīrarūpampi kasiṇarūpampi labbhati ti chāyāya sampanno aviraḷo ti ettha ena-saddo nipātamattaṃ tametanti vā attho ti vijjamānacchāyo  rūpaṃ attāti  aggahitepi rūpaṃ amuñcitvā diṭṭhiyā uppannattā ti vuttaṃ
ti sarīrarūpassa kasiṇarūpassa ca cittanissitattā tasmiṃ arūpasamudāye attani taṃ rūpaṃ samanupassati ti ghāyitagandhaṃ āha ti pupphanissitattā gandhassa evamāha
ti yattha rūpaṃ gacchati tattha cittaṃ gacchati tasmā rūpanissitaṃ cittaṃ gahetvā taṃ arūpasamudāyaṃ attānaṃ tasmiṃ rūpe samanupassati oḷārikattā rūpassa oḷārikādhāraṃ karaṇḍakamāha
ntiādīsu visuṃ visuṃ vedanāya diṭṭhigahaṇe asatipi vedanāti ekaggahaṇena gahite sabbāsaṃ vedanānaṃ antogadhattā visuṃ visuṃ gahitā eva hontīti visuṃ visuṃ yojanā katāti veditabbā so hi anubhavanavasena vedanāya oḷārikattā vedanaṃyeva attāti gaṇhāti ti saññādayo arūpadhamme rūpañca ekato katvā attāti samanupassati ummattako viya hi puthujjano yathā yathā upaṭṭhāti tathā tathā gaṇhāti
ntiādīsu sañjānanavasena saññāya pākaṭattā saññaṃ attāti gaṇhāti sesaṃ vedanāya vuttanayena veditabbaṃ
ntiādīsu saṅkhārakkhandhapariyāpannesu dhammesu cetanāya padhānattā pākaṭattā ca cetanā eva niddiṭṭhā tāya itarepi niddiṭṭhāva honti so pana cetasikabhāvavasena pākaṭattā cetanaṃ attāti gaṇhāti sesaṃ vuttanayameva
ntiādīsu vijānanavasena cittassa pākaṭattā cittaṃ attāti gaṇhāti sesametthāpi vuttanayameva

3 micchādiṭṭhiniddesavaṇṇanā
 heṭṭhā vuttatthāyeva ayaṃ pana aparo nayo  nti ucchedadiṭṭhikattā dānaphalaṃ paṭikkhipati nti ettha nti khuddakayañño nti mahāyañño dvinnampi phalaṃ paṭikkhipati ti dānaphalassa paṭikkhittattā sīlādīnaṃ puññakammānaṃ pāṇātipātādīnaṃ pāpakammānaṃ phalaṃ paṭikkhipati ti pure katena kammunā ti idha katena kammunā ti tesu katakammānaṃ phalaṃ paṭikkhipati ti kammahetukaṃ upapattiṃ paṭikkhipati ti idhalokaparaloke passituṃ abhiññāpaṭilābhāya paṭipadaṃ paṭikkhipati idha pāḷiyaṃ pana ti natthi dinnanti vuccamānaṃ dānaṃ tassā diṭṭhiyā vatthūti attho  ti evaṃ natthi dinnanti vādo vacanaṃ micchā viparītoti attho

4 sakkāyadiṭṭhiniddesavaṇṇanā
 pana attānudiṭṭhiyeva aññattha āgatapariyāyavacanadassanatthaṃ vuttāti veditabbā

5 sassatadiṭṭhiniddesavaṇṇanā
ti kammadhārayasamāso ntiādīnaṃ pannarasannaṃ vacanānaṃ ante samanupassatīti sambandho kātabbo pāṭho vā aññathā hi na ghaṭīyatīti evaṃ rūpavantaṃ vā attānaṃ samanupassatīti ekameva dassetvā sesā cuddasa saṃkhittā

6 ucchedadiṭṭhiniddesavaṇṇanā
 evaṃ rūpaṃ attato samanupassatīti ekameva dassetvā sesā catasso saṃkhittā

7 antaggāhikādiṭṭhiniddesavaṇṇanā
 paṭhamavāre ākārapucchā dutiye ākāragahaṇaṃ tatiye ākāravissajjanaṃ tattha ti attā ti aññamaññapaṭipakkhesu sassatucchedantesu  sassataggāhe sassatanto asassataggāhe ucchedanto nti suppamattaṃ vā sarāvamattaṃ vā khuddakaṃ ṭhānaṃ ti nīlanti ārammaṇaṃ karoti ti attānaṃ sandhāya vuttaṃ ti samantato paricchedavā ti antavātisaññī anto assa atthīti antoti gahetabbaṃ ti yaṃ kasiṇarūpaṃ pharati ti taṃ kasiṇarūpaṃ ārammaṇañceva ālokiyaṭṭhena loko ca ti yena cittena pharati ti attānamapekkhitvā pulliṅgaṃ kataṃ taṃ cittaṃ attā ceva ālokanaṭṭhena loko cāti vuttaṃ hoti ti anto ti ālokakasiṇavasena tejokasiṇavasena  odātakasiṇavasena vā obhāsoti pharati nīlādīnaṃ pañcannaṃ pabhassarakasiṇānaṃyeva gahitattā pathavīāpovāyokasiṇavasena attābhiniveso na hotīti gahetabbaṃ
nti khalamaṇḍalamattādivasena mahantaṃ ṭhānaṃ ti vuddhaanantavā ti vuddhaapariyanto ti anantotisaññī nti so jīvo liṅgavipallāso kato ti ca attā eva rūpādīni pañcapi parivaṭumaṭṭhena sarīraṃ nti attasaṅkhāto jīvo rūpasaṅkhātaṃ sarīraṃ na hoti esa nayo vedanādīsu ti satto arahanti eke ti maraṇato uddhaṃ paraloketi attho nti attano pākaṭakkhandhasīsena pañcakkhandhaggahaṇaṃ taṃ imasmiṃyeva loke nassanapakatikanti attho sesakkhandhesupi eseva nayo ti khandhapañcakasaṅkhātassa kāyassa  bhedato paraṃ iminā vacanena paraṃ maraṇāti etassa uddesassa attho vutto tiādīsu ti mūlapadaṃ catūsupi api-saddo samuccayattho ti sassatattā tiṭṭhati na cavatīti attho hotīti padassa vā atthavisesanatthaṃ tiṭṭhatīti  padaṃ vuttanti veditabbaṃ ti aṇḍajajalābujayonipavesavasena uppajjati nāma ti saṃsedajaopapātikayonipavesavasena nibbattati nāmāti atthayojanā veditabbā ti pabandhābhāvavasena ti bhaṅgavasena ti purimapadānaṃ atthavivaraṇaṃ cutito uddhaṃ na vijjatīti attho ti ekaccasassatikānaṃ diṭṭhi ekena pariyāyena hoti ekena pariyāyena na hotīti attho jīvabhāvena hoti pubbajīvassa abhāvena na hotīti vuttaṃ hoti ti amarāvikkhepikānaṃ diṭṭhi hotīti ca neva hoti na hotīti ca na hotīti attho anuvādabhayā musāvādabhayā ca mandattā momūhattā ca pubbavuttanayassa paṭikkhepamattaṃ karoti ti yathāvuttānaṃ dasannaṃ pañcakānaṃ vasena paññāsāya ākārehīti

8 pubbantānudiṭṭhiniddesavaṇṇanā
 pubbantāparantānudiṭṭhīsu  sassataṃ vadantīti  atha vā vadanti etenāti vādo diṭṭhigatassetaṃ adhivacanaṃ sassatanti vādopi sassatayogena sassato sassato vādo etesanti sassatavādā tathā ekaccaṃ sassatanti vādo ekaccasassato so etesaṃ atthīti  tathā antavā anantavā antavā ca anantavā ca nevantavā nānantavāti pavatto vādo antānanto so etesaṃ atthīti  na maratīti amarā kā sā evampi me notiādinā (dī ni 162-63) nayena pariyantarahitassa diṭṭhigatikassa diṭṭhi ceva vācā ca vividho khepo vikkhepo amarāya diṭṭhiyā vācāya vā vikkhepo amarāvikkhepo so etesaṃ atthīti  aparo nayo  amarā nāma macchajāti  sā ummujjananimujjanādivasena udake sandhāvamānā gahetuṃ na sakkā hoti evamevaṃ ayampi vādo ito cito ca sandhāvati gāhaṃ na upagacchatīti amarāvikkhepoti vuccati so etesaṃ atthīti amarāvikkhepikā ti  akāraṇasamuppanno attā ca loko cāti dassanaṃ adhiccasamuppannaṃ taṃ etesaṃ atthīti 

9 aparantānudiṭṭhiniddesavaṇṇanā
 saññiṃ vadantīti  asaññiṃ vadantīti  nevasaññīnāsaññiṃ vadantīti  atha vā saññīti pavatto vādo saññīvādo so yesaṃ atthīti te saññīvādā tathā asaññīvādā nevasaññīnāsaññīvādā ca ucchedaṃ vadantīti ti paccakkhadhammo tattha tattha paṭiladdhaattabhāvassetaṃ adhivacanaṃ diṭṭhadhamme nibbānaṃ diṭṭhadhammanibbānaṃ imasmiṃyeva attabhāve dukkhavūpasamoti attho taṃ vadantīti  imasmiṃ panatthe vitthāriyamāne sāṭṭhakathaṃ sakalaṃ brahmajālasuttaṃ vattabbaṃ hoti evañca sati atipapañco hotīti na vitthārito tadatthikehi taṃ apekkhitvā gahetabbo

10-12 saññojanikādidiṭṭhiniddesavaṇṇanā
 yasmā  saññojanikā diṭṭhi sabbadiṭṭhisādhāraṇā tasmā tassā sabbadiṭṭhisaññojanattā sabbadiṭṭhisādhāraṇo attho niddiṭṭho so heṭṭhā vuttadiṭṭhipariyuṭṭhānāneva
 mānavinibandhadiṭṭhīsu ti mānapubbako abhinivesaparāmāso na hi diṭṭhi mānasampayuttā hoti teneva ca mānavinibandhāti vuttaṃ mānapaṭibandhā mānamūlakāti attho
ti etthāpi eseva nayo ettha pana mamāti vattabbe mamanti anunāsikāgamo veditabbo ahanti mānavinibandhāya  rūpādīnipi ajjhattikāneva na hi kasiṇarūpaṃ vinā bāhirāni ahanti gaṇhāti mamanti mānavinibandhāya pana bāhirānipi labbhanti bāhirānipi hi mamanti gaṇhāti yasmā pana dukkhā vedanā aniṭṭhattā mānavatthu na hoti tasmā cha vedanā tāsaṃ mūlapaccayā cha phassā ca na gahitā saññādayo pana idha pacchinnattā na gahitāti veditabbā

13 attavādapaṭisaṃyuttadiṭṭhiniddesavaṇṇanā
 attānudiṭṭhiyeva attāti vādena paṭisaṃyuttattā puna evaṃ vuttā

14 lokavādapaṭisaṃyuttadiṭṭhiniddesavaṇṇanā
ti so eva attā ca ālokanaṭṭhena loko cāti attho ti sassatavādānaṃ diṭṭhi ti ucchedavādānaṃ ti ekaccasassatikānaṃ ti amarāvikkhepikānaṃ ti parittakasiṇalābhīnaṃ takkikānañca nigaṇṭhājīvikānañca atha vā ucchedavādino satto jātiyā pubbantavā maraṇena aparantavāti vadanti adhiccasamuppannikā satto jātiyā pubbantavāti vadanti ti appamāṇakasiṇalābhīnaṃ sassatavādino pana pubbantāparantā natthi tena anantavāti vadanti adhiccasamuppannikā aparantena anantavāti vadanti
ti uddhamadho avaḍḍhitvā tiriyaṃ vaḍḍhitakasiṇānaṃ ti amarāvikkhepikānaṃ

15-16 bhavavibhavadiṭṭhiniddesavaṇṇanā
 bhavavibhavadiṭṭhīnaṃ  yathāvuttadiṭṭhito visuṃ abhinivesābhāvato visuṃ niddesaṃ akatvā yathāvuttadiṭṭhīnaṃyeva vasena olīyanaṃ atidhāvananti ekekaṃ ākāraṃ niddisituṃ pucchaṃ akatvā ca ti āha tattha bhavanirodhāya dhamme desiyamāne cittaṃ na pakkhandatīti (itivu 49) vuttaolīyanābhiniveso sassatasaññāya nibbānato saṅkocanābhinivesoti attho bhaveneva kho paneke aṭṭīyamānā harāyamānā  jigucchamānā vibhavaṃ abhinandantīti vuttaatidhāvanābhiniveso ucchedasaññāya nirodhagāminipaṭipadātikkamanābhinivesoti attho
idāni tāva bhavavibhavadiṭṭhiyo sabbadiṭṭhīsu yojetvā dassetuṃ tiādimāha tattha yasmā assādadiṭṭhikā sassataṃ vā ucchedaṃ vā nissāya natthi kāmesu dosoti gaṇhanti tasmā pañcatiṃsākārāpi assādadiṭṭhiyo ti vuttā tattha yasmā ekekāpi diṭṭhiyo sassataggāhavasena bhavadiṭṭhiyo bhaveyyuṃ ucchedaggāhavasena vibhavadiṭṭhiyo bhaveyyunti attho attānudiṭṭhiyā rūpaṃ attato samanupassati vedanaṃ saññaṃ saṅkhāre viññāṇaṃ attato samanupassatīti pañcasu rūpādito attano anaññattā tesu ucchinnesu attā ucchinnoti gahaṇato ti vuttaṃ sesesu pañcadasasu ṭhānesu rūpādito attano aññattā tesu ucchinnesupi attā sassatoti gahaṇato ti vuttaṃ
micchādiṭṭhiyā sabbāva tā vibhavadiṭṭhiyoti ucchedavasena pavattattā antavānantavādiṭṭhīsu parittārammaṇaappamāṇārammaṇajhānalābhino dibbacakkhunā rūpadhātuyā cavitvā satte aññattha upapanne passitvā bhavadiṭṭhiṃ apassitvā vibhavadiṭṭhiṃ gaṇhanti tasmā tattha ti  vuttaṃ ti ettha ti bhavadiṭṭhi ti vibhavadiṭṭhi ti ettha ti vibhavadiṭṭhi ti bhavadiṭṭhi tasmā tattha siyāti vuttaṃ
pubbantānudiṭṭhiyā ekaccasassatikā sassatañca paññapenti asassatañca paññapenti tasmā sā bhavadiṭṭhi ca vibhavadiṭṭhi ca hoti cattāro antānantikā antānantaṃ attānaṃ paññapenti  tasmā sā attānudiṭṭhisadisā bhavadiṭṭhi ca vibhavadiṭṭhi ca cattāro amarāvikkhepikā bhavadiṭṭhiṃ vā vibhavadiṭṭhiṃ vā nissāya vācāvikkhepaṃ āpajjanti avasesā pana bhavadiṭṭhiyova tasmā te te sandhāya  siyāti vuttaṃ aparantānudiṭṭhiyā satta ucchedavādā vibhavadiṭṭhiyo avasesā bhavadiṭṭhiyo tasmā te te sandhāya siyāti vuttaṃ saññojanikadiṭṭhiyā sabbadiṭṭhīnaṃ vasena siyāti vuttaṃ ahanti mānavinibandhāya diṭṭhiyā cakkhādīnaṃ ahanti gahitattā tesaṃ vināse attā vinaṭṭho hotīti ti vuttaṃ attānudiṭṭhiyo viya mamanti mānavinibandhāya diṭṭhiyā cakkhādito attano aññattā tesaṃ vināsepi attā na vinassatīti ti vuttaṃ lokavādapaṭisaṃyuttāya diṭṭhiyā sassato attā ca loko cātiādinā (paṭi ma 1147) nayena vuttattā bhavavibhavadiṭṭhi pākaṭāyeva ettāvatā assādadiṭṭhādikā vibhavadiṭṭhipariyosānā soḷasa diṭṭhiyo tīṇisatañca diṭṭhābhinivesā niddiṭṭhā honti attānudiṭṭhi ca sakkāyadiṭṭhi ca attavādapaṭisaññuttā diṭṭhi ca atthato ekā pariyāyena tividhā vuttā saññojanikā pana diṭṭhi avatthābhedena sabbāpi diṭṭhiyo honti
idāni tiādi aññena pariyāyena yathāyogaṃ diṭṭhisaṃsandanā tattha ti yathāvuttā anavasesā diṭṭhiyo diṭṭhirāgarattattā taṇhāssādanissitattā ca  attasinehānugatattā  viparītadassanattā  khandhavatthukattā  ekekassa antassa gahitattā  anatthasaṃyojanikattā  attavādena yuttattā ti imā satta diṭṭhiyo sabbadiṭṭhisaṅgāhikā sesā pana nava diṭṭhiyo na sabbadiṭṭhisaṅgāhikā
idāni vitthārato vuttā sabbāva tā diṭṭhiyo dvīsuyeva diṭṭhīsu saṅkhipitvā sattānaṃ diṭṭhidvayanissayaṃ dassento ntigāthamāha sabbāpi hi tā diṭṭhiyo bhavadiṭṭhī  vā honti vibhavadiṭṭhī vā nti ettha pana ca-saddo diṭṭhimeva samuccinoti na nissayaṃ na hi eko bhavavibhavadiṭṭhidvayaṃ nissayati yathāha  iti bhavadiṭṭhisannissitā vā sattā honti vibhavadiṭṭhisannissitā vāti (paṭi ma 1113) ti takkena vadantīti takkikā te hi diṭṭhigatikā sabhāvapaṭivedhapaññāya abhāvā kevalaṃ takkena vattanti yepi ca jhānalābhino abhiññālābhino vā diṭṭhiṃ gaṇhanti tepi takketvā gahaṇato takkikā eva ti nissitāti attho ekameva padaṃ seti  nipātamattaṃ vā nti diṭṭhinissayassa kāraṇavacanametaṃ sakkāyadiṭṭhinirodhe nibbāne yasmā tesaṃ ñāṇaṃ natthi tasmā etaṃ diṭṭhidvayaṃ nissitāti attho na hi atthi ñāṇanti ettha hi-kāro kāraṇopadese nipāto ti yattha sukhe nirodhamhi ayaṃ sadevako loko dukkhamiti viparītasaññī hoti tasmiṃ nirodhamhi na hatthi ñāṇanti sambandho dukkhamiti viparītasaññitāya idaṃ suttaṃ 
rūpā saddā rasā gandhā phassā dhammā ca kevalā
iṭṭhā kantā manāpā ca yāvatatthīti vuccati
sadevakassa lokassa ete vo sukhasammatā
yattha cete nirujjhanti taṃ nesaṃ dukkhasammataṃ
sukhanti diṭṭhamariyehi sakkāyassuparodhanaṃ
paccanīkamidaṃ hoti sabbalokena passataṃ
yaṃ  pare sukhato āhu tadariyā āhu dukkhato
yaṃ pare dukkhato āhu tadariyā sukhato vidū
passa dhammaṃ durājānaṃ sampamūḷhetthaviddasu
nivutānaṃ tamo hoti andhakāro apassataṃ
satañca  vivaṭaṃ hoti āloko passatāmiva
santike na vijānanti magā dhammassakovidā
bhavarāgaparetehi bhavasotānusāribhi
māradheyyānupannehi nāyaṃ dhammo susambudho
ko  nu aññatra ariyebhi padaṃ sambuddhumarahati
yaṃ padaṃ sammadaññāya parinibbanti anāsavāti (su ni 764-771)
 idāni sabbāsaṃ diṭṭhīnaṃ diṭṭhidvayabhāvaṃ diṭṭhisamugghātakañca sammādiṭṭhiṃ suttato dassetukāmo ti suttaṃ āhari tattha ti brahmānopi vuccanti ti saṅkucanti ti atikkamitvā gacchanti ti paññavanto ca-saddo atirekattho ti bhavo ārāmo abhiramaṭṭhānaṃ etesanti bhavārāmā ti bhave abhiratā ti bhavena santuṭṭhā ti tathāgatena vā tathāgatasāvakena vā desiyamāne ti dhammadesanaṃ vā bhavanirodhaṃ vā na pavisati ti tattha pasādaṃ na pāpuṇāti ti  tattha na patiṭṭhāti ti tattha ghanabhāvaṃ na pāpuṇāti ettāvatā sassatadiṭṭhi vuttā
ti dukkhaṃ pāpuṇamānā ti lajjaṃ pāpuṇamānā ti jigucchaṃ pāpuṇamānā ti ucchedaṃ paṭicca tussanti ucchedaṃ patthayantīti vā attho ti anussavanatthe nipāto ti ālapanametaṃ nti nibbutaṃ nti dukkhābhāvato paṇītaṃ padhānabhāvaṃ nītanti vā paṇītaṃ nti yathāsabhāvaṃ ettāvatā ucchedadiṭṭhi vuttā
ti imasmiṃ sāsane nti hetuto sañjātaṃ khandhapañcakasaṅkhātaṃ dukkhaṃ ti idaṃ bhūtaṃ dukkhanti passati ti vipassanatthāya ti ariyamaggatthāya ti nibbānatthāya ti tadanurūpaṃ paṭipadaṃ paṭipanno hoti ti iminā pakārena pubbabhāge lokiyañāṇena paṭivedhakāle lokuttarañāṇena passanti ettāvatā sammādiṭṭhi vuttā
idāni  dvīhi gāthāhi tassā sammādiṭṭhiyā ānisaṃsaṃ dasseti tattha ti dukkhaṃ pariññābhisamayena abhisametvāti attho nti nirodhaṃ sacchikiriyābhisamayena abhisametvāti attho ti maggabhāvanābhisamayavasena yathāsabhāve nirodhe etaṃ santaṃ etaṃ paṇītanti adhimuccati ti samudayassa pahānenāti attho asatipi cettha saccānaṃ nānābhisamayatte disvāti pubbakālikavacanaṃ  saddhiṃ pubbabhāgapaṭipadāya vohāravasena vuttanti veditabbaṃ na hi pubbaṃ passitvā pacchā adhimuccati catusaccābhisamayo samānakālameva hoti samānakālepi vā pubbakālikāni padāni bhavantīti na doso ti ekaṃsena so arahaṃ ti dukkhaṃ pariññātavā ti vigatataṇho ti khuddake ca mahante ca bhave vuddhiatthepi hi a-kārassa sambhavato ti mahābhavo so pana khuddakamahantabhāvo upādāyupādāya veditabbo atha vā ti sassate ti ucchede tadubhayepi diṭṭhirāgābhāvena vītataṇho ti vaṭṭadukkhassa samucchedā nti arahato parinibbānaṃ vuttaṃ
tiādi micchādiṭṭhikagarahaṇatthaṃ sammādiṭṭhikapasaṃsanatthaṃ vuttaṃ tattha virūpabhāvaṃ pannā gatā diṭṭhi etesanti  sundarabhāvaṃ pannā gatā diṭṭhi etesanti ti titthaṃ vuccati diṭṭhi taṃ paṭipannattā titthe sādhu titthaṃ yassa atthīti vā titthiyo ito bahiddhā pabbajjūpagato ti tesaṃ diṭṭhānugatimāpanno gahaṭṭho ti tadubhayabhāvaṃ anupagantvā yāya kāyaci diṭṭhiyā micchādiṭṭhiko
ti sammāsambuddho paccekabuddhopi ettheva saṅgahito ti maggappatto phalappatto ca ti tadubhayavinimutto lokiyasammādiṭṭhiyā sammādiṭṭhiko
gāthāsu ti yo abhiṇhaṃ kujjhati so ti tameva kodhaṃ vaḍḍhetvā upanandhanasīlo ti lāmakabhūtamakkhavā ti katapāpapaṭicchādanavā ti hīnajacco ti ñāṇadassanavisuddhiyā  visuddho ti maggaphalasaṅkhātaṃ suddhabhāvaṃ gato ti paññavā imāya gāthāya lokuttarasammādiṭṭhisampanno eva thomito
ti puggalavohāraṃ pahāya dhammameva garahanto thomento ca āha ti taṇhāmaññanavasena diṭṭhi ti mānamaññanamūlikā  diṭṭhi ti diṭṭhimaññanameva
tiādīhi tissannaṃ vipannadiṭṭhīnaṃ vibhāgañca gaṇanañca kālasaṅgahañca pucchitvā vissajjanaṃ kataṃ tattha ti anekāsu diṭṭhīsu katamā diṭṭhīti attho ti pubbantāparantasaṅkhātakāladvaye katamena kālena anuggahitā anubaddhāti attho yasmā etaṃ mamāti parāmasanto etaṃ mama ahosi evaṃ mama ahosi ettakaṃ mama ahosīti atītaṃ vatthuṃ apadisitvā parāmasati tasmā  hoti  ca tā diṭṭhiyo honti yasmā esohamasmīti parāmasanto imināhaṃ sīlena vā vatena vā tapena vā brahmacariyena vā esosmi visujjhissāmīti anāgataphalaṃ upādāya parāmasati tasmā  hoti  ca tā diṭṭhiyo honti yasmā eso me attāti parāmasanto atītānāgataṃ upādinnasantatiṃ upādāya eso me attāti parāmasati sakkāyadiṭṭhivasena ca parāmasati tasmā sakkāyadiṭṭhi hoti  ca tā diṭṭhiyo honti yasmā pana sakkāyadiṭṭhippamukhāyeva dvāsaṭṭhi diṭṭhiyo honti sakkāyadiṭṭhisamugghāteneva ca dvāsaṭṭhi diṭṭhiyo samugghātaṃ gacchanti tasmā ti vuttā sakkāyadiṭṭhippamukhena sakkāyadiṭṭhidvārena dvāsaṭṭhi diṭṭhigatāni hontīti attho sakkāyadiṭṭhippamukhānīti pāṭho sundarataro sakkāyadiṭṭhi pamukhā ādi etesanti sakkāyadiṭṭhippamukhāni kāni tāni dvāsaṭṭhi diṭṭhigatāni
kā diṭṭhīti pucchāya vīsativatthukā attānudiṭṭhi vīsativatthukā sakkāyadiṭṭhīti vissajjanaṃ kati diṭṭhiyoti pucchāya  sakkāyadiṭṭhippamukhāni dvāsaṭṭhi diṭṭhigatānīti vissajjanaṃ sāyeva pana sakkāyadiṭṭhi eso me attāti  vacanasāmaññena attānudiṭṭhīti vuttā tassā vuttāya attavādapaṭisaññuttā diṭṭhipi vuttāyeva hoti
tiādisuttāharaṇaṃ sampannadiṭṭhipuggalasambandhena sampannadiṭṭhipuggalavibhāgadassanatthaṃ kataṃ tattha ti maggañāṇavasena sammāsambuddho bhagavāti nicchayaṃ gatā nibbematikāti attho niṭṭhāgatāti pāṭho samāsapadaṃ hoti attho pana soyeva ti diṭṭhiyā sundarabhāvaṃ gatā ti imissā kāmadhātuyā parinibbānaṃ ti imaṃ kāmabhavaṃ vijahitvā suddhāvāsabrahmaloke parinibbānaṃ ti sattakkhattuṃparamā sattavāraparamā bhavūpapatti attabhāvaggahaṇaṃ assa tato paraṃ aṭṭhamaṃ bhavaṃ nādiyatīti sattakkhattuparamo tassa sattakkhattuparamassa sotāpannassa ti kulato kulaṃ gacchatīti kolaṃkolo sotāpattiphalasacchikiriyato hi paṭṭhāya nīce  kule upapatti nāma natthi mahābhogakulesuyeva nibbattatīti attho tassa kolaṃkolassa sotāpannassa ti khandhabījaṃ nāma kathitaṃ yassa hi sotāpannassa ekaṃyeva khandhabījaṃ atthi ekaṃ attabhāvaggahaṇaṃ so ekabījī nāma tassa ekabījissa sotāpannassa bhagavatā gahitanāmavasenevetāni etesaṃ nāmāni ettakañhi ṭhānaṃ gato sattakkhattuparamo nāma hoti ettakaṃ kolaṃkolo ettakaṃ ekabījīti bhagavatā etesaṃ nāmaṃ gahitaṃ bhagavā hi ayaṃ ettakaṃ ṭhānaṃ gamissati ayaṃ ettakaṃ ṭhānaṃ gamissatīti ñatvā tesaṃ tāni tāni nāmāni aggahesi mudupañño hi sotāpanno satta bhave nibbattento sattakkhattuparamo nāma majjhimapañño paraṃ chaṭṭhaṃ bhavaṃ nibbattento kolaṃkolo nāma  tikkhapañño ekaṃ bhavaṃ nibbattento ekabījī nāma taṃ panetaṃ tesaṃ mudumajjhimatikkhapaññataṃ pubbahetu niyameti ime tayopi sotāpannā kāmabhavavasena vuttā rūpārūpabhave pana bahukāpi paṭisandhiyo gaṇhanti ti paṭisandhivasena sakiṃ kāmabhavaṃ āgacchatīti sakadāgāmī tassa sakadāgāmissa ti imasmiṃyeva attabhāve arahā arahantipi pāṭho ti kāmabhavaṃ  saṃsaranteyeva sandhāya vuttaṃ rūpārūpabhave uppannā pana ariyā kāmabhave na uppajjanti tattheva parinibbāyanti
ti āyuvemajjhassa antarāyeva kilesaparinibbānena parinibbāyanato antarāparinibbāyī so pana uppannasamanantarā parinibbāyī āyuvemajjhaṃ appatvā parinibbāyī āyuvemajjhaṃ patvā parinibbāyīti tividho hoti tassa antarāparinibbāyissa anāgāmino ti āyuvemajjhaṃ atikkamitvā vā kālakiriyaṃ upagantvā vā kilesaparinibbānena parinibbāyantassa anāgāmino ti asaṅkhārena appayogena adhimattappayogaṃ akatvāva kilesaparinibbānena parinibbāyanadhammassa anāgāmino ti sasaṅkhārena dukkhena kasirena adhimattappayogaṃ katvāva kilesaparinibbānena parinibbāyanadhammassa anāgāmino ti uddhaṃvāhibhāvena uddhamassa taṇhāsotaṃ vaṭṭasotaṃ vāti uddhaṃsoto uddhaṃ vā gantvā paṭilabhitabbato uddhamassa maggasotanti uddhaṃsoto akaniṭṭhaṃ gacchatīti akaniṭṭhagāmī tassa uddhaṃsotassa akaniṭṭhagāmino anāgāmissa ayaṃ pana anāgāmī catuppabhedo  yo avihato paṭṭhāya cattāro brahmaloke sodhetvā akaniṭṭhaṃ gantvā parinibbāyati ayaṃ uddhaṃsoto akaniṭṭhagāmī nāma yo heṭṭhā tayo brahmaloke sodhetvā sudassībrahmaloke ṭhatvā parinibbāyati ayaṃ uddhaṃsoto na akaniṭṭhagāmī nāma yo ito akaniṭṭhameva gantvā parinibbāyati ayaṃ na uddhaṃsoto akaniṭṭhagāmī nāma yo heṭṭhā catūsu  brahmalokesu tattha  tattheva parinibbāyati ayaṃ na uddhaṃsoto na akaniṭṭhagāmī nāmāti ime pañca anāgāmino suddhāvāsaṃ gahetvā vuttā anāgāmino pana rūparāgārūparāgānaṃ appahīnattā ākaṅkhamānā sesarūpārūpabhavesupi nibbattanti suddhāvāse nibbattā pana aññattha na nibbattanti ti ariyamaggavasena jānitvā bujjhitvā acalappasādena pasannā ti ariyamaggasotaṃ āpannā iminā sabbepi ariyaphalaṭṭhā puggalā gahitāti



