
3 rūpavibhāgo


 tepaññāsa paniccevaṃ nāmadhammā pakāsitā
aṭṭhavīsavidhaṃ dāni rūpaṃ nāma kathīyati

 pathavāpo ca tejo ca vāyo ceti catubbidho
cakkhusotaghānajivhā kāyoti pana pañca ca

 rūpasaddagandharasā cattāro ca athāparaṃ
itthipumbhāvayugaḷaṃ jīvitaṃ hadayampi ca

 kāyaviññatti  cevātha vacīviññatti ca dvayaṃ
ākāsadhātu rūpassa lahutā mudutā tassa

 kammaññatā upacayo santati jaratā pana
aniccatā ca kabaḷīkārāhāroti sabbathā

 aṭṭhavīsavidhaṃ hoti rūpametaṃ sarūpato
tassa lakkhaṇabhedena sabhāvañca vibhāvaye

 sandhāraṇaṃ tu  kakkhaḷalakkhaṇā
ābandhana āpaggharaṇalakkhaṇā

 paripācanatā  uṇhattalakkhaṇā
samudīraṇatā  vitthambhalakkhaṇā

 sabbatthāvinibhuttāpi asammissakalakkhaṇā
taṃtaṃbhāvasamussannasambhāresupalakkhitā

 aññamaññenupatthaddhā sesarūpassa nissayā
catudhevaṃ kalāpesu mahābhūtā pavattare

 sambhāracakkhumhi sattakkhipaṭalocite
kaṇhamaṇḍalamajjhamhi pasādoti pavuccati

 yena cakkhupasādena rūpāni anupassati
parittaṃ sukhumañcetaṃ ūkāsirasamūpamaṃ

 sotabilassanto
tambalomācite tathā
aṅgulivedhanākāre
pasādoti pakāsito

 anto ajapadaṭṭhāne  ghānabile ṭhitaṃ
 jivhāya majjhamhi uppalākārasannibhe

 iccevaṃ  pana cattāro taṃtaṃdesavavatthitā
ppasādopādinne sabbaketi yathākkamaṃ

 rūpādyābhighātārahabhūtānaṃ  vā yathārahaṃ
daṭṭhukāmanidānādikammabhūtānameva vā

 pasādalakkhaṇā bhūtarūpānaṃ bhūtanissitā
kappāsapaṭalasnehasannibhāti ca vaṇṇitā

 pañcāpi jīvitārakkhā rūpādiparivāritā
dhītarāva kumārāva kalāpantaravuttino

 nibhāso bhūtānaṃ  nigghosanaṃ tathā
 ca gandhanaṃ tattha  ca rasanīyatā

 bhūtattayañca  āpodhātuvivajjitaṃ
saddo aniyato tattha tadaññe sahavuttino

 cakkhādipaṭihananalakkhaṇā tu yathākkamaṃ
pañceva pañcaviññāṇavīthiyā visayā matā

 itthindriyaṃ panitthittaṃ ti desito
purisattaṃ tathābhāvo  nāmako

 taṃ dvayaṃ panupādinne kāye sabbattha labbhati
kalāpantarabhinnañca bhinnasantānavatti ca

 rūpānaṃ kammajātānaṃ anupālanalakkhaṇaṃ
nti āyu nāma pavuccati

 manodhātuyā ca tathā manoviññāṇadhātuyā
nissayalakkhaṇaṃ  hadayanissitaṃ

 majjhe hadayakosamhi aḍḍhappasatalohite
bhūtarūpamupādāya cakkhādi viya vattati

 rūpānaṃ paricchedakalakkhaṇā
taṃtaṃrūpakalāpānaṃ pariyantoti vuccati

 cittaṃ sahajarūpānaṃ kāyassa gamanādisu
santhambhanasandhāraṇacalanassa tu paccayo

 vāyodhātuvikāroyaṃ  nāmako
vāyodhātādhikānaṃ tu bhūtānamiti kecanā

 tathā cittasamuṭṭhino vacīghosappavattiyaṃ
upādinnarūpakāyaghaṭṭanassa tu paccayo

 pathavīdhātuvikāroyaṃ nāmako
pathavīdhātādhikānaṃ tu bhūtānamiti kecanā

 dvepi kāyavacīkammadvārabhūtā yathākkamaṃ
te pana ghaṭṭanāhetu-vikārākāralakkhaṇā

 viññāpetīti kāyena vācāya ca vicintitaṃ
sayañca viññāyatīti viññattīti pakittitā

 pana rūpānaṃ adandhākāralakkhaṇā
 ca rūpānaṃ maddavākāralakkhaṇā

 ca rūpānaṃ yoggatākāralakkhaṇā
gāravathaddhatā yoggapaṭipakkhā yathākkamaṃ

 sappāyamutumāhāraṃ labhitvā cittasampadaṃ
lahū mudu ca kammaññaṃ yadā rūpaṃ pavattati

 tathāpavattarūpassa pavattākārabheditaṃ
lahutādittayampetaṃ sahavutti tadā bhave

 sappāyaṃ paṭivedhāya paṭipattupakāritā
sākārā rūpasampatti paññattāva mahesinā

 rūpasso nāma rūpassācayalakkhaṇo
pavattilakkhaṇā ti pakāsitā

 rūpamācayarūpena jāyaticcuparūpari
pekkhatopacayākārā jāti gayhati yogino

 anuppabandhākārena jāyatīti sapekkhato
tadāyaṃ santatākārā jāti gayhati tassa tu

 evamābhogabhedena  jātirūpaṃ dvidhā kataṃ
attūpaladdhibhāvena jāyantaṃ vātha kevalaṃ

 rūpaṃ vivittokāsassa pūrakaṭṭhena cīyati
abhāvā punabhāvāya pavattaṃ santatīti ca

 evamākārabhedāva sabbākāravarākaro
jātirūpaṃ dvidhākāsi jātirūpavirocano

 jaratā navatāhāyā rūpānaṃ pākalakkhaṇā
aniccatanti mappatti paribhijjanalakkhaṇā

 iti lakkhaṇarūpaṃ tu tividhaṃ bhinnakālikaṃ
sabhāvarūpadhammesu taṃtaṃkālopalakkhitaṃ

 yena lakkhīyati rūpaṃ bhinnākāraṃ khaṇe khaṇe
vipassanānayatthāya tamiccāha tathāgato

 kabaḷīkāro āhāro
yāpetabbojalakkhaṇo
āhāro sendriyajāto
rūpakāyānupālako

 iccevaṃ saparicchedā savikārā salakkhaṇā
akiccapaṭivedhāya dayāpannena tādinā

 tattha  tattha yathāyogaṃ desitāti pakāsitā
rūpadhammā sarūpena aṭṭhavīsati sabbathā

 katvāna jātimekaṃ tu tatthopacayasantatiṃ
sattavīsati rūpāni bhavantīti viniddise

 bhūtattayaṃ tu phoṭṭhabbaṃ katvā chabbīsadhāpi ca
ubhayaṃ jātiphoṭṭhabbaṃ gahetvā pañcavīsati

 rūpadhammānamiccevaṃ  vibhāveyya visārado
sarūpaṃ nāmasaṅkhepaṃ sabhāvañca salakkhaṇanti


