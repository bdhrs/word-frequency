


 evaṃ  tāva ratanattayappaṇāmādikaṃ dassetvā idāni yathāraddhappakaraṇassa atthasarīrabhūtamabhidhammaṃ saṅkhepato uddisanto āha ntiādi tattha cittasaddassa tāva vacanatthaṃ sayameva anantaraṃ vipañceti ntiādīsu pana avippayogībhāvena cetasi citte niyuttaṃ tattha vā bhavaṃ tadāyattavuttitāyāti  vedanādikkhandhattayassetaṃ adhivacanaṃ ruppati rūpīyatīti vā  sītuṇhādīhi vikāramāpajjati āpādīyatīti attho catunnaṃ mahābhūtānaṃ catuvīsatiupādārūpānañca vasena aṭṭhavīsatividhassa rūpakkhandhassetaṃ adhivacanaṃ bhavābhavaṃ vinanato saṃsibbanato vānaṃ vuccati taṇhā na vijjati sā ettha tato vā nikkhantaṃ etanti  amataṃ asaṅkhataṃ vatthu saddo nidassane natthi etassa uttaritaroti  atha vā catuvesārajjavihārattā natthi etassa uttaraṃ paccanīkavacananti  ñāṇappahānaantarāyaniyyānikesu hi sadevake loke na koci satthu sahadhammikaṃ uttaraṃ vacanaṃ kathetuṃ samattho atthīti tatra bhagavā utrāsābhāvato visāradova hoti vuttañhetaṃ bhagavatā 
sammāsambuddhassa te paṭijānato ime dhammā anabhisambuddhāti tatra vata maṃ samaṇo vā brāhmaṇo vā devo vā māro vā brahmā vā koci vā lokasmiṃ sahadhammena paṭicodessatīti nimittametaṃ sāriputta na samanupassāmi etamahaṃ sāriputta nimittaṃ asamanupassanto khemappatto abhayappatto vesārajjappatto viharāmi
khīṇāsavassa  te paṭijānato ime āsavā aparikkhīṇāti tatra vata maṃ viharāmi
ye  ca kho pana te antarāyikā dhammā vuttā te paṭisevato nālaṃ antarāyāyāti tatra vata maṃ viharāmi
yassa kho pana te atthāya dhammo desito so na niyyāti takkarassa sammā dukkhakkhayāyāti tatra vata maṃ viharāmīti 
cattāri ariyasaccāni pakāsetīti  dukkhasamudayanirodhamaggavasena hi cattāri ariyasaccāni yathāha cattārimāni bhikkhave ariyasaccāni katamāni cattāri dukkhaṃ ariyasaccaṃ dukkhasamudayaṃ ariyasaccaṃ dukkhanirodhaṃ ariyasaccaṃ dukkhanirodhagāminī paṭipadā ariyasaccanti  tattha tebhūmakā dhammā anekupaddavādhiṭṭhānatāya dhuvasubhādivirahena kucchitatucchaṭṭhena  nāma kammādivisesapaccayasamavāye dukkhuppattikāraṇabhāvena taṇhā  nāma samecca udeti dukkhaṃ imasmāti katvā dukkhassa anuppādanirodhapaccayattā  nibbānaṃ taṃ pana dukkhanirodhaṃ ālambaṇakaraṇavasena gamanato pāpuṇanato tadadhigamāya paṭipadābhāvato cāti ti lokuttaramaggo vuccati saccaṭṭho pana tesaṃ tacchāviparītabhūtabhāvato veditabbo vuttañhi idaṃ dukkhanti bhikkhave tathametaṃ avitathametaṃ anaññathametanti  vitthāro ettha pana catunnaṃ ariyaphalānaṃ ariyamaggasampayuttānañca saccavinissaṭabhāvepi idha magganibbānappakāsanatāvacaneneva tappakāsanatthampi vuttaṃ hoti anāsavabhāvena  ekalakkhaṇattā taṃtaṃhetukavisayabhāvato cāti daṭṭhabbaṃ
ettha ca niruttaro catusaccappakāsanoti imehi bhagavato cittādicatubbidhadhammadesanānukūlaguṇavisesaṃ dasseti atathāvidhassa taṃdesanāsāmatthiyāyogato atha vā niruttaroti vacanena catubbidhadhammassa anaññathattaṃ dīpeti catusaccappakāsanoti pana iminā ye te dhammā bhagavatā vineyyaparipācanatthaṃ desitā na te idha adhippetā ye pana paripācitehi tehi abhisametabbavasena dukkhādayo catubbidhā vuttā teyeva uddisitabbatthena adhippetāti dasseti
evaṃ  saṅkhepato cattāro dhamme uddisitvā idāni uddeso nāma niddesatthāya hotīti yathāuddiṭṭhadhamme niddisituṃ ntiādi āraddhaṃ tattha ti tesu cittādīsu dhammesu nti yaṃ visayasaṅkhātassa ārammaṇassa vijānanaṃ upaladdhi taṃ cittanti attho iminā pana cittassa ārammaṇapaṭibaddhavuttitaṃ aniccataṃ akārakatañca dīpeti visayavijānananti hi ārammaṇena cittaṃ upalakkhento tassa tadāyattavuttitaṃ taṃdīpanena ca tadabhimukhakāleyeva uppattidīpanato aniccabhāvañca dīpeti bhāvaniddesena pana vijānanamattadīpanato akārakabhāvaṃ yathāpaccayañhi pavattimattamevetaṃ yadidaṃ sabhāvadhammo nāmāti evañca katvā sabbesampi cittacetasikadhammānaṃ bhāvasādhanameva nippariyāyato labbhati yaṃ pana cintetīti cittaṃ tena cittaṃ vicaratīti vicārotiādinā kattukaraṇavasena nibbacanaṃ vuccati taṃ pariyāyakathananti veditabbaṃ sakasakakiccesu hi dhammānaṃ attappadhānatāsamāropanena kattubhāvo tadanukūlabhāvena taṃsampayuttadhammasamūhe kattubhāvasamāropanena karaṇattañca pariyāyatova  labbhatīti tathā nidassanaṃ pana dhammasabhāvato aññassa kattādino abhāvaparidīpanatthanti veditabbaṃ
nti ca etena cittassa ārammaṇūpaladdhilakkhaṇatā vuttāti idānissa rasādīni vuccanti pubbaṅgamarasañhi cittaṃ sandhānapaccupaṭṭhānaṃ nāmarūpapadaṭṭhānaṃ dvāraṃ patvā tadārammaṇañhi vibhāvanaṭṭhena cittaṃ pubbaṅgamaṃ purecārikaṃ tathā hi cakkhudvārena daṭṭhabbaṃ rūpārammaṇaṃ citteneva jānāti manodvārena viññātabbaṃ dhammārammaṇaṃ citteneva jānāti yathā hi nagaraguttiko nagaramajjhe siṅghāṭake nisīditvā ayaṃ nevāsiko ayaṃ āgantukoti āgatāgataṃ janaṃ upadhāreti evaṃ sampadamidaṃ daṭṭhabbaṃ tasmā dvāraṃ patvā tadārammaṇaṃ vibhāvanaṭṭhena purecārikanti  pacchimaṃ pacchimaṃ uppajjamānaṃ purimaṃ purimaṃ nirantaraṃ katvā sandahamānamiva upaṭṭhāti gahaṇabhāvaṃ gacchatīti  pañcavokāre panassa niyamato nāmarūpaṃ catuvokārabhave nāmameva padaṭṭhānanti  hoti nānattaṃ pana lakkhaṇādīnaṃ upari vakkhamānanayena veditabbaṃ vakkhati hi  
sāmaññaṃ vā sabhāvo vā dhammānaṃ lakkhaṇaṃ mataṃ
kiccaṃ vā tassa sampatti rasoti paridīpito
phalaṃ  vā paccupaṭṭhānaṃ upaṭṭhānanayopi vā
āsannakāraṇaṃ yaṃ tu taṃ padaṭṭhānasaññitanti 
yattha yattha pana lakkhaṇādīni vuccanti tattha tattha imināva nayena tesaṃ nānattaṃ veditabbaṃ
vacanatthavijānanena viditacittasāmaññassa uttari cittavibhāgo vuccamāno sobheyyāti vacanatthavijānanameva tāva  ādimhi yuttataranti taṃ tāva kathetukamyatāya pucchati ti pañcavidhā hi pucchā   adiṭṭhajotanāpucchā diṭṭhasaṃsandanāpucchā vimaticchedanāpucchā anumatipucchā kathetukamyatāpucchāti tattha yaṃ aññātaṃ adiṭṭhaṃ tassa ñāṇāya dassanāya pañhākaraṇaṃ  nāma yaṃ pana ñātaṃ diṭṭhaṃ tassa aññehi paṇḍitehi saṃsandanatthāya pañhākaraṇaṃ  nāma pakatiyā pana saṃsayapakkhandanassa attano saṃsayasamugghāṭanatthaṃ pañhākaraṇaṃ  nāma taṃ kiṃ maññatha bhikkhave rūpaṃ niccaṃ vā aniccaṃ vāti aniccaṃ bhante yaṃ panāniccaṃ dukkhaṃ vā taṃ sukhaṃ vātiādinā  anumatiggahaṇatthaṃ pañhākaraṇaṃ  nāma cattārome bhikkhave satipaṭṭhānā katame cattārotiādinā  pana taṃtaṃdhammānaṃ desanādhippāyena pañhākaraṇaṃ  nāma
tāsu purimā tisso ācariyānaṃ na sambhavanti na hi te ganthakaraṇatthāya ārabhitvā idāni adiṭṭhaṃ jotenti diṭṭhaṃ saṃsandenti saṃsayaṃ vā pakkhandanti tabbisodhanapubbakameva ganthakaraṇe abhinivesanato itarā pana dve sambhavanti tāsu ayaṃ kathetukamyatāpucchā apica codanaṃ samuṭṭhāpentā ācariyā aññaṃ codakaṃ parikappetvā tassa vacanavasena samuṭṭhāpentīti taṃvasenettha adiṭṭhajotanāvimaticchedanāpucchāpi labbhantevāti daṭṭhabbaṃ ti tassa cittasaddassa citte hi adhigate tassa vācako saddopi sahacariyato adhigatova hotīti tassa idha tasaddena pariggaho keci pana tassa cittassāti atthaṃ vadanti taṃ tassa  ko vacanatthoti iminā na sameti na hi cittassa ko vacanatthoti pucchā sambhavatīti
idāni  yathāpucchitamatthaṃ vissajjetuṃ ti tāva paṭiññaṃ katvā tiādinā vissajjanamāraddhaṃ tattha ti heṭṭhimantato cakkhuviññāṇādayo upādāya sabbesaṃ ārammaṇavijānanasabhāvattā tesaṃ sabbesameva saṅgāhakavasena na pana vakkhamānanibbacanesu viya yathālābhavasenāti attho ti vijānāti cintenti tena gocaranti vā  sampayuttadhammānaṃ kattutāsamāropanena hissa karaṇabhāvo labbhati sabbasaṅgāhakavasena tāva atthaṃ dassetvā idāni yathālābhavasenapi dassetuṃ tiādi vuttaṃ sabbacittasādhāraṇattā hi cittasaddassa yattha yattha yathā yathā attho labbhati tattha tattha tathā tathā gahetabbo yassa pana cittassa yathāvuttaatthaviseso na labbhati taṃ ruḷhīvasena cittanti veditabbaṃ yathā kilañjādīhi katampi tālapaṇṇehi katasarikkhakatāya ruḷhīsaddena tālavaṇṭantveva vuccatīti nti sakasantānaṃ javanasantānanti attho attasaddassa hi parapaccanīkavacanattā attano santānoti sadisavasena uppajjamāno javanasantāno vuccati taṃ  rāsiṃ karotīti ayamattho sāsevanakānaṃ javanacittānaṃ vasena daṭṭhabbo tāni hi purejātāni pacchājātānaṃ āsevanapaccayā hutvā attano javanasantānassa paguṇabalavabhāvakaraṇena taṃ cinanti nāma saddo asabbasaṅgāhakatthavikappane saddo kiriyāsampiṇḍanatthe atha vā sabbasaṅgāhakavasenāti imassa idhāpi sambandho hotīti idampi sabbasaṅgāhakavasena vuttanti gayhamāne attasantānanti viññāṇavacanassa attasaddassa sakatthavuttittāyeva taṃvasena cittasantānanti attho anantarādipaccayavasena hi cittasantānassa abbocchinnappavattikaraṇato sabbameva cittajātaṃ cittasantānaṃ cinoti nāma imasmiṃ panatthe saddo kiriyāvikappanattho saddo cittanti imassa ākaḍḍhanatthoti daṭṭhabbaṃ purimapakkhe pana cittanti adhikāratova gahetabbaṃ
 vicittaṃ karoti vicittassa vā karaṇanti vicittakaraṇaṃ tato  vicittacittakammādīnaṃ karaṇatoti attho lokasmiñhi yaṃ kiñci cittakammādibhedaṃ vicittaṃ sippajātaṃ sabbaṃ taṃ citteneva cintetvā karīyatīti tenāha bhagavā  diṭṭhaṃ vo bhikkhave  caraṇaṃ nāma cittanti evaṃ bhante tampi kho bhikkhave caraṇaṃ nāma cittaṃ citteneva cintitanti  svāyamattho saviññattikānaṃ bāttiṃsacittānamupalabbhati sāsavakusalākusalaṃ vā vicittagatiādikaraṇato vā vicittakaraṇaṭṭhena cittaṃ nanu ca vicittagatiādayo kammavasena nipphajjanti yathāha 
kammanānākaraṇaṃ paṭicca sattānaṃ gatiyā nānākaraṇaṃ paññāyati apadā dvipadā catuppadā bahuppadā rūpino arūpino saññino asaññino nevasaññīnāsaññino kammanānākaraṇaṃ paṭicca sattānaṃ upapattiyā nānākaraṇaṃ paññāyati uccanīcatā hīnapaṇītatā sugataduggatatā kammanānākaraṇaṃ paṭicca sattānaṃ attabhāve nānākaraṇaṃ paññāyati suvaṇṇadubbaṇṇatā sujātadujjātatā susaṇṭhitadussaṇṭhitatā kammanānākaraṇaṃ paṭicca sattānaṃ lokadhamme nānākaraṇaṃ paññāyati lābhālābhe yasāyase nindāpasaṃsāyaṃ sukhadukkheti 
tasmā kammabhedanibbattattā gatiādīnaṃ cittatā kammanti ca cetasikadhammabhūtā cetanā abhijjhādayo ca vuccanti na cittanti kathaṃ cittassa vicittagatiādikaraṇanti vuccate   kammassa cittasannissitattā tannipphāditampi citteneva kataṃ hoti yathā rājayodhena parājito satturaññā jitoti vuccati vicittaṃ karaṇamassāti vā  tato ekaṭṭhānikavajjitañhi cittaṃ paccekaṃ paṭisandhādivicittakiriyavantatāya sabbameva vā cittaṃ āvajjanādiaññamaññavisadisakiriyavantatāya vicittakaraṇaṃ yuttanti sabbavikappesupi rūpabhavo rūpantiādīsu viya uttarapadalopo cittapariyāyena ca vicittasaddena vā viggaho visaddalopo vā daṭṭhabbo atha vā ti idaṃ cittavicittabhāvassa ñāpakahetunidassanaṃ tena yasmā idaṃ vicittakaraṇaṃ tasmā tassa vicittassa nipphādakaṃ sayampi tatheva vicittanti viññātabbanti evaṃ karaṇavicittatāya vicittattā cittanti attho ṭhapetvā taṃ karaṇavicittatāya vicittabhāvaṃ attano eva jātibhūmisampayogādivasena vicittatāya cittanti dassento āha ti tattha yasmā aññadeva kusalaṃ aññaṃ akusalaṃ aññaṃ abyākataṃ aññaṃ kāmāvacaraṃ aññaṃ rūpāvacarādibhedaṃ aññaṃ sarāgaṃ aññaṃ vītarāgaṃ aññaṃ sadosaṃ aññaṃ vītadosaṃ aññaṃ samohaṃ aññaṃ vītamohaṃ aññaṃ rūpārammaṇaṃ aññaṃ saddādiārammaṇaṃ rūpārammaṇesu ca aññaṃ nīlārammaṇaṃ aññaṃ  pītādiārammaṇaṃ evaṃ saddārammaṇādīsupi yathāsambhavaṃ sabbesu ceva tesu aññaṃ hīnaṃ aññaṃ majjhimaṃ aññaṃ paṇītaṃ hīnādīsu ca aññaṃ chandādhipateyyaṃ aññaṃ cittādhipateyyaṃ aññaṃ vīriyādhipateyyaṃ aññaṃ vīmaṃsādhipateyyanti evamādinā jātibhūmisampayuttaārammaṇahīnamajjhimapaṇītaadhipatiādīnaṃ vasena vicittamanekappakāraṃ tasmā imāya attavicittatāya vā cittanti vuccatīti
kāmañcettha ekameva cittaṃ evaṃ vicittaṃ nāma na hoti vicittānaṃ pana antogadhattā etesu yaṃ kiñci ekampi vicittatāya  cittanti vattuṃ vaṭṭati samudāyavohārena avayavassāpi vohariyamānattā yathā pabbatanadīsamuddādīnamekadesā diṭṭhā pabbatādayo diṭṭhāti yathā ca ekekacittasampayuttāpi vedanādayo rāsaṭṭhena khandhavohārena vedanākkhandho saññākkhandhotiādinā vuccanti apicettha vipākaviññāṇaṃ kammakilesehi citanti cittaṃ taṃ kilesasahāyena kammunā phalabhāvena nibbattitaṃ tehi citaṃ nāma hoti hotu tāvidaṃ lokiyavipākaṃ sandhāya lokuttaraṃ pana patvā kathanti vuccate  katame dhammā kusalā yasmiṃ samaye lokuttaraṃ kusalaṃ cittaṃ uppannaṃ hoti tasmiṃ samaye avijjāpaccayā saṅkhārātiādinā ariyamaggacetanāyapi avijjūpanissayabhāvassa pakāsitattā lokuttarakusalassāpi anusayā upanissayā hontīti tannibbattitassa vipākassa kammakilesasañcitatāpariyāyo labbhatīti citaṃ tāyatīti vā  kammādisañcitopi hi attabhāvo viññāṇūparame matoti vuccati yathāha 
āyu usmā ca viññāṇaṃ yadā kāyaṃ jahantimaṃ
appaviddho tadā seti niratthaṃva kaliṅgaranti 
so panāyaṃ cittasaddo kiñcāpi anekatthesu dissati tathā hesa citto ca gahapatītiādīsu  paññattiyaṃ āgato sabbo loko paracittena acittotiādīsu viññāṇe nāhaṃ bhikkhave aññaṃ ekanikāyampi samanupassāmi evaṃ cittantiādīsu  vicitte nānappakāreti attho caraṇaṃ nāma cittantiādīsu cittakammake idha pana catubbidhadhamme niddesato pakaraṇavasena yathāvuttavacanatthayutto viññāṇavacanova daṭṭhabboti imamatthaṃ dassento āha tiādi  paññāpīyati etāyāti  tassaṃ nāmapaññattiyanti attho cittoti hi ekassa gahapatino nāmaṃ saddo vakkhamānasampiṇḍanattho ti savipākāvipākabhede citte tañhi vijānanaṭṭhena viññāṇanti vuccati yathāha  vijānātīti kho bhikkhave viññāṇaṃ tasmā viññāṇanti vuccatīti ti cittavohāro ti viññātabbā ti imasmiṃ catubbidhadhammaniddesaṭṭhāne ti vijānatā ābhidhammikenāti attho
vibhāgavantānaṃ dhammānaṃ sabhāvavibhāvanaṃ vibhāgena vinā na hotīti cittassa vibhāgaṃ dassetuṃ tiādi āraddhaṃ tattha ālambanti taṃ nissāya pavattantīti ārammaṇaṃ paccayo gocaro ca tathā hi labhati māro ārammaṇaṃ labhati māro otārantiādīsu  paccayo ārammaṇanti vuccati nimittaṃ assāsapassāsā anārammaṇamekacittassātiādīsu  gocaro idha pana ubhayampi vaṭṭati sabbasseva cittassa sappaccayasagocarattā saha ārammaṇena vattati tadavinābhāvatoti  bhāvappadhānaniddesavasena cettha sārammaṇabhāvo sārammaṇasaddena vutto yathā idampi buddhe ratanaṃ paṇītaṃ  cakkhu suññaṃ attena vā attaniyena vātiādīsu  ratanaattattaniyādibhāvo ratanādīhi saddehīti tato sārammaṇabhāvatoti attho evamaññatthāpi yathānurūpaṃ daṭṭhabbaṃ nti ekappakāraṃ ekakoṭṭhāsanti attho
ti vipākuppādanasabhāvassa vijjamānāvijjamānabhāvato vipākasaddo hi dvīsu atthesu pavattati katthaci vipakkabhāvamāpannesu arūpadhammesu katthaci vipākuppādanasabhāve  tathā hesa vipākā dhammātiādīsu  vipakkabhāvamāpannesu arūpadhammesu pavattati vipākadhammadhammātiādīsu  vipākuppādanasabhāve idha pana vipākuppādanasabhāvo daṭṭhabbo itarathā hi abhiññākusalādīnaṃ savipākapade asaṅgahitabhāvāpatti siyā tathā hi yadi vipakkabhāvamāpannā eva dhammā idha gahitā siyuṃ te yassa santi taṃ savipākamitaramavipākanti abhiññākusalassa ceva kadāci avipākassa diṭṭhadhammavedanīyādikammassa bhāvanāyapahātabbākusalassa ca vipākuppattiyā abhāvato avipākapadasaṅgaho siyā evañca  sati avipākaṃ abyākatanti vakkhamānattā nesaṃ abyākatabhāvo āpajjati na cetamiṭṭhaṃ kusalākusalaniddeseyeva tesaṃ niddesato vipākuppādanasabhāve pana gahite taṃsabhāvo nāma anupacchinnāvijjamānataṇhānusayasmiṃ santāne sabyāpārappavatti evāti tassā tesupi atthitāya asatipi vipākuppādane savipākapadasaṅgaho siddhoti na koci iṭṭhavighāto āpajjati yena pana kāraṇena abhiññākusalādikamavipākaṃ yo cettha vattabbo vinicchayo taṃ sabbaṃ tassa tassa āgataṭṭhāneyeva dassayissāma
katamaṃ panettha savipākaṃ katamamavipākanti codanaṃ sandhāyāha ntiādi nti vipākakiriyāvasena duvidhamabyākataṃ tesu vipākacittaṃ tāva ādāsatale mukhanimittaṃ viya nirussāhattā vipākuppādane asamatthaṃ kiriyacittesu ca yadetaṃ khīṇāsavasantāneyeva niyatamaṭṭhārasavidhaṃ viññāṇaṃ taṃ upacchinnabhavamūlāya santatiyaṃ pavattatīti samucchinnamūlāya latāya pupphaṃ  viya phaladāyī na hoti āvajjanadvayaṃ pana anupacchinnabhavamūlepi santāne pavattamānaṃ anāsevanabhāvena dubbalattā moghapupphamiva bījabhāve asamatthaṃ aphalameva iti sabbametaṃ abyākataṃ vipākārahatābhāvato avipākanti vuttaṃ avipākaṃ abyākatanti jāyanti ettha asadisāpi sadisākārāti jāti samānākāro kusalākusalābyākatānaṃ jāti kusalākusalābyākatajāti tassā bhedato  kusalaṃ akusalaṃ abyākatanti vacanatthapucchāya payojanaṃ vuttameva
ntiādi vissajjanaṃ tattha nti ninditānaṃ asuci viya nāgarikehi viññūhi garahitabbānaṃ pāpadhammānanti attho ti hiṃsanato apanayanato vā kusalañhi yathānurūpaṃ tadaṅgādivasena akusaladhamme pajahantaṃ te hiṃsati apanayatīti vā vuccati atha vā  saṃvaraṇato pidahanatoti attho kusaladhammavasena hi akusalappavattinivāraṇena appavattidhammatāpādanena ca manacchaṭṭhesu dvāresu appavattiyā saṃvutā pihitā honti nti rāgādiasucisampayogena nānāvidhadukkhahetutāya ca kucchitenākārena appahīnabhāvena santāne sayanti pavattantīti kusā pāpadhammā atha vā kucchitānaṃ pāṇātipātādīnaṃ sāvajjadhammānaṃ sānato nisānato tejanato kusā dosalobhādayo dosādīnañhi vasena cetanāya tikkhabhāvappattiyā pāṇātipātādīnaṃ mahāsāvajjatāti tesaṃ  chindanena yathānurūpaṃ pajahanenāti attho ti kucchitānaṃ sānato tanukaraṇato osānakaraṇato  vā kusāti laddhanāmena ñāṇena ti ādātabbattā sahajātaupanissayabhāvena santāne pavattetabbattā ñāṇañhi tihetukakusalaṃ sahajātabhāvena  ceva upanissayabhāvena ca duhetukakusalaṃ upanissayabhāveneva santāne pavatteti evañca katvā kosallasambhūtaṭṭho kusalaṭṭhoti sabbakusalānaṃ sādhāraṇavasena attho vuccati atha vā ti jātisaddatāya ekavacananiddeso kusehīti pana attho puññakiriyāvasena hi pavattāni saddhādīni indriyāni yathāvuttanayena kusānīti vuccanti tehi  vuttanayena pavattetabbattā apicettha 
kuso viya lunātīti kusā viya lunāti vā
kusalaṃ kuṃ saletīti lunāti kusamiccapīti
tattha yathā kuso gahito ubhayabhāgagataṃ hatthapadesaṃ lunāti evamidampi uppannānuppannavasena ubhayabhāgagataṃ kilesapakkhaṃ lunāti chindati seyyathāpi  anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati uppannānaṃ pahānāyāti āgataṃ sammappadhānaṃ tasmā ti ettha kuiti bhūmi vuccati dhammānaṃ adhiṭṭhānabhāvena taṃsadisatāya idha rūpārūpakkhandho vutto attano nissayabhūtassa tassa etarahi āyatiñca anudahanato vināsanato kuṃ sāyantīti kusā rāgādayo te viya attano nissayaṃ lunāti chindatīti  payogasampāditā hi kusaladhammā accantameva rūpārūpadhamme appavattikaraṇena samucchindanti anupādisesanibbānadhātupāpanatoti vuttanayena pana kunti laddhanāmassa rūpārūpakkhandhassa salanato apanayanato ti pana kucchitā ettha sayantīti kuso kāyo taṃ lunāti yathāvuttavasenevāti 
 idāni  kusalasaddassa atthuddhāradassanatthamāha ntiādi tattha kusalo tvaṃ rathassa aṅgapaccaṅgānaṃ  kusalānaccagītassa sikkhitā cāturitthiyotiādīsu   diṭṭho chekapariyāyo pavīṇatthoti attho kacci nu bhoto kusalaṃ kacci bhoto anāmayantiādīsu   katamo pana bhante kāyasamācāro kusalo yo kho mahārāja kāyasamācāro  anavajjoti  ca aparaṃ pana bhante etadānuttariyaṃ yathā bhagavā dhammaṃ deseti kusalesu dhammesūti  ca evamādīsu  kusalānaṃ dhammānaṃ samādānahetu evamidaṃ puññaṃ vaḍḍhati  kusalassa kammassa katattā upacitattāti  ca ādīsu ti anavajjaiṭṭhavipāke anavajjādiketi ca attanā vakkhamānalakkhaṇassa anurūpattā vuttaṃ na pana ārogyatthassa asambhavato kilesarogassa hi abhāvato kusalaṃ ārogyaṃ hoti
vajjā rāgādayo te yassa na santi taṃ anavajjaṃ iṭṭho vipāko catukkhandhasaṅkhāto yassa taṃ iṭṭhavipākaṃ iṭṭhavipākatā cassa taṃsabhāvavantatāya daṭṭhabbā na tassa avassaṃ iṭṭhavipākasambhavatoyeva lakkhīyati anenāti lakkhaṇaṃ anavajjañca taṃ iṭṭhavipākañcāti anavajjaiṭṭhavipākaṃ taṃ lakkhaṇamassāti 
nanu ca kusalameva anavajjaiṭṭhavipākaṃ vuttaniyāmena pana anavajjaiṭṭhavipākato aññaṃ kusalaṃ siyā na hi sayameva attano lakkhaṇanti sakkā vattunti nāyaṃ doso pariññātāpariññātavacanatthabhāvabhede  ekassāpi lakkhitabbalakkhaṇabhāvaparikappanato anavajjaiṭṭhavipākanti hi pariññātavacanatthaṃ kusalanti apariññātavacanatthaṃ evañca yena sabhāvena pariññātavacanatthassa saddassa attho hoti yena ca apariññātavacanatthassa tesaṃ pariññātāpariññātavacanatthasabhāvānaṃ bhedena taṃsamaṅgissa kusalassa ekassāpi bhedo parikappīyati yathā pure bhavaṃ paṭu āsi paṭutaro etarahīti guṇabhedena vatthubhedena ca parikappīyati tasmā pariññātavacanatthabhāvena lakkhaṇaṃ apariññātavacanatthabhāvena lakkhitabbanti evaṃ parikappitabhede pariggayhamāne na koci doso āpajjati
atha vā lakkhīyatīti lakkhaṇaṃ anavajjaiṭṭhavipākañca taṃ lakkhaṇañcāti  yaṃ anavajjaiṭṭhavipākaṃ hutvā lakkhīyati taṃ kusalanti attho atha vā anavajjasaddena anavajjabhāvo vutto iṭṭhavipākasaddena iṭṭhavipākabhāvo tasmā anavajjo ca iṭṭhavipāko ca anavajjaiṭṭhavipākaṃ taṃ lakkhaṇametassāti karaṇatthe kammatthe vā lakkhaṇasaddena anavajjaiṭṭhavipākalakkhaṇanti anavajjaiṭṭhavipākasabhāvavantaṃ anavajjaiṭṭhavipākabhāvena  lakkhitabbaṃ vāti attho kiṃ panettha kāraṇaṃ padadvayapariggahena nanu ekeneva padena adhippetatthasiddhi siyā kiñcāpi hi anavajjalakkhaṇanti vutte aparaṃ pana bhante etadānuttariyaṃ yathā bhagavā dhammaṃ deseti kusalesu dhammesūtiādīsu  viya vajjarahitattā abyākatassāpi pasaṅgo siyāti iṭṭhavipākapadaṃ vattabbameva iṭṭhavipākalakkhaṇanti pana vutte itaraṃ na vattabbaṃ abyākatassa vipākārahabhāvena iṭṭhavipākatāpasaṅgabhāvato saccametaṃ anavajjapadena kusalassa pavattisukhataṃ iṭṭhavipākapadena ca vipākasukhataṃ dassetuṃ  padadvayaṃ vuttaṃ anavajjapadañhi attano pavattisabhāvavasena lakkhaṇavacanaṃ itaraṃ kālantare vipākuppādanasamatthatāvasenāti atha vā kusalassa atthavisuddhiṃ dassetuṃ purimapadaṃ vuttaṃ parisuddhavipākataṃ dassetuṃ pacchimaṃ purimaṃ vā kusalassa akusalasabhāvato nivattanaṃ pacchimaṃ abyākatasabhāvatoti alamatipapañcena ettha ca anavajja lakkhaṇanti vacanena kusalassa sāmaññalakkhaṇaṃ vuttaṃ anavajjaiṭṭhavipākasabhāvassa kusalajātiyā sādhāraṇattā akusalādīnamasādhāraṇabhāvena sabhāvalakkhaṇaṃ vāti daṭṭhabbaṃ
nti yathānurūpaṃ akusalappajahanakiccaṃ kusalañhi parittamahaggatalokuttarabhedabhinnaṃ yathākkamaṃ tadaṅgavikkhambhanasamucchedappahānavasena akusalapakkhaṃ pajahati atha tadaṅgādippahānānaṃ kiṃ nānākaraṇanti vuccate  dānādipuññakiriyavatthugatena tena tena kusalaṅgena tassa tassa maccherādiakusalaṅgassa pahānaṃ  taṃ dīpālokena andhakāraviddhaṃsanaṃ viya daṭṭhabbaṃ kāmāvacarakusalānaṃ parittānubhāvatāya tehi attano ṭhitikkhaṇe viddhaṃsitānamakusalānaṃ tadapagame sati puna āgamena vottharaṇato tesaṃ tesaṃ nīvaraṇadhammānaṃ vikkhambhanasaṅkhātaṃ pavattinivāraṇavasena pahānaṃ  taṃ ghaṭappahārena jalatale sevālaviyūhanaṃ viya daṭṭhabbaṃ yathā hi balavatā ghaṭappahārena dūrīkataṃ sevālaṃ tasmiṃ apanītepi taṃpahāravegena sahasā na ottharati evameva upacārappanābhedena jhānena vikkhambhitā kāmacchandādayo tadappavattikālepi tassa balena sahasā na ottharantīti anuppattidhammatāpādanasaṅkhātaṃ sammā ucchedavasena pahānaṃ  taṃ pana asanisampātena rukkhādīnaṃ samūlaviddhaṃsanaṃ viya daṭṭhabbaṃ na hi ariyamaggena  samucchinnakilesā anusayamattakenāpi santāne pavattanti yathā pana ekavārappavattenapi indagginā saha mūlehi viddhaṃsitā rukkhādayo na puna viruhanti evamevaṃ ekacittakkhaṇikenapi  tena attano uppādamatteneva anusayamattaṭṭhāyinopi kilesā sabbena sabbaṃ viddhaṃsitāyeva honti
vodānaṃ visuddhi saṃkilesamalavimuttīti attho tathā hutvā paccupaṭṭhānamassāti  parisuddhākārena yogino ñāṇassa upaṭṭhātīti vuttaṃ hoti
evaṃ kusalassa vajjarahitaiṭṭhavipākasabhāvehi lakkhaṇaṃ kiccaupaṭṭhānākāravasena ca rasapaccupaṭṭhānāni vatvā puna vajjapaṭipakkhabhāvavasena ca lakkhaṇaṃ sampattiphalavasena ca rasādikaṃ dassetuṃ tiādi vuttaṃ tattha vajjānaṃ paṭipakkhabhāvo  tato etena anavajjalakkhaṇanti ettha akāro paṭipakkhatthoti dasseti tena panassa abyākatato nivattanaṃ kataṃ itarathā hi nāssa vajjaṃ vajjato aññaṃ vā anavajjanti abyākatassāpi taṃlakkhaṇatāpasaṅgo siyā vajjapaṭipakkhattāti pana vutte yasmā kusalākusalānameva pahāyakappahātabbabhāvena ālokandhakārānaṃ viya aññamaññaṃ ujuvipaccanīkabhāvo tasmā kusalameva vajjapaṭipakkhattā anavajjalakkhaṇaṃ na aññanti ayamattho siddho hoti nti vodānabhāvasampattikaṃ kilesamalehi asaṃkiliṭṭhabhāvena sampajjanakanti attho paccupaṭṭhāpīyati upanīyati kāraṇena attano vā kāraṇaṃ paṭicca tappaṭibaddhabhāvena paṭimukhaṃ vā upaṭṭhātīti paccupaṭṭhānaṃ iṭṭho vipāko paccupaṭṭhānamassāti 
asati  yonisomanasikāre kusalassa anuppajjanato sati ca tasmiṃ uppajjanato tassa so āsannakāraṇanti āha nti tattha yoniso pathena upāyena manasikāro  atthato pana sānusayasantānavato channaṃ dvārānamāpāthagatesvārammaṇesu patirūpadesavāsādisampattiyā kusaladhammānaṃ paccayabhāvena bhavaṅgaṃ āvaṭṭetvā uppannamāvajjanaṃ yonisomanasikāro nāma vuttapaṭipakkhavasena ayonisomanasikāropi daṭṭhabbo yaṃ pana niranusayasantānasamaṅgissa kiriyacittānaṃ paccayabhāvena uppannaṃ taṃ ṭhapetvā niravajjadhammaṃ sāvajjadhammassa kassaci paccayabhāvānupagamanato yonisomanasikārapakkhaṃ vā bhajeyya khīṇāsavasantānagatattā yonisoayonisobhāvamanapekkhitvā āpāthagatārammaṇesu uppattimattaṃ  vinā na kassaci kusalākusalabhāvassa paccayo hotīti tadubhayavasena navattabbattā abyākatamanasikāroti vā saṅkhaṃ gaccheyyāti
nti etthāpi vajjā rāgādayo te yassa santi taṃ sāvajjaṃ aniṭṭho vipāko yassa taṃ aniṭṭhavipākantiādinā vuttanayānusārena paṭipakkhayojanā daṭṭhabbā rasādito panetaṃ anatthajananarasaṃ saṃkilesapaccupaṭṭhānaṃ atha vā gārayhabhāvato sāvajjalakkhaṇameva saṃkilesabhāvarasaṃ aniṭṭhavipākapaccupaṭṭhānaṃ ayonisomanasikārapadaṭṭhānaṃ vacanatthato pana na kusalanti  kusalapaṭipakkhanti attho paṭipakkhatthe hi ayaṃ akāro na pana aññatthe nāpi abhāve itarathā hi tikaṃ na siyā dukaṃ catukkaṃ vā āpajjeyya tathā hi yadi kusalato aññamakusalaṃ siyā  tadā abyākatassāpi tato aññabhāvena akusalasaddasaṅgahoti kusalākusalajātibhedato duvidhanti dukaṃ vattabbaṃ yadi ca kusalābhāvo akusalaṃ tena na kāci jāti gayhatīti kusalābyākatajātibhedato dukameva vattabbaṃ atha siyā abhāvopi visuṃ gahetabboti evaṃ sati tassa jātiyā abhāvato jātisaddena saha sambandho na siyā vijjamānassa hi jāti nāma hoti yatheva vā kusalassa abhāvo evaṃ abyākatassāpi abhāvo atthīti anabyākatajātipi vattabbāti catukkaṃ āpajjeyya na cetamiṭṭhaṃ kusalādivasena tividhajātiyā eva icchitattā  kusalā dhammā akusalā dhammā abyākatā dhammāti tikavaseneva vuttattā kusalapaṭipakkhanti pana vuccamāne mittapaṭipakkho amitto viya lobhapaṭipakkho alobho viya ca yaṃ dhammajātaṃ kusalassa ujuvipaccanīkabhūtaṃ taṃ akusalanti tassa vasena tikaṃ upapannaṃ hoti ujuvipaccanīkatā cassa sāvajjāniṭṭhavipākattā tena pahātabbabhāvato ca veditabbā na pana kusalavināsanato na hi akusalena kusalaṃ pahīyati mahābalattā pana kusalameva taṃ pajahati kusalañhi mahābalaṃ akusalaṃ dubbalaṃ tenevāha abalā naṃ balīyanti maddantenaṃ parissayāti  tasmā kusalameva yathāvuttanayena akusalassa pahāyakaṃ nākusalaṃ itarassāti veditabbaṃ
nti yaṃ dhammajātaṃ kusalaṃ viya na anavajjaiṭṭhavipākalakkhaṇaṃ nāpi akusalaṃ viya sāvajjāniṭṭhavipākalakkhaṇaṃ atha kho avipākattā  tadubhayaviparītalakkhaṇaṃ taṃ abyākatanti attho nanu ca tadubhayaviparītalakkhaṇanti vutte sukhadukkhavedanānaṃ viparītā upekkhāvedanā  viya iṭṭhāniṭṭhavipākānaṃ viparīto añño koci vipāko yassa atthi taṃ abyākatanti āpajjatīti nāpajjati tathā asambhavato yathā hi ālokandhakārānaṃ viparīto añño koci natthi evamiṭṭhāniṭṭhavipākānaṃ viparīto na koci vipāko atthīti atha vā taṃsaddo idha iṭṭhāniṭṭhavipākanirapekkhaṃ kusalākusalamattameva paccāmasatīti kusalākusalānaṃ savipākattā tadubhayaviparītalakkhaṇaṃ taṃ avipākalakkhaṇanti atthoti alamettha anuyogena kusalākusalabhāvena na byākatanti  kusalākusalañhi vatvā abyākatassa vuttattā kusalākusalabhāveneva avuttattāti viññāyati na pakārantarena tathā avacanañca tassa tadubhayaviparītalakkhaṇattāyeva na pana avattabbattāmattenāti daṭṭhabbaṃ atha vā visaddo virodhivacano āsaddo abhimukhabhāvappakāsano tasmā attano paccayehi aññamaññaṃ virodhābhimukhataṃ kataṃ lakkhaṇavirodhato pahāyakappahātabbabhāvato vāti byākataṃ kusalākusalaṃ tato aññaṃ  tañhi lakkhaṇato aññamaññaṃ kusalākusalaṃ viya na tassa viruddhaṃ na hi avipākataṃ aniṭṭhavipākatā viya iṭṭhavipākatāya iṭṭhavipākatā viya ca aniṭṭhavipākatāya iṭṭhāniṭṭhavipākatāhi virujjhati na cāpi abyākataṃ kusalākusalesu kiñci pajahati na ca kenaci pahātabbanti tadubhayaviparītalakkhaṇamabyākatanti viññāyamāne ahosi kammaṃ nāhosi kammavipāko natthi kammavipāko na bhavissati kammavipākoti iminā tikena saṅgahitassa gatiupadhikālappayogavipattīhi avipākassa diṭṭhadhammavedanīyādikammassa bhāvanāyapahātabbassa akusalassa ca abhiññākusalassa ca vipākuppādanābhāvato siyā nu kho abyākatabhāvo vāti kadāci koci cinteyyāti tannivāraṇatthamāha ti vipākaṃ  dātuṃ nārahati tattha sāmatthiyābhāvatoti  idaṃ vuttaṃ hoti  diṭṭhadhammavedanīyādayo tāva paccayavekallādīhi kāraṇehi avipākā sace panete tabbidūrā assu tadā vipākadāne samatthatāya vipākārahāyeva taṃ pana na tathā atha kho yena kenaci ākārena vipākadāne asamatthatāyeva vipākārahaṃ na hoti taṃ abyākataṃ nāmāti
idāni evaṃ tikavasena niddiṭṭhesu kusalādīsu paṭhamaṃ tāva kusalacittaṃ vibhajanto ntiādinā tassa gaṇanaparicchedaṃ dasseti nti aṭṭha kāmāvacarāni  pañca rūpāvacarāni cattāri arūpāvacarāni cattāri lokuttarānīti evaṃ saṅkhepato ekavīsatividhaṃ nti kāmarūpārūpalokuttarabhūmisaṅkhātānaṃ catunnaṃ bhūmīnaṃ vasena tattha pavattamānaṃ cittampi catubbidhaṃ hoti tattha bhavanti etthāti  ṭhānaṃ avatthā ca avatthāpi hi avatthavantānaṃ pavattiṭṭhānaṃ viya gayhati evañhi nesaṃ sukhaggahaṇaṃ hoti ti cettha dhammānaṃ kāmataṇhādīhi paricchinnāparicchinnabhāvo tattha purimā tisso bhūmiyo ubhayavasena veditabbā itarā avatthāvaseneva na hi lokuttaradhammānaṃ kāmabhavādito aññaṃ ṭhānamupalabbhatīti
aññattha pavattamānassāpi vakkhamānanayena kāmabhūmipariyāpannattā nti ti cakkhādīni pañca hadayañcāti cha vatthūni kusalassa pana cakkhādinissitattābhāvato hadayavatthu idha vatthūti adhippetaṃ tena sahitaṃ ekantena tannissitappavattitoti  kāmarūpadhātuyaṃ pavattamānaviññāṇaṃ tattha hi arūpassa rūpapaṭibandhappavatti arūpadhātuyaṃ pana rūpābhāvato vatthuvirahitameva pavattatīti tattha pavattamānaṃ nti ettha paccayato phalato ca majjhimapaṇītehi nihīnaṃ tesaṃ vā guṇehi parihīnanti  attano paccayehi padhānabhāvaṃ nītanti  ubhinnaṃ vemajjhe bhavaṃ  tattha hīnena chandena cittena vīriyena vīmaṃsāya vā pavattitaṃ  majjhimehi chandādīhi pavattitaṃ  paṇītehi  chandādīnaṃ pana hīnādibhāvo adhimuttivasena daṭṭhabbo hīnādhimuttivasena hi nesaṃ hīnatā paṇītādhimuttivasena paṇītatā tadubhayavemajjhavasena majjhimatā yasakāmatāya vā kataṃ kusalaṃ  puññaphalakāmatāya  puññaṃ nāmetaṃ sādhūhi kattabbamevāti evaṃ ariyabhāvaṃ nissāya kataṃ  ahamasmi dānapati ime panaññe dānadāsādayotiādinā attukkaṃsanaparavambhanāhi upakkiliṭṭhaṃ pavattitaṃ vā  tathā anupakkiliṭṭhaṃ  maggaphalapadaṭṭhānaṃ  bhavabhogasampattinimittaṃ vā kataṃ  sāvakapaccekabodhipāramitāvasena attano vimokkhatthāya kataṃ  sammāsambodhipāramitāvasena sabbesaṃ vimokkhatthāya kataṃ nti
ti saddo paccekaṃ sambandhitabbo somanassupekkhābhedato ñāṇabhedato payogabhedatoti tattha ti saṅkhārabhedatoti attho nanu ca somanassupekkhābhedo  tāva yutto tesaṃ bhinnasabhāvattā ñāṇappayogabhedo pana kathanti vuccate  ñāṇappayogakato bhedo ñāṇappayogabhedo tesaṃ bhāvābhāvamupādāya pavattattā idāni tameva somanassupekkhādibhedaṃ vibhāgena dassetuṃ nti pucchitvā ntiādinā vissajjeti tattha nti taṃ katamaṃ taṃ kathanti vā attho
sobhanaṃ  mano sobhanaṃ vā mano etassāti sumano tassa bhāvo somanassaṃ mānasikasukhavedanāyetaṃ adhivacanaṃ somanassena uppādato yāva nirodhā sahagataṃ pavattaṃ saṃsaṭṭhaṃ sampayuttanti attho atha vā somanassena saha ekuppādādibhāvaṃ gatanti  jānāti yathāsabhāvaṃ paṭivijjhatīti ñāṇaṃ tena samaṃ ekuppādādīhi pakārehi yuttanti  nāssa saṅkhāro atthīti asaṅkhāraṃ asaṅkhārameva  saha saṅkhārena pavattamānaṃ sasaṅkhāraṃ tadeva ti cettha attano parassa vā pubbappayogo saṅkharoti tikkhabhāvasaṅkhātena maṇḍanavisesena sajjeti saṅkharīyati vā sajjīyati cittaṃ etenāti katvā tattha dānādipuññakaraṇakāle maccheramalathinamiddhādīhi upakkilesehi saṃsīdamāne citte upakkilesavūpasamavasena cittassa ca ussāhajananavasena tīsu dvāresu pavatto sammāvāyāmo  nāma kusalakaraṇe nirussāhassa pana ambho sappurisa kusalakaraṇaṃ nāma paṇḍitehi āsevitamaggo tattha tayāpi paṭipajjituṃ vaṭṭati tasmā dānaṃ dehi sīlaṃ rakkha tañhi te atthāya hitāya sukhāya bhavissatītiādinā kusalakaraṇatthāya ussāhajananavasena paresaṃ kāyavacīdvāresu pavattā āṇatti  nāma tesu pana purimo pubbabhāgappavattacittasantāne pacchimo paresaṃ cittasantāneyeva sambhavatīti tannibbattito cittassa tikkhabhāvasaṅkhāto viseso idha upacārato saṅkhāroti veditabbo tenāhu ācariyā 
pubbappayogasambhūto viseso cittasambhavī
saṅkhāro iti saṅkhārasabhāvaññūhi kittitoti
atha  vā nti ca etaṃ kevalaṃ saṅkhārassa bhāvābhāvamattāpekkhāya vuttaṃ na tassa sahappavattisabbhāvābhāvatoti bhinnasantānappavattinopi saṅkhārassa idamatthitāya taṃvasena nibbattaṃ cittaṃ saṅkhāro assa atthīti  sahasaddassa vijjamānatthaparidīpanato  salomako sapakkhakotiādīsu viya tabbiparītaṃ pana tadabhāvato yathāvuttavaseneva  atha vā saṅkharaṇaṃ saṅkharīyati vā etena āgantukasambhūtena cittasaṃsīdanasabhāvāpanayanavaseneva sajjīyati saṅkharoti vā taṃ yathāvuttavasenevāti saṅkhāroti ujukameva pubbappayogajanito tikkhabhāvo vuccati tadabhāvato  sabhāvatikkhanti attho taṃsahagatāya  atha vā maccheramalādīhi saṅkharīyatīti saṅkhāro cittassa saṃsīdanasabhāvo so yassa natthīti  itaraṃ  paṇītautubhojanādiko vā balavapaccayo saṅkhāro saṅkharoti cittaṃ tikkhabhāvena saṅkharīyati vā taṃ etenāti katvā akārassa vuḍḍhatthavuttitāya vuḍḍhippatto saṅkhāro assāti  balavapaccayavantanti attho vuḍḍhiparidīpakena pana akārena avisesitattā  sappaccayaṃ dubbalapaccayanti adhippāyo ñāṇena vippayuttaṃ virahitanti 
upekkhatīti upekkhā vediyamānāpi ārammaṇaṃ ajjhupekkhati majjhattākārasaṇṭhitiyāti attho atha vā iṭṭhe aniṭṭhe ca ārammaṇe pakkhapātābhāvena upapattito yuttito ikkhati anubhavatīti upekkhā atha vā upetā sukhadukkhānaṃ aviruddhā ikkhā anubhavananti upekkhā aviruddhattāyeva hesā tesaṃ anantarampi pavattati sukhadukkhavedanā pana visuṃ visuṃ viruddhasabhāvattā nāññamaññaṃ anantaraṃ pavattanti  teneva hi  somanassassa anantaraṃ domanassassa domanassassa anantaraṃ somanassassa ca uppatti paṭisiddhā ayañca attho lobhasahagatacittasampayuttavedanāyapi labbhati purimā pana dve na tathā na hi lobhasahagatādīnaṃ majjhattākārena ajjhupekkhanaṃ upapattito ikkhanaṃ vā atthīti nti sabbaṃ heṭṭhā vuttanayameva
nanu ca aññepi phassādayo sampayuttadhammā atthīti somanassādīnaṃ vaseneva pana aṭṭhavidhatā kasmā gahitāti bhedakarabhāvato phassādīnañhi sabbacittasādhāraṇattā saddhādīnañca sabbakusalasādhāraṇattā na tehi cittassa vibhāgo somanassādayo pana katthaci citte honti katthaci na hontīti pākaṭova tehi cittassa vibhāgoti kasmā panete katthaci citte honti katthaci na hontīti kāraṇassa sannihitāsannihitabhāvato kiṃ pana nesaṃ kāraṇanti vuccate  tattha somanassasahagatabhāvo tāva ārammaṇavasena hoti iṭṭhārammaṇasmiñhi  somanassasahagatacittamuppajjati nanu ca iṭṭhārammaṇaṃ lobhassa vatthu rajjanīyattāti kathaṃ tattha kusalaṃ uppajjatīti nayidamekantikaṃ iṭṭhepi ārammaṇe niyamitādivasena kusalassa uppajjanato yassa hi kusalameva mayā kattabbanti kusalakaraṇeyeva cittaṃ niyamitaṃ hoti akusalappavattitova nivattetvā kusalakaraṇeyeva pariṇāmitaṃ abhiṇhakaraṇena ca kusalaṃ samudāciṇṇaṃ paṭirūpadesavāsasaddhammassavanasappurisūpanissayapubbekatapuññatāsaṅkhātacatucakkūpanissayavasena yoniso ca ābhogo pavattati tassa iṭṭhepi ārammaṇe alobhasampayuttameva cittamuppajjati na lobhasampayuttaṃ hoti cettha 
niyāmapariṇāmehi  samudāciṇṇatāya ca
ñāṇapubbaṅgamābhogā iṭṭhepi kusalaṃ siyāti
apica saddhābahulatādīhi ca kāraṇehi cittassa somanassasahagatatā veditabbā assaddhānaṃ hi micchādiṭṭhikānañca ekantamiṭṭhārammaṇabhūtaṃ tathāgatarūpampi disvā somanassaṃ na uppajjati ye ca kusalappavattiyaṃ ānisaṃsaṃ na passanti tesaṃ parehi ussāhitānaṃ kusalaṃ karontānampi somanassaṃ na uppajjati tasmā saddhābahulatā visuddhidiṭṭhitā ānisaṃsadassāvitāti imehipi kāraṇehi cittassa somanassasahagatatā hoti
apica ye te ekādasa dhammā pītisambojjhaṅgassa uppādāya saṃvattanti seyyathidaṃ  buddhānussati dhammānussati saṃghānussati sīlānussati cāgānussati devatānussati upasamānussati lūkhapuggalaparivajjanaṃ siniddhapuggalasevanā pasādanīyasuttantapaccavekkhaṇā tadadhimuttatāti imehipi kāraṇehi cittassa somanassasahagatabhāvo veditabbo buddhādiguṇe anussarantassa hi yāva upacāruppādā sakalasarīraṃ pharamānā pīti uppajjati tathā dīgharattaṃ akkhaṇḍatādivasena attanā rakkhitaṃ catupārisuddhisīlaṃ paccavekkhantassa gihino dasasīlaṃ pañcasīlaṃ paccavekkhantassa dubbhikkhabhayādīsu paṇītaṃ bhojanaṃ sabrahmacārīnaṃ datvā evaṃnāma dānaṃ adāsinti attanocāgaṃ paccavekkhantassa gihinopi tathārūpe kāle sīlavantānaṃ dinnadānaṃ paccavekkhantassa yehi guṇehi samannāgatā devā devattaṃ gatā tathārūpānaṃ guṇānaṃ attani atthitaṃ paccavekkhantassa samathavipassanāhi vikkhambhitakilese saṭṭhipi  sattatipi vassāni asamudācarante disvā aho mayhaṃ kilesā na samudācarantīti cintentassa cetiyadassanatheradassanesu asakkaccakiriyāya saṃsucitalūkhabhāvena buddhādīsu pasādasinehābhāvena gadrabhapiṭṭhe rajasadise lūkhapuggale  parivajjantassa buddhādīsu pasādabahule muducitte siniddhapuggale paṭisevantassa ratanattayaguṇaparidīpake pasādanīyasuttante paccavekkhantassa ṭhānanisajjādīsupi pītiuppādanatthaṃ tanninnatādivasena pavattentassa yebhuyyena pīti uppajjati pītiyā ca somanassena saha avinābhāvato taduppattiyā tassāpi uppatti niyatāti evaṃ pītikāraṇānipi somanassakāraṇānīti daṭṭhabbāni kiñca  agambhīrapakatitā somanassapaṭisandhikatāti imehi dvīhi kāraṇehi somanassasahagatatā hoti yo hi agambhīrapakatiko hoti appamattakepi hitopakaraṇe tussati yo ca somanassapaṭisandhiko appasannesu ārammaṇesupi appaṭikkūladassāvī tassa yebhuyyena somanassasahagatacittaṃ uppajjati yathāvuttānaṃ pana somanassakāraṇānamabhāvena majjhattārammaṇatāya ca upekkhāsahagatatā veditabbā
ñāṇasampayuttassa pana kammato upapattito indriyaparipākato kilesadūrībhāvatoti imehi kāraṇehi hoti yo hi paresaṃ hitajjhāsayena dhammaṃ deseti hīnukkaṭṭhādīni ca naḷakāramuddāgaṇanādīni sippāyatanāni vaḍḍhakīkasivāṇijjādīni ca kammāyatanāni visaharaṇādīni ca vijjāyatanānīti evaṃ niravajjasippāyatanādīni sikkhāpeti sayaṃ vā sikkhati dhammakathikassa sakkāraṃ katvā dhammaṃ kathāpeti āyatiṃ paññavā bhavissāmīti patthanaṃ paṭṭhapetvā nānappakāraṃ puññakammaṃ karoti tassevaṃ nānappakāraṃ paññāsaṃvattanikakammaṃ sampādentassa taṃ kammaṃ upanissāya uppajjamānaṃ kusalaṃ ñāṇasampayuttaṃ uppajjati tathā abyāpajje loke uppannassa uppajjamānaṃ kusalaṃ ñāṇasampayuttaṃ hoti vuttañhetaṃ 
tassa  tattha sukhino dhammapadāni pilavanti dandho bhikkhave satuppādo atha so satto khippameva visesabhāgī hotīti 
tathā paññādasakaṃ sampattassa indriyaparipākaṃ nissāya uppajjamānaṃ kusalaṃ ñāṇasampayuttaṃ hoti yena pana samathavipassanābhāvanāhi kilesā vikkhambhitā tassa kilesadūrībhāvaṃ nissāya uppajjamānaṃ cittaṃ ñāṇasampayuttaṃ uppajjati yathāha 
yogā  ve jāyate bhūri ayogā bhūrisaṅkhayoti 
apica ye te dhammā dhammavicayasambojjhaṅgassa uppādāya saṃvattanti seyyathidaṃ  paripucchakatā vatthuvisadakiriyā indriyasamattapaṭipādanā duppaññapuggalaparivajjanā paññavantapuggalasevanā gambhīrañāṇacariyapaccavekkhaṇā tadadhimuttatāti imehi kāraṇehi ñāṇasampayuttabhāvo hoti tathā hi yo paññavante upasaṅkamma khandhadhātuāyatanaindriyabalabojjhaṅgamaggaṅgajhānaṅgasamathavipassanādīnaṃ paripucchābahulo hoti tassa taṃvasena uppannaṃ sutamayañāṇaṃ ādiṃ katvā uppajjamānaṃ cittaṃ ñāṇasahagataṃ hoti yena pana nakhakesacīvarasenāsanādīni ajjhattikabāhiravatthūni pubbe avisadāni chedanamalaharaṇādinā visadāni katāni tassevaṃ visadavatthukassa uppannesu cittacetasikesu visadaṃ ñāṇaṃ hoti parisuddhāni dīpakapallakādīni nissāya uppannadīpasikhāya obhāso viya yassa ca saddhindriyādīsu aññataraṃ balavaṃ hoti itarāni mandāni tato tāni sakasakakiccaṃ kātuṃ na sakkonti tasmā so tassa bojjhaṅgavibhaṅge āgatanayena tena tena ākārena samattaṃ paṭipādeti tassevaṃ indriyānaṃ samattaṃ paṭipādentassa vipassanāñāṇādīnaṃ vasena  cittaṃ ñāṇasahagataṃ hoti yo pana duppaññapuggale parivajjeti paññavantapuggale vā payirupāsati khandhādīsu ogāḷhaṃ bhagavato gambhīrañāṇacariyaṃ vā paccavekkhati ṭhānanisajjādīsu tadadhimuttacitto vā viharati imesampi uppajjamānaṃ kusalaṃ ñāṇasampayuttaṃ hoti apica buddhādiguṇānussaraṇenapi cittaṃ ñāṇasahagataṃ hoti yathāha 
yasmiṃ mahānāma samaye ariyasāvako tathāgataṃ anussarati nevassa tasmiṃ samaye rāgapariyuṭṭhitaṃ cittaṃ hoti na dosa na mohapariyuṭṭhitaṃ cittaṃ hoti ujugatamevassa tasmiṃ samaye cittaṃ hoti tathāgataṃ ārabbha ujugatacitto kho pana mahānāma ariyasāvako labhati atthavedaṃ labhati dhammavedaṃ labhati dhammūpasaṃhitaṃ pāmojjaṃ pamuditassa pīti jāyati pītimanassa kāyo passambhati passaddhakāyo sukhaṃ vedeti sukhino cittaṃ samādhiyati samāhito yathābhūtaṃ pajānātītiādi 
evaṃ buddhānussatiādayopi rāgādimalavisodhanena ñāṇuppattihetukāyevāti daṭṭhabbaṃ kiñca   tihetukapaṭisandhikatā ñāṇuppattikāraṇaṃ paṭisandhipaññā hi ādito paṭṭhāya bhavaṅgasantativasena bahulaṃ pavattamānā santānaparibhāvanena ñāṇuppattiyā savisesaupanissayo hoti asaṅkhārikattaṃ pana sappāyautubhojanaāvāsādipaccayehi hotīti honti cettha 
iṭṭhārammaṇatā saddhābāhulyaṃ diṭṭhisuddhi ca
phaladassāvitā ceva pītibojjhaṅgahetuyo
ekādasa  tathā dhammā agambhīrasabhāvatā
somanassayuttā sandhi iccete sukhahetuyo
abhāvo sukhahetūnaṃ majjhattārammaṇanti ca
upekkhuppattihetu ca evaṃ ñeyyā vibhāvinā
kammūpapattito ceva tathā indriyapākato
kilesūpasamā dhammavicayassa ca hetuhi
sattadhammehi buddhādiguṇānussaraṇena ca
sappaññasandhito ceva cittaṃ ñāṇayutaṃ siyā
utubhojanaāvāsasappāyādīhi hetuhi
asaṅkhārikabhāvopi viññātabbo vibhāvināti
evaṃ vedanāñāṇappayogabhedato aṭṭhavidhaṃ kāmāvacaracittaṃ niddisitvā idāni taṃ nigamento āha ti
 yena panatthena idaṃ kāmāvacaranti vuccati taṃ dāni dassetuṃ tiādi āraddhaṃ tattha ti uddesato saṅkhepatoti attho kiñcāpi avasiṭṭhakilesādayo viya kilesakāmopi assādetabbatāya vatthukāme saṅgahito ñāṇaṃ viya ñeyyeti  saṅkhepato ekoyeva kāmo siyā tathāpi kilesakāmo vatthukāmabhāvaṃ gacchanto kāmanīyaṭṭhena gacchati na kāmanavasena kāmanavasena ca pana kilesakāmova hoti na pana vatthukāmoti āha tiādi ko panettha vatthukāmo ko kilesakāmoti codanaṃ manasi nidhāya chando kāmo rāgo kāmo chandarāgo kāmo saṅkappo kāmo rāgo kāmo saṅkapparāgo kāmoti  evaṃ  āgatā niddiṭṭhā  kāmataṇhāva idha kilesakāmo vatthukāmoti ca manāpikā rūpā manāpikā phoṭṭhabbā sabbepi kāmāvacarā dhammā sabbepi rūpāvacarā sabbepi arūpāvacarā kāmāti  tattheva niddiṭṭhā saviññāṇāviññāṇappabhedā tebhūmakadhammāti dassento āha nti ti avadhāraṇena kilesabhāvena niruḷhesu lobhadosamohādīsu dasasu dosamohādayo nava kilese paṭikkhipati kāmarūpārūpataṇhāya vatthu patiṭṭhānaṃ kāraṇabhūtanti vā 
 kathaṃ pana kilesakāmo nāma kathañca vatthukāmoti āha tiādi ti vatthukāmaṃ pattheti ti kilesakāmena patthīyati saddo tasmāti imassa atthe saddo evakāratthe tena yasmā kilesakāmo kāmetīti kāmo vatthukāmo ca kāmīyatīti tasmā eva kilesakāmo vatthukāmo cāti  kāmo  kattari kammani ca sijjhati kattubhāvaṃ kammabhāvañca paccanubhotīti attho atha vā ti dvinnaṃ kāmānaṃ vācakato duvidho kāmoti ayaṃ saddo  yathāvuttakārakayugaḷe nipphajjati kattari kammani ca kāmoti padasambhavo hotīti attho kāro pana nipātamattaṃ evaṃ vo kālāmātiādīsu  viya atha vā ti khandhadvayeti attho kilesakāmo hi saṅkhārasabhāvattā saṅkhārakkhandhe vatthukāmo ca vakkhamānanayena pañcakāmaguṇabhūto rūpasabhāvattā rūpakkhandheti evaṃ duvidhopesa kāmo khandhadvaye  nipphajjati antobhāvaṃ gacchatīti
 sampajjanāni  tāsaṃ vasena visayavisayībhāvena aññamaññaṃ samosaraṇavasena sampāpuṇanavasenāti attho iminā pana idaṃ dīpeti  yattha duvidhopi kāmo visayavisayībhāvena sahito pavattati soyeva ekādasavidho padeso kāmāvacarasaññito  yattha pana rūpārūpadhātuyaṃ kevalaṃ vatthukāmova pavattati na so padeso kāmāvacaro nāmāti nanu ca duvidhopi sahito rūpārūpadhātūsu pavattati rūpārūpāvacaradhammānaṃ vatthukāmattā tadārammaṇabhūtānañca rūpārūpataṇhānaṃ taṃyogena kilesakāmabhāvasiddhitoti nayidamevaṃ orambhāgiyabhūtassa bahalakilesasseva kāmarāgassa idha kilesakāmabhāvena adhippetattā uddānato duve kāmāti sabbe kāme uddisitvāpi hi padeso catupāyānantiādinā visayaniyamanena duvidhopi ayanti ettha kāmekadesabhūto nīvaraṇāvatthāya kathito kāmarāgo kilesakāmabhāvena tabbatthukāyeva dhammā vatthukāmabhāvena gahitā na rūpārūpataṇhā tabbatthukadhammā cāti ñāpīyati evañca katvā upari vakkhamānā sasatthāvacarūpamā upapannā hoti yathāvuttānameva kāmānaṃ idha adhippetattā rūpārūpadhātūsu vimānakapparukkhavatthālaṅkāraparittakusalādibhedesu kāmāvacaradhammesu pavatto chandarāgo kilesakāmo nāma na hoti na ca tabbatthubhūtaṃ vimānakapparukkhādiparittadhammajātaṃ vatthukāmo nāmāti siddhaṃ tenevāha kāmo vā kāmasaññā vā brahmaloke na vijjatīti kāmāvacarasattasantānagatataṇhāya visayabhāve sati pana taṃyogena rūpārūpadhātūsupi pavattamāno parittadhammo vatthukāmoyevāti veditabbaṃ atha vā niddese āgatanayena niravaseso kilesakāmo kāmataṇhābhavataṇhāvibhavataṇhānirodhataṇhāpabhedo idha pavattati vatthukāmesupi  appakaṃ rūpārūpavipākamattaṃ ṭhapetvā sabboyeva idha pavattatīti anavasesappavattiṃ sandhāya ti vuttaṃ kiñcāpi evaṃ vuttaṃ tesu pana bahalakilesakāmabhūto bahalakāmarāgo ca tabbatthukā pañca kāmaguṇā ca idha gahitāti dassanatthaṃ ti vuttaṃ sampajjanavasena samijjhanavasenāti attho ti pavattati saddo hetumhi yasmā duvidhopi ayaṃ kāmo avacarati tasmā kāmo ettha avacaratīti kāmāvacarasaññitoti attho
 saggamokkhahetubhūtā puññasammatā ayā yebhuyyena apetāti apāyā nirayādivasena cattāro apāyā nti cātumahārājikatāvatiṃsayāmātusitānimmānaratiparanimmitavasavattisaṅkhātānaṃ channaṃ devalokānaṃ merupādavāsino pana asurā tāvatiṃsesuyeva saṅgayhantīti na tehi saddhiṃ sattannanti vuttaṃ manaso ussannatāya  satisūrabhāvabrahmacariyayogyatādiguṇavasena upacitamānasatāya ukkaṭṭhaguṇacittatāyāti attho te pana nippariyāyato jambudīpavāsino veditabbā yathāha 
tīhi  bhikkhave ṭhānehi jambudīpakā manussā uttarakuruke ca manusse adhiggaṇhanti deve ca tāvatiṃse katamehi tīhi sūrā satimanto idha brahmacariyavāsoti 
tehi pana samānarūpāditāya saddhiṃ parittadīpavāsīhi itaramahādīpavāsinopi manussāicceva paññāyiṃsu lokiyā pana manuno apaccabhāveneva manussāti vadanti  ti caturāpāyesu tiracchānapettivisayānaṃ visuṃ paricchinnassa okāsassa abhāvepi yattha te araññasamuddapabbatapādādike nibaddhavāsaṃ vasanti tādisassa ṭhānassa gahitattā ekādasavidho
 nanu cettha aññesampi dhammānaṃ pavattisambhavato kāmasseva avacaraṇavasena kathaṃ nāmalābhoti āha tiādi tattha ti imassa duvidhassa kāmassa ti ekādasavidhe padese pākaṭattā atha vā ti karaṇatthe sāmivacanaṃ tasmā anena duvidhena kāmena ekādasavidhassa padesassa  paññāpitattāti attho atha vā upayogatthe sāmivacanavasena  ekādasavidhassa padesassa tena duvidhena abhilakkhitattāti attho saha satthehīti sasatthā yattha te avacaranti so  padeso so viya yathā hi yasmiṃ padese sasatthā purisā avacaranti so vijjamānesupi aññesu dvipadacatuppadādīsu avacarantesu tesaṃ tattha pākaṭattā tehi vā abhilakkhitattā sasatthāvacarotveva paññāyati evaṃ vijjamānesupi aññesu rūpāvacarādīsu avacarantesu abhilakkhaṇavasena ayaṃ padeso kāmāvacarotveva saññitoti esa nayo rūpārūpāvacaresu
 nanu ca cittaṃ kāmāvacaranti vuttaṃ yathāvuttanayena pana padesassa gahitattā kathaṃ tattha avacarantaṃ kāmāvacaraṃ nāmāti āha ntiādi so ayaṃ kāmāvacaro kāmoti saññitoti sambandho nti yathā rūpabhavo rūpaṃ avuttopi hi yathāsaddo evaṃsaddasanniṭṭhānato labbhati yathā rūpūpapattiyā maggaṃ bhāvetīti ettha rūpabhavūpapattiyāti vattabbe rūpabhavo  rūpanti saññitoti ayamettha attho kathaṃ panesa evaṃ saññitoti āha tiādi atha vā yathā uttarassa padassa lopaṃ katvā  udīrito esa rūpabhavo rūpanti saññito evaṃ svāyaṃ kāmāvacaro kāmoti sambandho ti tasmiṃ uttarapadalopavasena kāmasaññite padese nti idaṃ aṭṭhavidhaṃ cittaṃ adhikāravasena pana tassa gahaṇepi sabbesameva parittacittānamayamattho labbhati sabbesampi kāme avacaraṇato ti sabbakālaṃ bāhulyenāti adhippāyo iminā pana idaṃ dīpeti  yathā saṅgāme yebhuyyena avacaranto saṅgāmāvacaroti laddhanāmo hatthī aññattha avacarantopi bāhullappavattivasena saṅgāmāvacarotveva paññāyati evamidaṃ aññattha avacarantampi kāmaloke bāhullavuttito kāmāvacaramicceva vuttanti tena pana nanu cetaṃ rūpārūpabhavesupi avacaraṇato rūpāvacarādināmampi labheyyāti idaṃ codanaṃ pariharati hoti cettha 
kāmevacaratītyetaṃ kāmāvacarasaññitaṃ
sese avacarantampi saṅgāmāvacaro yathāti
saddo hetumhi saddo vattabbantarasamuccaye tena yasmā uttarapadalopena kāmāvacaro kāmoti saññito yasmā ca tasmiṃ kāme idaṃ cittaṃ sadā avacarati tasmā kāmāvacaramicceva kathitaṃ na pana kāmāvacarāvacaraṃ nāpi rūpārūpāvacaranti vāti adhippāyo ti desanāñāṇena vineyyasantānagatassa kilesakāmassa hananasīlena sammāsambuddhena
ti atha vā yasmā yattha katthaci uppannampi kāme bhaveyeva paṭisandhiṃ avacārayati tasmā idaṃ kāme avacārayatīti kāmāvacaranti kathitaṃ cāsaddassa rassattaṃ katvāti attho evaṃ uttarapadalopavasena padasambhavaṃ dassetvā idāni vināpi uttarapadalopaṃ kāmāvacarasaddassa sambhavaṃ dassetuṃ ti vuttaṃ ti tasmiṃ kāmabhave nti antogadhaṃ ayaṃ panettha adhippāyo 
katame dhammā kāmāvacarā heṭṭhato avīcinirayaṃ pariyantaṃ katvā uparito paranimmitavasavattī deve antokaritvā yaṃ etasmiṃ antare etthāvacarā ettha pariyāpannā khandhadhātuāyatanā  rūpaṃ vedanā saññā saṅkhārā viññāṇaṃ ime dhammā kāmāvacarāti  
vuttattā yathā manussitthiyā kucchismiṃ nibbattopi tiracchānagatiko tiracchānayoniyameva pariyāpannattā tiracchānotveva vuccati evamidaṃ rūpārūpabhavesu uppannampi kāmabhavapariyāpannattā kāmāvacaramicceva kathitanti tappariyāpannatā cassa avīciparanimmitaparicchinnokāsaninnāya kāmataṇhāya visayabhāvatoti veditabbā tathā hi vuttaṃ ācariyadhammapālattherena  etthāvacarāti vacanaṃ avīciparanimmitaparicchinnokāsāya kāmataṇhāya visayabhāvaṃ sandhāya vuttanti padasambhavo panettha evaṃ veditabbo  kāmataṇhā kāmo so ettha ārammaṇakaraṇavasena avacaratīti kāmāvacaranti nanu cettha katamā kāmataṇhā yā kāmāvacaradhammārammaṇā taṇhā katame kāmāvacaradhammā ye kāmataṇhāvisayāti evaṃ itarītaranissayatādoso āpajjatīti  nāpajjati avīciādiekādasokāsaninnatāya yaṃkiñci taṇhaṃ kāmataṇhābhāvena gahetvā taṃsabhāvāya taṇhāya visayabhāvena kāmāvacaradhammānaṃ upalakkhetabbabhāvato atha vā kilesavatthuvasena duvidhopi kāmo yathārahaṃ sahajātavasena ettha avacaratīti kāmāvacaraṃ ārammaṇakaraṇavasena vā duvidhepi kāme etaṃ avacaratīti kāmāvacaraṃ atha vā mañcanissitakesu ukkuṭṭhiṃ karontesu nissayanissitānaṃ abhedassa buddhiyā gahitattā nissitakesu nissayūpacāravasena mañcā ukkuṭṭhiṃ karontīti vuccati evametampi kāmāvacarabhave pavattanavasena tannissitattā nissayavohārena kāmāvacaranti vuccati hoti cettha 
kāmovacaratītyettha kāmevacaratīti vā
ṭhānūpacārato vāpi taṃ kāmāvacaraṃ bhaveti
 pujjaphalanibbattanato attasantānaṃ punanato ca puññāni kattabbatāya kiriyā tesaṃ tesaṃ ānisaṃsānaṃ vatthutāya vatthūni cāti puññakiriyavatthūni gaṇanato dasaparimāṇattā dasa ca tāni puññakiriyavatthūni cāti dasa puññakiriyavatthūni tesaṃ vasenāti  dasapuññakiriyavatthubhāvena taṃmayaṃ hutvāti attho kārena pana rūpārūpalokuttaraṃ  viya na kevalaṃ bhāvanāvasenevāti dasseti atha vā dasapuññakiriyavatthuvaseneva pavattati na pana parehi parikappitaparapasaṃsādipuññakiriyavatthuvasenāti saddena avadhāraṇaṃ yato vakkhati sabbānussatipuññañcātiādi
 kāni pana tāni dasapuññakiriyavatthūni yesaṃ vasena idaṃ aṭṭhavidhaṃ cittaṃ pavattatīti vuttanti imaṃ anuyogaṃ sandhāya tāni sarūpato dassetuṃ ntiādi vuttaṃ  tattha diyyati etenāti  pariccāgacetanā idha pana cittādhikāravasena taṃsampayuttaṃ gahetabbaṃ tathā dīsupi sīlatīti  kāyavacīkammāni samādahatīti attho susilyavasena hi kāyakammādīni avippakiṇṇāni sampati āyatiñca hitasukhāvahāni sammā ṭhapitāni samāhitāni honti sīlayati upadhāretīti vā  panettha kusalānaṃ adhiṭṭhānabhāvo bhāveti kusaladhamme āsevati vaḍḍheti etāyāti  attano santāne nipphannā patti diyyati etenāti  taṃtaṃkiccakaraṇe byāvaṭassa bhāvo  deseti etāyāti  pattiṃ anumodati etenāti pattānumodo pubbapadalopena pana ti vuttaṃ diṭṭhiyā ujubhāvo  sammādiṭṭhiyā ujukaraṇanti attho attano parassa vā hitajjhāsayavasena sammā suṇanti etāyāti  pūjāvasena apacāyati sāmīciṃ karoti etenāti  puññakiriyavatthūnaṃ pabhedo puññakiriyavatthuppabhedo majjhapadalopavasena pana ti vuttaṃ yathā ājaññayutto ratho ājaññarathoti ayaṃ tāvettha padavicāro
ayaṃ pana vinicchayo  tattha sekhaputhujjanānaṃ paraṃ uddissa pūjānuggahakāmatāya attano vijjamānavatthupariccajanavasena pavattā cetanā dānamayapuññakiriyavatthu nāma khīṇāsavānampi tathā pavattā dānameva sā pana puññakiriyā nāma na hotīti na idha adhippetā pujjaphalanibbattanato hi attasantānaṃ punanato ca puññaṃ na ca khīṇāsavasantāne pavattā phalanibbattikā hoti na ca taṃ punāti visuddhasantānappavattattāti evaṃ sesesupi
yā pana niccasīlauposathasīlādivasena pañcasīlaṃ aṭṭhasīlaṃ dasasīlaṃ samādiyantassa asamādiyantassapi kulacārittavasena  sampattakāyaduccaritādīhi viramantassa upasampadamāḷake saṃvaraṃ samādiyantassa pātimokkhaṃ paripūrentassa āpāthagatavisayesu cakkhādīni indriyāni thakentassa  cīvarādike ca paccaye paccavekkhantassa kuhanādivatthuto ājīvaṃ parisodhentassa pavattā cetanā ayaṃ sīlamayapuññakiriyavatthunāma etthāha  dānaṃ nāmetaṃ mayhaṃ kulavaṃso kulacārittanti evaṃ cārittasīle ṭhatvā dentassa pavattā dānamayapuññakiriyavatthu kiṃ udāhu sīlamayanti sīlamayameva cārittasīlabhāvato deyyadhammapariccāgavasena pavattāpi hesā pubbābhisaṅkhārassa aparabhāge cetanāya ca tathā pavattattā sīlamayameva puññakiriyavatthu na dānamayaṃ pūjānuggahakāmatāya hi dinnaṃ dānamayanti
cakkhu aniccantiādinā pana cakkhādike tilakkhaṇaṃ āropetvā sammasantassa pavattā gotrabhuvodānapariyosānā vipassanācetanā kasiṇādīsu ārammaṇesu appanaṃ appattā gotrabhupariyosānā parikammacetanā cāti ayaṃ bhāvanāmayapuññakiriyavatthu nāma appanāppattāpi bhāvanāyeva sā pana na kāmāvacarāti idha na gahitā niravajjavijjāyatanakammāyatanasippāyatanānaṃ sikkhanacetanāpi bhāvanāmayeyeva samodhānaṃ gacchatīti ācariyā yā cettha deyyadhammaṃ khayato vayato sammasitvā dadato pavattā sāpi pubbe viya ubhayabhāge cetanānaṃ tathā pavattattā bhāvanāmayapuññakiriyavatthuyevāti veditabbaṃ
dānādikaṃ yaṃ kiñci sucaritakammaṃ katvā asukassa ca nāma patti hotu sabbasattānaṃ vā hotūti evaṃ attanā katassa parehi sādhāraṇabhāvaṃ paccāsīsanavasena pavattā pattidānamayapuññakiriyavatthu nāma kiṃ panevaṃ pattiṃ dadato puññakkhayo hotīti na hoti yathā pana ekaṃ dīpaṃ jāletvā tato dīpasahassaṃ jālentassa paṭhamadīpo khīṇoti  na vattabbo purimālokena pana saddhiṃ pacchimālokassa ekībhāve atimahāva hoti evameva pattiṃ dadato parihāni nāma na hoti vuḍḍhiyeva pana hotīti daṭṭhabbā kathaṃ panesā dinnā nāma hotīti idaṃ me puññakammaṃ sabbasattānaṃ asukassa vā pariṇamatūti evaṃ pubbabhāge pacchāpi vā vacībhedaṃ karontena manasā eva vā cintentena dinnā nāma hoti keci pana yaṃ mayā kataṃ sucaritaṃ tassa phalaṃ dammīti vuttepi patti dinnāva hotīti vadanti kusalakammādhikārattā pana parehi ca kammasseva anumoditabbattā kammameva dātabbaṃ anumodentenapi kammameva anumoditabbanti idamettha ācariyānaṃ sanniṭṭhānaṃ
cīvarādīsu  paccāsārahitassa asaṃkiliṭṭhena ajjhāsayena samaṇabrāhmaṇānaṃ vattapaṭivattakaraṇavasena gilānupaṭṭhānavasena ca pavattā veyyāvaccamayapuññakiriyavatthu nāma
āmisakiñcakkhādinirapekkhacittassa attano paguṇaṃ dhammaṃ vimuttāyatanasīse ṭhatvā desentassa tatheva niravajjavijjāyatanādikaṃ upadisantassa ca pavattā desanāmayapuññakiriyavatthu nāma parehi kataṃ yaṃ kiñci sucaritakammaṃ dinnamadinnampi vā issāmaccheramalaṃ pahāya sādhu suṭṭhūti anumodantassa pavattā anumodanapuññakiriyavatthu nāma atthi dinnantiādinā kammassakatāñāṇavasena diṭṭhiṃ ujuṃ karontassa pavattā diṭṭhijukammapuññakiriyavatthu nāma yadi evaṃ ñāṇavippayuttacittassa diṭṭhijukammapuññakiriyatā na labbhatīti no na labbhati purimapacchimacetanānampi taṃtaṃpuññakiriyāsveva saṅgaṇhanato tathā hi vakkhati 
purimā muñcanā ceva parā tissopi cetanā
hoti dānamayaṃ puññaṃ evaṃ sesesu dīpayeti
tasmā  kiñcāpi ujukaraṇavelāyaṃ ñāṇasampayuttameva cittaṃ hoti purimapacchābhāge pana ñāṇavippayuttampi hotīti tassāpi diṭṭhijukammapuññakiriyabhāvo uppajjati
apare panāhu  viññāṇapaññāṇavasena dassanaṃ diṭṭhi cittaṃ paññā ca diṭṭhiyā ujubhāvo diṭṭhijuttaṃ kiṃ taṃ kusalañca viññāṇaṃ kammassakatāñāṇādi ca sammādassanaṃ tattha kusalaviññāṇena ñāṇuppādepi attano sucaritānussaraṇaparaguṇapasaṃsāsaraṇagamanānaṃ saṅgaho kammassakatāñāṇena kammapathasammādiṭṭhiyāti dānādisampayuttaṃ pana ñāṇaṃ dānādīsveva antogadhanti veditabbaṃ evamimaṃ dhammaṃ sutvā tattha vuttanayena paṭipajjanto lokiyalokuttaraguṇavisesaṃ adhigamissāmi bahussuto vā hutvā pare dhammadesanāya anuggaṇhissāmīti evaṃ attano paresaṃ vā vimuttāyatanasīsena saddhammaṃ suṇantassa pavattā savanamayapuññakiriyavatthu nāma niravajjavijjāyatanādisavanacetanāpi ettheva saṅgayhati pūjārahe garuṭṭhāniye mahallake ca disvā āsanā vuṭṭhahantassa pattacīvarapaṭiggahaṇamaggadānaabhivādanaañjalikammakaraṇaāsanapupphagandhādiabhihāraṃ karontassa ca pavattā bahumānacetanā apacitisahagatapuññakiriyavatthu  nāma veyyāvaccāpacāyanānañhi ayaṃ viseso  vayasā guṇena ca jeṭṭhānaṃ gilānānañca taṃtaṃkiccakaraṇaṃ veyyāvaccaṃ sāmīcikiriyā apacāyananti
 evaṃ aṭṭhakathāya āgatanayena dasapuññakiriyavatthūni dassetvā idāni sutte āgatanayena dānaṃ sīlaṃ bhāvanāti tīṇiyeva dassetuṃ tesu itaresampi saṅgahaṃ dīpento āha ntiādi tattha  taṃsabhāvattā dānampi hi issāmaccherānaṃ paṭipakkhaṃ etepi tasmā samānapaṭipakkhatāya  dānena saha ekalakkhaṇattā ete dānamayapuññakiriyavatthumhi saṅgahaṃ gacchanti  cārittasīlasabhāvattā  pana kusaladhammāsevanato bhāvanato  keci pana desento suṇanto ca desanānusārena ñāṇaṃ pesetvā lakkhaṇaṃ paṭivijjha deseti suṇāti ca tāni ca desanāsavanāni paṭivedhameva āharantīti desanāsavanaṃ bhāvanāmaye saṅgahaṃ gacchatīti vadanti dhammadānabhāvato desanā dānamaye saṅgahaṃ gacchatītipi sakkā vattuṃ tathā diṭṭhijukammaṃ sabbatthāpi sabbesaṃ niyamanalakkhaṇattāti dānādīsu hi yaṃ kiñci atthi dinnantiādinayappavattāya sammādiṭṭhiyāva visodhitaṃ mahapphalaṃ hoti mahānisaṃsanti evañca katvā  diṭṭhijukammaṃ pana sabbesaṃ niyamanalakkhaṇanti  vuttaṃ mahāsaṃghiyā pana abhayagirivāsino ca diṭṭhijukammaṃ visuṃ puññakiriyabhāvena na gaṇhanti tathā hi te dānaṃ sīlaṃ bhāvanā saṃsuti desanānussatimodanaṃ veyyāvaccapūjāsaraṇappattipasaṃsā cāti attanā katapuññānussaraṇaṃ buddhādīsu saraṇagamanaṃ paraguṇapasaṃsāti imāni tīṇi pakkhipitvā diṭṭhijukammaṃ aggahetvā dvādasa puññakiriyavatthūni paññāpenti ti paṭhamaṃ dasāpi samānā puna saṅkhepato tīṇeva sambhonti
 idāni parehi niddisiyamānānaṃ puññānussaraṇādīnaṃ attanā niddiṭṭhesveva samodhānaṃ dassetuṃ tiādi vuttaṃ tattha sabbasseva attanā katasucaritassa anussaraṇaṃ  nāma ti parehi katāya puññakiriyāya sammāpaṭipattiyā ca vippasannacittena  pasaṃsanaṃ santussananti attho nti ettha saranti hiṃsantīti saraṇāni buddhādīni tīṇi ratanāni tāni hi saraṇagatānaṃ teneva saraṇagamanena bhayaṃ santāsaṃ duggatiparikkilesaṃ hiṃsanti vināsenti tayo avayavā assāti tayaṃ tīhi avayavehi  yuttasamudāyassetaṃ adhivacanaṃ saraṇānaṃ tayaṃ saraṇattayaṃ tīṇi saraṇānīti vuttaṃ hoti na hi avayavavinimutto samudāyo nāma koci atthīti idha pana saraṇattayaggahaṇena upacārato uttarapadalopato vā saraṇagamanaṃ adhippetaṃ na hi saraṇattayaṃ puññakiriyavatthu nāma hoti atthato panetaṃ sammāsambuddho vata so bhagavā svākkhāto dhammo suppaṭipanno saṃghotiādinā buddhādīsu pasādapaṭilābhavasena pavattā cetanā  taṃvaseneva tesaṃ ijjhato na hi viparītadiṭṭhikassa imāni tīṇi sambhavanti tasmā te ekantena diṭṭhijukammapuññakiriyavatthusmiṃ saṅgahaṃ gacchanti na visuṃ puññakiriyabhāvena gahetabbāti adhippāyo tenāha ti diṭṭhijukammassa bhāvanāmayasaṅgahepi saṅkhepanayena bhāvanāmaye saṅgayhanti vitthāranayena pana kattha nu khoti saṃsayo siyāti imesaṃ bhāvanāmayasaṅgaho na vutto diṭṭhijukammassa vā sabbesaṃ mahapphalabhāvaniyāmakattena mūlabhūtattā tassa padhānabhāvaṃ dassetuṃ visuṃ tattha saṅgayhantīti vuttaṃ apare pana saṅgaṇhanto saṅgaṇhāti gaṇhanto muñcatīti vacanato saraṇagamanassa sīlasamādāne viya gahaṇaṃ sambhavatīti sīlamaye saṅgayhatīti vadanti saraṇagamanaṃ paṇipātabhāvato apacitisahagate saṅgayhatīti keci
 idāni yathāvuttapuññakiriyavatthūnaṃ purimapacchimabhāgavasena pavattamānāpi cetanā tattha tattheva saṅgahaṃ gacchantīti  dassetuṃ tiādi vuttaṃ tattha ti dānatthāya deyyadhammaṃ dhammena samena uppādentassa uppannaṃ pariccajissāmīti cintentassa dakkhiṇeyyaṃ pariyesantassa ca yāva vatthuno paṭiggāhakassa hatthe vissajjanaṃ pariṇāmanaṃ vā tāva pavattā pubbabhāgacetanā paṭiggāhakassa pana hatthe vissajjanacetanā pariṇāmanacetanā vā muñcanacetanā nāma sāyeva niggahītalopena ti vuttā itiyeva vā pāṭho ti attanā vissaṭṭhavatthumhi ālayaṃ akatvā sādhu suṭṭhu aggaṃ dānaṃ me dinnanti somanassacittena paccavekkhantassa uppannā aparabhāgacetanā ti iti ayañca purimā cetanā ayañca muñcanacetanā ayañca aparacetanāti tissopi cetanā ekato hutvā  dānamayapuññakiriyavatthu nāma hotīti attho puññanti padaṃ apekkhitvā hotīti ekavacananiddeso idāni yathāvuttamatthaṃ sesesupi atidisanto āha ti ti sīlādīsu puññakiriyavatthūsu  yathāvuttanayena sīlaṃ rakkhissāmīti cintentassa pabbajissāmīti vihāraṃ gacchantassa pavattā purimacetanā sīlaṃ  samādiyantassa pabbajantassa sīlaṃ paripūrentassa uppannā majjhimacetanā pūritaṃ meti paccavekkhantassa uppannā aparacetanāti evaṃ tissopi cetanā ekato hutvā sīlamayapuññakiriyavatthu nāmātiādinā  pakāseyyāti attho nanu ca attanā katapuññānussaraṇacetanā diṭṭhijukammasaṅgahitā ayañca aparacetanā sāyevāti kathamassā tattha saṅgahoti nāyaṃ doso visayabhedena ubhinnampi visesasabbhāvato puññānussaraṇañhi attanā katapuññavisayameva ayaṃ pana tabbatthuvisayāti pākaṭoyeva dvinnaṃ visesoti
ettāvatā  ca yaṃ vuttaṃ dasapuññakiriyavatthuvaseneva pavattatīti tattha dasapuññakiriyavatthūni sarūpato saṅgahato ca niddisitvā idāni tathāpavattamānassa cassa pāṭekkaṃ pavattākāravisayaṃ dassetuṃ tiādi āraddhaṃ tattha nti vakkhamānanidassanaṃ dātabbo dhammo deyyadhammo annādidasavidhaṃ vatthu vuttañhi 
annaṃ pānaṃ vatthaṃ yānaṃ mālāgandhavilepanaṃ
seyyāvasathapadīpeyyaṃ dānavatthū dasāvimeti
paṭiggāhako ādi yesaṃ desakālamittādīnaṃ te paṭiggāhakādayo deyyadhammassa paṭiggāhakādīnañca sampatti sampannatā  tattha deyyadhammassa paṇītamanāpabhāvo dhammena samena uppannabhāvo  paṭiggāhakānaṃ aggadakkhiṇeyyabhāvo  dullabhaannapānādiko deso  tādisova kālo  dullabhaannapānādike hi dese kāle vā dinnaṃ ajjhāsayassa balavatāya mahapphalaṃ somanassahetukañca hoti tasmā te dānassa sampattivasena vuttā  pana kalyāṇamittabhāvo kalyāṇamittañhi nissāya dānādīsu cittaṃ odagyappattaṃ hoti  pana anāṇattiyāpi taṃtaṃkiccasampādane appamattassa paricārikajanassa paṭilābho nti saddhābahulatāvisuddhidiṭṭhitādibhedaṃ aññaṃ somanassakāraṇaṃ vā ti upāgamma paṭiccāti attho ti somanassavasena haṭṭho ceva pahaṭṭho ca ubhayenapi adhikasomanassaṃ vuttaṃ nti atthi dinnaṃ atthi yiṭṭhaṃ atthi hutaṃ atthi sukatadukkaṭānaṃ kammānaṃ phalaṃ vipāko atthi ayaṃ loko atthi paro loko atthi mātā atthi pitā atthi sattā opapātikā atthi loke  samaṇabrāhmaṇā sammaggatā  sammāpaṭipannā ye imañca lokaṃ parañca lokaṃ sayaṃ abhiññā sacchikatvā upasampajja viharantīti  evaṃ pavattaṃ dasavidhaṃ sammādiṭṭhivatthuvasena ceva dhammavicayasambojjhaṅgaṭṭhāniyādīnaṃ vasena ca pavattaṃ ādisaddena hi na kevalaṃ navannaṃyeva sammādiṭṭhivatthūnaṃ gahaṇaṃ atha kho dhammavicayasambojjhaṅgaṭṭhāniyānampi saṅgaho sammā ñāyena pavattā diṭṭhi pasatthā vā diṭṭhīti  taṃ ti pubbaṅgamaṃ katvā tañca kho sahajātapubbaṅgamavasena manopubbaṅgamā dhammātiādīsu  viya sampayogassa adhippetattā
ti lobhamacchariyādivasena puññakiriyāya saṅkocaṃ anāpajjanato attanā parena vā kenaci anussāhito hutvā sabhāvato hi puññappavattidassanamidaṃ ti pana parapākaṭussāhadassanavasena vuttaṃ nti desanākkamena idha niddiṭṭhakkamena vā paṭhamaṃ nti somanassasahagatatādiaṅgapāripūriyā mahantaṃ kusalacittaṃ atha vā pacchimabhavikabodhisattānaṃ paṭisandhiākaḍḍhanato mahantaṃ pūjitaṃ kusalacittanti  sabbesampi hi sabbaññubodhisattānaṃ paṭisandhi mettāpubbaṅgamassa tihetukasomanassamayassa asaṅkhārikacittassa vipākoti vuttaṃ ettha deyyadhamma haṭṭhapahaṭṭhoti ettāvatā imassa somanassasahagatabhāvamāha sammādiṭṭhiṃ purakkhatvāti ñāṇasampayuttabhāvaṃ anussāhitoti pana iminā asaṅkhārikabhāvanti daṭṭhabbaṃ
ti deyyadhammapaṭiggāhakādisampattiṃ aññaṃ vā somanassakāraṇaṃ āgammāti evaṃ vuttanayena ti deyyadhamme sāpekkhāditāya sīlasampadādīsu anadhimuttatādīhi ca puññakiriyāya saṅkocāpajjanato attanā parena vā kenaci ussāhito ti  pana vuttanayameva karoti dānādīni puññānīti sambandho ti somanassasahagatādinā taṃsadisatāya vuttaṃ hoti hi taṃsadisepi taṃvohāro yathā ca sāyeva tittirī tāniyeva osadhānīti ettha pana ussāhitoti iminā sasaṅkhārikataṃ dasseti sesaṃ vuttanayameva ti imasmiṃ sasaṅkhārikasaddābhidheyye ussāhitabbacittasaṅkhāte atthe taṃvisayeti attho ti puññakiriyāya saṅkoce jāyamāne tato vivecetvā samussāhanavasena pavattassa cittappayogassa ggahaṇaṃ panettha tathāpavattapubbābhisaṅkhāravasena  so payogo hotīti katvā vuttaṃ na tassa pubbakālikatāyāti vuttovāyamattho
ti bhikkhū disvā deyyadhammapariccajanavandanādipaṭipattidassanena balanti anantīti bālā assāsitapassāsitamatteneva jīvanti na paññājīvitenāti adhippāyo bālāyeva  te pana idha atthi dinnantiādinayappavattāya sammādiṭṭhiyā abhāvena asañjātabuddhino dārakā pākaṭavasena cettha ggahaṇaṃ sahasā karaṇādikāle pana itaresampi ñāṇavippayuttaṃ hotīti somanassaṃ jātaṃ etesanti  jātasomanassāti attho ti sīghaṃ sīghaṃ dātukāmatāya uppattisamakālameva
ettha ca paṭipattidassanenāti iminā paresaṃ payogābhāvamāha jātaparicayāti attano payogābhāvaṃ ubhayenāpi imassa asaṅkhārikabhāvaṃ dīpeti bālakā sahasāti ca imehi ñāṇavippayuttabhāvamāha bhikkhū jātāti somanassasahagatabhāvaṃ atha vā paṭipatti paricayāti iminā asaṅkhārikabhāvassa bālakā bhikkhū jātāti  ca imehi ñāṇavippayuttasomanassasahagatabhāvassa ca dīpitattā sahasāti vacanena yathāvuttameva ñāṇavippayuttaasaṅkhārikabhāvaṃ pakāseti evaṃ sati paṭilomato somanassasahagatādibhāvo dassito hoti anulomato pana somanassajātāti iminā somanassasahagatabhāvaṃ sahasāggahaṇena ñāṇavippayuttāsaṅkhārikabhāvaṃ dīpeti paṭipatti disvāti ettāvatā pana somanassasahagatādibhāvassa kāraṇaṃ vuttanti ti te ñātakā te bālakāti vā attho ti idaṃ nidassanamattaṃ daṭṭhabbaṃ majjhattārammaṇaṃ tathārūpe cetobhisaṅkhārādayopi hi upekkhāsahagatatāya kāraṇamevāti cittassa somanassābhāve puggalassapi somanassarahitatā hotīti ti puggalādhiṭṭhānaṃ katvā vuttaṃ somanassarahitā honti puññaṃ karontāti adhippāyo ntiādi nigamanaṃ
imesu pana aṭṭhasu viññāṇesu somanassasahagatato upekkhāsahagataṃ balavataraṃ ñāṇavippayuttato ñāṇasampayuttaṃ sasaṅkhārikato asaṅkhārikaṃ sadisaṃ balavataraṃ visadisaṃ pana vedanāñāṇappayogavasena balavaṃ dubbalañca hoti somanassasahagatatihetukaasaṅkhārikato hi upekkhāsahagatatihetukasasaṅkhārikaṃ  balavataraṃ upekkhāsahagataduhetukaasaṅkhārikato somanassasahagatatihetukaasaṅkhārikaṃ balavataraṃ iti catutthacittato tatiyacittaṃ balavataraṃ tato aṭṭhamacittaṃ tato sattamacittaṃ tato dutiyacittaṃ tato paṭhamacittaṃ tato chaṭṭhacittaṃ tato pañcamacittanti evamimesaṃ balavabalavatarabhāvo veditabbo
 evaṃ  pāḷiyaṃ āgatanayena vedanāñāṇappayogabhedato aṭṭhavidhataṃ niddisitvā idāni aṭṭhakathāyaṃ āgatapuññakiriyādīnaṃ vasenapi pabhedaṃ dassetuṃ ntiādi vuttaṃ saddena channaṃ ārammaṇānaṃ catunnaṃ adhipatīnaṃ tiṇṇaṃ kammānaṃ hīnādibhedassa ca saṅgaho daṭṭhabbo tenevāhu 
kamena puññavatthūhi gocarādhipatīhi ca
kammahīnādito cāpi gaṇeyya nayakovidoti
 idāni tathāpavattamānassa tassa yo yo tesaṃ tesaṃ vasena labbhamāno gaṇanaparicchedo taṃ sampiṇḍitvā dassetuṃ tiādi vuttaṃ tatthevaṃ gaṇanā veditabbā  imāni tāva aṭṭha viññāṇāni dasannaṃ puññakiriyavatthūnaṃ vasena pavattanato paccekaṃ dasa dasāti katvā asīti cittāni honti tāni ca chasu ārammaṇesu pavattanato chagguṇitāni sāsītikāni cattāri satāni honti tāni catunnaṃ adhipatīnaṃ sahayogavasena catugguṇitāni sahassaṃ vīsādhikāni ca nava satāni honti tāni ca kāyavacīmanosaṅkhātānaṃ tiṇṇaṃ kammānaṃ vasena tiguṇitāni sasaṭṭhisattasatādhikāni pañca sahassāni honti tāni ca hīnamajjhimapaṇītabhedato tiguṇitāni sāsītikadvisatādhikāni sattarasa sahassāni hontīti nanu ca ñāṇavippayuttacittānaṃ vīmaṃsādhipatisahayogābhāvato adhipativasena sahassaṃ sāsītikāni ca cha satāni hontīti tāni kammādīnaṃ vasena sampiṇḍitāni vīsasatādhikāni pannarasa sahassāni bhavantīti saccametaṃ sotapatitavasena pana taṃ anādiyitvā adhipatigaṇanā gahitāti na tassa vasena gaṇanahāni katāti daṭṭhabbaṃ
nanu  ca savipākaṃ kusalanti vuttaṃ taṃ pana kathaṃ kuhiṃ kiṃ phalatīti codanaṃ sandhāyāha tiādi yasmā tihetukaṃ kusalaṃ tihetukaṃ vā duhetukaṃ vā paṭisandhiṃ deti  nāhetukaṃ paṭisandhiṃ deti yadā ca tihetukaṃ paṭisandhiṃ janeti tadā pavatte soḷasa vipākāni abhinipphādeti yadā dvihetukaṃ tadā dvādasa duhetukaṃ pana duhetukamahetukañca paṭisandhiṃ janeti na tihetukaṃ yadā ca duhetukaṃ janeti tadā pavattiyaṃ dvādasa yadā ahetukaṃ tadā aṭṭha ye pana āgamanato vipākassa saṅkhārabhedamicchanti tesaṃ matena tihetukaṃ dvādasa dasa vā vipaccati duhetukaṃ dasa aṭṭha vā tasmā vuttaṃ nti nānāvidhasampattiṭṭhānabhāvato sobhanā gantabbato gati cāti sugati kāmāvacarabhavova sugati kāmāvacarasugati tassaṃ nti ettha ca bhavatīti bhavo upapattibhavasaṅkhātānaṃ vipākakkhandhakaṭattārūpānametaṃ gahaṇaṃ bhuñjitabbato bhogo pavattiyaṃ paṭilabhitabbasampatti bhavoti vā paṭisandhi bhogo sesavipākakaṭattārūpehi saha pavattiyaṃ paṭilabhitabbā sampatti bhavo ca bhogo ca bhavabhogo teyeva sampannabhāvato sampatti tesaṃ vā sampatti bhavabhogasampatti taṃ  janakavasena ca upanissayavasena ca sādhetīti attho ettha ca bhavabhogasampattīnaṃ niravasesato labbhamānaṭṭhānaṃ sandhāya kāmāvacarasugatiyanti vuttaṃ sahetukavipākavajjaṃ pana pavattivipākakaṭattārūpasabhāvaṃ bhavasampattiṃ ekaccabhogasampattiñca bhogasampadameva vā avisesena sugatiyaṃ duggatiyampi abhinipphādetiyeva nāgasupaṇṇādīnampi hissa devasampattisadisaṃ manuññaṃ bhogajātaṃ tabbisayāni ca vipākacittāni suvaṇṇatāsussaratādi ca taṃ sabbaṃ kāmāvacarakusalasseva phalaṃ na hi akusalassa iṭṭhaphalaṃ atthi vuttañhetaṃ   aṭṭhānametaṃ anavakāso yaṃ akusalassa iṭṭho kanto vipāko saṃvijjatīti


idāni yasmā kāmāvacarakusalānantaraṃ uddiṭṭhassa rūpāvacarakusalassa niddesāvakāso anuppatto tasmā taṃ dassanatthaṃ tiādi āraddhaṃ tattha ti yathāvuttakāmāvacarakusalato itaresu rūpāvacarādīsūti attho  ekantena vatthusannissitattā  na hi arūpadhātuyaṃ rūpāvacaradhammā labbhanti rūpavirāgabhāvanāya nibbattattā puna rūpāvacarajjhānasamāpattiyā abhāvato
ti ettha pubbe viya adhipatīnaṃ hīnādibhāvehi jhānassa hīnādibhāvo yojetabbo atha vā paṭiladdhamattamanāsevitaṃ  paridubbalabhāvato nātisubhāvitaṃ aparipuṇṇavasibhāvaṃ  ativiya subhāvitaṃ pana sabbaso paripuṇṇavasibhāvaṃ  tathā uḷārapuññaphalakāmatāvasena pavattitaṃ  lokiyābhiññatthāya pavattitaṃ  vivekakāmatāya ariyabhāve ṭhitena pavattitaṃ  attahitāya vā pavattitaṃ  kevalaṃ alobhajjhāsayena pavattitaṃ  parahitāya pavattitaṃ  vaṭṭajjhāsayena vā pavattitaṃ  vivekajjhāsayena pavattitaṃ  vivaṭṭajjhāsayena lokuttarapādakatthaṃ pavattitaṃ 
ti dukkhapaṭipadādandhābhiññādīnaṃ paṭipadābhiññānaṃ bhedena paṭipadāvacaneneva vā tadavinābhāvato abhiññāpi labbhati tathā hettha paṭipadācatukkanti voharantīti saddena adhipatiādīnaṃ saṅgaho daṭṭhabbo tasmā ti paṭipadābhedato adhipatibhedato ārammaṇabhedato hānabhāgiyādibhedatoti attho tattha paṭipadābhedato tāva dukkhapaṭipadaṃ dandhābhiññaṃ dukkhapaṭipadaṃ khippābhiññaṃ sukhapaṭipadaṃ dandhābhiññaṃ sukhapaṭipadaṃ khippābhiññanti evaṃ catubbidhaṃ hoti tattha dukkhā paṭipadā assāti  dandhā abhiññā assāti  esa nayo ntiādīsupi
tattha appahīnanīvaraṇassa avikkhambhitajhānanikantikassa ca ñāṇakiccassa aparibyattatāya pariniṭṭhitasakalapubbakiccassa pathavī pathavīti vā āpo āpoti vā evaṃ pavattapaṭhamasamannāhārato paṭṭhāya yāva tassa tassa jhānassa upacāruppattiyā nīvaraṇappahānaṃ nikantivikkhambhanañca hoti tāva pavattā pubbabhāgabhāvanā  nāma paṭipajjati jhānaṃ etāyāti katvā pahīnanīvaraṇassa pana vikkhambhitajhānanikantikassa ca ñāṇakiccassa paribyattabhāvato upacārajjhānaṃ ādiṃ katvā yāva appanāya uppatti tāva pavattā paññā pubbabhāgapaññāya visiṭṭhabhāvato  nāma tasmā yo ādito kilese jhānanikantiñca  vikkhambhento dukkhena sasaṅkhārena sappayogena kilamanto vikkhambheti vikkhambhitakilesajhānanikanti ca appanāparivāsaṃ vasanto cirena aṅgapātubhāvaṃ pāpuṇāti tassa dukkhapaṭipadaṃ dandhābhiññañca jhānaṃ hoti yo pana sasaṅkhārena kilesādike vikkhambhetvā na cirena aṅgapātubhāvaṃ pāpuṇāti tassa dukkhapaṭipadaṃ khippābhiññañca yo kilesādike vikkhambhento sukhena akilamanto vikkhambheti appanāparivāsaṃ pana cirāyati tassa sukhapaṭipadaṃ dandhābhiññaṃ yo pana sukheneva kilesādike vikkhambhetvā  sīghameva appanaṃ pāpuṇāti tassa sukhapaṭipadaṃ khippābhiññanti veditabbaṃ
so panāyaṃ paṭipadābhiññānaṃ bhedo kilesindriyādhikāravasena veditabbo yassa hi rāgādayo kilesā tibbā honti saddhāpañcamakāni ca indriyāni mudūni yo ca samathavipassanāsu akatādhikāro tassa pavattajhānaṃ dukkhapaṭipadaṃ dandhābhiññañca hoti tassa hi kilesasamudācāratibbatāya nīvaraṇavikkhambhanassa kicchena kasirena samijjhanato paṭipadā dukkhā asukhā tasseva saddhādīnaṃ indriyānaṃ mudutāya abhiññāpi dandhā mandā asīghappavattinī hoti bhavantare vā samathe akatādhikārattā paṭipadā dukkhā vipassanāya akatādhikārattā abhiññāpi dandhā yo pana vuttaviparīto hoti tassa kilesānaṃ atibbasamudācāratāya indriyānañca tikhīṇatāya samathavipassanāsu katādhikāratāya yathākkamaṃ sukhapaṭipadā khippābhiññā ca hoti bhavantare kataparicayassa hi yathā paguṇaṃ katvā vissaṭṭhagantho appamattakena payogena suppavatti vācuggato ca hoti evaṃ bhāvanā appakasireneva ijjhatīti svāyaṃ akato kato ca adhikāro samathanissito paṭipadāyaṃ vutto samādhippadhānattā paṭipadāya vipassanānissito abhiññāya ñāṇappadhānattā appanāyāti daṭṭhabbaṃ
yo pana tibbakileso tikkhindriyo vipassanāyameva vā katādhikāro hoti tassa vuttanayena dukkhā paṭipadā khippā pana abhiññā hoti tabbiparītassa sukhapaṭipadā dandhābhiññāti tasmā kilesānaṃ tibbamandabhāvato indriyānaṃ tikhiṇamudubhāvato pubbaparicayassa ca sambhavāsambhavavasenāti evaṃ kilesindriyādhikāravasena imāsaṃ bhedo veditabbo
apica  yāni parato sappāyāsappāyāni palibodhupacchedādīni pubbakiccāni appanākosallāni  ca āgamissanti tesu yo upacārādhigamato pubbe pacchā ca asappāyasevī hoti tassa dukkhā paṭipadā dandhā ca abhiññā hoti ubhayattha sappāyasevino sukhā paṭipadā khippā ca abhiññā yo pana tato pubbabhāge asappāyaṃ sevitvā aparabhāge sappāyasevī hoti tassa dukkhā paṭipadā khippā abhiññā tabbiparītassa sukhā paṭipadā dandhā abhiññā ca veditabbā
tathā palibodhupacchedādipubbakiccaṃ asampādetvā bhāvanamanuyuñjantassa saparipanthatāya dukkhā paṭipadā vipariyāyena aparipanthatāya sukhā appanākosallāni asampādentassa ñāṇassa avisadatāya dandhā abhiññā hoti sampādentassa vipariyāyato khippā abhiññāti kiñca  taṇhāvijjātibhavanavasena etāsaṃ bhedo veditabbo taṇhābhibhūtassa hi dukkhā paṭipadā hoti tassā samādhissa ujupaṭipakkhattā samathapaṭipadāya paripanthakabhāvato anabhibhūtassa tadabhāvato sukhā avijjābhibhūtassa ca tassā paññāya ujupaṭipakkhabhāvato dandhā abhiññā itarassa khippā abhiññāti so panāyaṃ paṭipadābhedo kevalaṃ samathabhāvanāvasena paṭiladdhajjhānassa maggādhigamavasena paṭiladdhajjhānassa pana natthi dukkhapaṭipadādibhedo keci pana maggavaseneva tassa paṭipadādibhedaṃ vaṇṇenti maggassa hi dukkhapaṭipadādibhāve tasmiṃ dukkhapaṭipadādikanti
adhipatibhedādīsu pana chandādhipateyyaṃ cittādhipateyyaṃ vīriyādhipateyyaṃ vīmaṃsādhipateyyanti evaṃ adhipatibhedato parittaṃ parittārammaṇaṃ parittaṃ appamāṇārammaṇaṃ appamāṇaṃ parittārammaṇaṃ  appamāṇaṃ appamāṇārammaṇanti evaṃ ārammaṇabhedato hānabhāgiyaṃ ṭhitibhāgiyaṃ visesabhāgiyaṃ nibbedhabhāgiyanti evaṃ hānabhāgiyādibhedato ca catubbidhatā veditabbā tattha chandavato ce jhānaṃ nibbattissati mayhampi nibbattissatīti evaṃ chandaṃ dhuraṃ katvā uppannaṃ  esa nayo dīsupi appaguṇaṃ pana uparijhānassa paccayo bhavituṃ asakkontaṃ  suppasarāvamattesu avaḍḍhitārammaṇesu nibbattaṃ  vuttapaṭipakkhato pana yathākkamaṃ dīni veditabbāni hānabhāgiyādivisesaṃ sayameva vakkhati
ti katthaci pañca jhānaṅgāni katthaci cattāri katthaci tīṇi katthaci dve  katthaci aparāni dveti evaṃ jhānaṅgānaṃ sampayogabhedato nanu cettha kāmāvacarakusale viya saṅkhārabhedo kasmā na gahito idampi hi kevalaṃ samathānuyogavasena paṭiladdhaṃ sasaṅkhāraṃ maggādhigamavasena paṭiladdhamasaṅkhāraṃ tasmā jhānaṅgasaṅkhārayogabhedato dasavidhanti vattabbanti nayidamevaṃ maggādhigamavasena sattito paṭiladdhassāpi aparabhāge parikammavaseneva uppajjanato tasmā sabbassapi jhānassa parikammasaṅkhātapubbābhisaṅkhārena vinā kevalaṃ adhikāravasena anuppajjanato asaṅkhārantipi vattuṃ na sakkā adhikārena ca vinā kevalaṃ parikammābhisaṅkhāreneva anuppajjanato sasaṅkhārantipi vattuṃ na sakkāti jhānaṅgayogabhedato pañcavidhatā ca vuttāti
kāmacchando byāpādo thinamiddhaṃ uddhaccakukkuccaṃ vicikicchāti imāni pañca nīvaraṇāni vippahīnāni etassāti  agyāhitoti ettha āhitasaddassa viya vippahīnasaddassettha paravacanaṃ daṭṭhabbaṃ kāmacchandādīhi vā vippahīnaṃ visaṃyuttaṃ tesaṃ pahāyakabhāvenāti  tattha kāmetīti kāmo chandanaṭṭhena chando cāti  kāmacchando bahalakāmarāgassetaṃ adhivacanaṃ byāpādādīnamatthaṃ vakkhati yasmā kāmacchandādīsu appahīnesu jhānaṃ nuppajjati tasmā tānissa pahānaṅgānīti veditabbāni nanu aññepi akusalā dhammā iminā jhānena pahīyanti atha kasmā pañceva pahānaṅgavasena vuttānīti visesena jhānantarāyakarattā kāmacchandavasena hi nānāvisayapalobhitaṃ cittaṃ na ekattārammaṇe samādhiyati kāmacchandābhibhūtaṃ vā nānāvisayasamupabyūḷhāya kāmadhātuyā pahānapaṭipadaṃ na paṭipajjati byāpādena ca ārammaṇe paṭihaññamānaṃ na samāhitaṃ pavattati thinamiddhābhibhūtaṃ akammaññaṃ hoti uddhaccakukkuccaparetaṃ avūpasantameva hutvā paribbhamati vicikicchāupahataṃ jhānādhigamapaṭipadaṃ nārohati sammāsambuddho nu kho na nu kho pathavī pathavītiādinā pavattamanasikārena jhānaṃ siyā nu kho na nu khotiādinā vicikicchantassa jhānādhigamapaṭipadāya asaṃsijjhanato yato vakkhati 
bhāgī assamahaṃ addhā imāya paṭipattiyā
pavivekasukhassāti katvā ussāhamuttamanti
tasmā  samādhiādīnaṃ ujuvipaccanīkabhāvena visesena jhānādhigamassa antarāyakaraṇato etāneva pahānaṅgānīti vuttāni hoti cettha 
paccanīkā yato pañca samādhādīnamettha hi
jhānantarāyikā tasmā pahānaṅge niyāmitāti
evamidaṃ pahānaṅgavasena dassetvā idāni sampayogaṅgavasena dassetuṃ nti vuttaṃ tattha vitakkādayo vacanatthalakkhaṇādivasena upari āgamissanti yasmā pana imesu uppannesu jhānaṃ uppannaṃ nāma hoti tenassa imāni sampayogaṅgānīti veditabbāni tasmā na etehi  samannāgataṃ aññadeva jhānaṃ nāma atthīti gahetabbaṃ yathā pana nemiādiaṅgasamudāye rathādivohāro hoti evaṃ jhānaṅgasamudāye jhānavohāro vuttampi hetaṃ  jhānanti vitakko vicāro pīti sukhaṃ cittassekaggatāti  kasmā pana aññesupi phassādīsu sampayuttadhammesu vijjamānesu imāniyeva pañca jhānaṅgavasena vuttānīti vuccate  upanijjhānakiccavantatāya kāmacchandādīnaṃ ujupaṭipakkhabhāvato ca vitakko hi ārammaṇe cittaṃ abhiniropeti vicāro anubandhati evaṃ jhānādhigamassa visesapaccayabhūtehi tehi avikkhepāya samādahitapayogassa cetaso payogasampattisamuṭṭhānā pīti pīṇanaṃ sukhañca upabrūhanaṃ karoti atha naṃ sasampayuttadhammaṃ etehi abhiniropanānubandhanapīṇanaupabrūhanehi anuggahitā ekaggatā samādhānakiccena attānaṃ anuvattāpentī ekattārammaṇe samaṃ sammā ca ādhiyati indriyasamatāvasena samaṃ paṭipakkhadhammānaṃ dūrībhāvena līnuddhaccābhāvena sammā ca ṭhapetīti evametesameva upanijjhānakiccaṃ āveṇikaṃ kāmacchandādipaṭipakkhabhāvena pana sayameva vakkhati evaṃ upanijjhānakiccavantatāya kāmacchandādīnaṃ ujupaṭipakkhabhāvato ca imeyeva pañca jhānaṅgabhāvena vavatthitāti yathāhu 
upanijjhānakiccattā kāmādipaṭipakkhato
santesupi ca aññesu pañceva jhānasaññitāti
desanākkamato mahaggatadhammesu paṭhamaṃ adhigantabbato ca  paṭhamaṃ samāpajjitabbantipi nti vadanti taṃ pana na ekantalakkhaṇaṃ jhānapaṭilomādivasena samāpajjane asambhavato
purimapacchimacittesu uppajjamānassāpi appanākkhaṇe anuppajjanato vitakko vippahīno etassa tato vā etaṃ vippahīnanti  bhāvanāya hi pahīnattā vitakko jhānakkhaṇe nuppajjati asaṃkiliṭṭhasabhāvattā pana upacārabhāvanāya ca taṃ pahātuṃ asamatthabhāvato purimabhāge pacchābhāge ca apaccanīkacittappavattito uppajjatiyevāti
nanu ca asaṃkiliṭṭhasabhāvattāti vuttaṃ atha kathaṃ jhānena esa pahīyati na hi kusalehi asaṃkiliṭṭhadhammassa pahānaṃ atthi rāgādisaṃkiliṭṭhānaṃ pāpadhammānametassa ujupaṭipakkhabhāvatoti vuccate  asaṃkiliṭṭhasabhāvassāpi etassa oḷārikatāya dubbalabhāvato jhānakkhaṇe anuppattisabhāvāpādanatthaṃ tattha nikantivikkhambhanavasena dutiyajjhānabhāvanā hotīti tassā balena taṃ jhānakkhaṇe anuppajjantaṃ nikantivikkhambhanavasena vā vikkhambhitaṃ pahīnaṃ nāma hoti yadi evaṃ upacārenapi nikanti vikkhambhīyatīti tatthapissa pahānaṃ siyā yathā paṭhamajjhānassa upacāre nīvaraṇānīti nayidamevaṃ nīvaraṇappahānassa viya vitakkārammaṇikanikanti vikkhambhanassa upacārena sātisayaṃ anipphajjanato sātisayañhi tattha nikantippahānaṃ appanāya eva hoti tasmā yadavocumhā upacārabhāvanāya ca taṃ pahātuṃ asamatthabhāvatoti taṃ suṭṭhu upaparikkhitvā vuttanti daṭṭhabbaṃ ntiādīsupi vuttanayānusārena attho daṭṭhabbo dutiyajjhāneyeva pahīnassa vitakkassa idha appavattimattadassanatthaṃ nti vitakkaggahaṇaṃ kataṃ evaṃ ntiādīsupi
nti pathavīkasiṇādīsu yaṃ yaṃ ārammaṇaṃ yassa yassa sambhavati tadanatikkamato kasiṇānāpānesu hi pañceva jhānāni pavattanti asubhakāyagatāsatīsu paṭhamajjhānaṃ anupekkhābrahmavihāresu pañcamajjhānavajjāni upekkhābrahmavihāre pañcamajjhānanti
ti  ettha ggahaṇena kevalaṃ āpokasiṇādīnameva atha kho asubhādīnampi appanāvahakammaṭṭhānānaṃ saṅgahoti daṭṭhabbaṃ ettha ca abhibhāyatanavimokkhajhānāni pavattākāramattato bhinnāni ārammaṇato pana kasiṇāyatanāneva hontīti kasiṇāyatanajhāneheva tāni saṅgahitāni nti vā vacanena rūpāvacarajjhāne sabbopi labbhamānakabhedo saṅgahitoti abhibhāyatanavimokkhajhānāni visuṃ na vuttāni tāni pana sarūpato evaṃ veditabbāni
tattha ñāṇuttarassa yogāvacarassa pathavīkasiṇādiārammaṇaṃ abhibhavitvā na mettha appanānibbattane bhāroti paṭipannassa nimittuppattito uddhaṃ dutiyatatiyavīthiyaṃ catutthapañcamavīthiyaṃ vā paṭiladdhaṃ jhānaṃ  nāma tañhi ārammaṇaṃ abhibhavatīti abhibhū yogino sukhavisesānaṃ adhiṭṭhānatāya manāyatanadhammāyatanapariyāpannatāya vā āyatananti abhibhāyatanaṃ abhibhavitabbaṃ vā abhibhū ālambaṇaṃ taṃ āyatanamassāti abhibhāyatanaṃ atha vā ālambaṇābhibhavanatoyeva abhibhū parikammaṃ ñāṇaṃ vā taṃ āyatanaṃ kāraṇamassāti abhibhāyatanaṃ parikammaṃ ñāṇaṃ vā ālambaṇaṃ abhibhavitvā pavattamānaṃ upacāruppattito pañcamavīthimanatikkamitvā appanaṃ nibbatteti pañcamavīthito paraṃ nibbattaṃ pana abhibhavitukāmatāya nibbattitampi abhibhāyatanaṃ nāma na hoti sāmaññagatiyā pana kasiṇāyatanameva hoti imameva hi sīghatarappavattiṃ sandhāya  tāni abhibhavitvā samāpajjati saha nimittuppādenevettha appanaṃ nibbattetīti  vuttaṃ nanu ca aṭṭhakathāyaṃ yathārutavaseneva attho kasmā na gayhati saha nimittuppādenevāti  hi vuttattā nimittuppattiyā sahuppannaṃ jhānamabhibhāyatananti  viññāyatīti nayidamevaṃ nimittuppādena saha appanāya asambhavato nimittuppādoti hi idha paṭibhāganimittassa uppatti tadārammaṇassa vā upacārajjhānassa kiṃ tāva paṭibhāganimittuppattiyā saha appanāya nibbatti upacārajjhāne asati tassā asambhavato nāpi upacārajjhānena saha ekavīthiyaṃ nibbatti tassā upacārabhāvanāpabandhasevitabbabhāvena tadā asambhavato tasmā nāticirāyanappavattidassanatthaṃ samīpimhi samīpakārīyūpacārena aṭṭhakathāyaṃ tathā vuttanti veditabbaṃ yadi nimittuppattito nāticirappavattamabhibhāyatanaṃ kathaṃ tassa dandhābhiññākhippābhiññābhedo pāḷiyaṃ vuttoti vuccate  catutthapañcamajavanavīthiyaṃ uppannaṃ cirakālanibbattitāya dandhābhiññaṃ dutiyatatiyavīthiyaṃ  uppannaṃ tabbiparītalakkhaṇatāya khippābhiññanti keci pana abhibhāyatanaṃ nāma vasibhāvappattameva netaranti vadanti taṃ tesaṃ matimattaṃ vasibhāvappattiyā nimittuppattito dūratarabhāvena saha nimittuppādenevettha appanaṃ nibbattetīti aṭṭhakathāvacanena saha virujjhanato
apica vasibhāvappattaṃ jhānaṃ abhibhavanakāraṇanirapekkhaṃ vasibhāvabaleneva sakkaccaṃ samāpajjituṃ na sakkāti na taṃ abhibhāyatanaṃ nāma hoti tasmā appattavasibhāvā paṭhamuppannāyeva abhibhāyatananti niṭṭhamettha gantabbaṃ yadi evaṃ kathaṃ appamāṇaṃ parittārammaṇaṃ appamāṇaṃ appamāṇārammaṇanti  abhibhāyatanadesanāyaṃ vuttaṃ vasibhāvappattañhi jhānaṃ appamāṇanti vuccati idañca uppannamattattā parittamevāti nāyaṃ doso paṭhamaṃ abhibhāyatanavasena paṭiladdhajjhānaṃ pacchā vasibhāvappattampi abhibhāyatananāmameva labhatīti vasibhāvappattamabhibhāyatanaṃ appamāṇaṃ itaraṃ parittaṃ
atha  vā vasibhāvappattaṃ appamāṇanti ukkaṃsagatipariggahavasena vuccati taṃ pana yaṃ balavataraṃ taṃ appamāṇanti imassa atthassa upalakkhaṇaṃ katvā vadanti balavabhāvanibandhanaṃ appamāṇattaṃ balavabhāvo ca paṭhamaappanāvārato pacchimapacchimaappanāvārānaṃ balavatāya avasitāpattepi jhāne sambhavatīti balavantaṃ appamāṇaṃ itaraṃ parittanti evaṃ avasitāpattepi jhāne appamāṇādibhāvo veditabbo atha vā appanāya balavabhāvo nāma upacārassa balavatāya sati hoti upacārañca taṃ balavaṃ yaṃ sahasā appanaṃ uppādetuṃ sakkuṇeyya tasmā khippābhiññānaṃ dvinnaṃ abhibhāyatanajhānānaṃ upacāravīthiyā anantaraṃ dutiyavīthiyaṃ uppannaṃ upacārajjhānassa balavatāya sayampi balavataranti appamāṇaṃ nāma hoti dutiyavīthimatikkamitvā tatiyavīthiyaṃ uppannaṃ taditarasabhāvatāya parittaṃ tathā dandhābhiññānaṃ catutthavīthiyaṃ uppannaṃ appamāṇaṃ pañcamavīthiyaṃ uppannaṃ parittanti atha vā yattha katthaci appanāvīthiyaṃ pañcamaṃ uppajjanakaappanāto catutthaṃ uppajjamānāya balavabhāvoti taṃvasenāpettha parittaappamāṇatā veditabbā
taṃ panetaṃ gaṇanato aṭṭhavidhaṃ hoti yathāha 
ajjhattaṃ  arūpasaññī bahiddhā rūpāni passati parittāni tāni abhibhuyya jānāmi passāmīti evaṃsaññī hoti ajjhattaṃ arūpasaññī bahiddhā rūpāni passati parittāni suvaṇṇadubbaṇṇāni ajjhattaṃ arūpasaññī bahiddhā rūpāni passati appamāṇāni ajjhattaṃ arūpasaññī bahiddhā rūpāni passati appamāṇāni suvaṇṇadubbaṇṇāni tāni abhibhuyya jānāmi passāmi nīlāni nīlavaṇṇāni nīlanidassanāni nīlanibhāsāni tāni abhibhuyya jānāmi passāmi pītāni pītavaṇṇāni pītanidassanāni pītanibhāsāni lohitāni lohitavaṇṇāni lohitanidassanāni  lohitanibhāsāni odātāni odātavaṇṇāni odātanidassanāni odātanibhāsāni tāni abhibhuyya jānāmi passāmīti evaṃsaññī hotīti 
tattha ti alābhitāya vā anatthikatāya vā ajjhattesu kesādīsu parikammaappanāsaññāvirahito ti bahiddhā aṭṭhasu kasiṇesu catūsu bhūtakasiṇesu eva vā kataparikammakatāya parikammavasena ceva appanāvasena ca tāni bahiddhā aṭṭha cattāri vā kasiṇarūpāni passati ti amahantāni ti yathā mahagghaso sampannagahaṇiko puriso kaṭacchumattaṃ bhattaṃ labhitvā kiṃ ettha bhuñjitabbaṃ bhattaṃ atthīti saṅkaḍḍhitvā sabbaṃ ekakabaḷameva karoti evameva ñāṇuttariko puggalo visadañāṇo kiṃ ettha parittake ārammaṇe samāpajjitabbaṃ atthi nāyaṃ mama bhāroti tāni rūpāni parikammena ñāṇena vā abhibhavitvā samāpajjati heṭṭhā vuttanayena sīghaṃ appanaṃ nibbatteti ti iminā panassa pubbābhogo kathito tadāgamanato ca antosamāpattiyaṃ cittābhisaṅkhāro itarathā anena ābhogamatte kathite tena sādhitabbaṃ jhānaṃ na vuttaṃ hoti abhibhāyatanadesanāvāyaṃ jhānavisayāti  pana samāpattito vuṭṭhitassa pubbabhāgabhāvanāvasena jhānakkhaṇe pavattamabhibhavanākāraṃ gahetvā pavattamābhogaṃ sandhāya 
iminā panassa ābhogo kathito so ca kho samāpattito vuṭṭhitassa na antosamāpattiyanti   vuttaṃ
dutiye ti parisuddhāparisuddhavaṇṇāni parisuddhāni hi nīlādīni suvaṇṇāni aparisuddhāni dubbaṇṇānīti idha adhippetāni
tatiye ti vuddhippamāṇāni vipulāni khalamaṇḍalādīni vaḍḍhanavasena panettha appamāṇatā na gahitā kasiṇavaḍḍhanassa idha asambhavato kasiṇassa hi dve vaḍḍhanabhūmiyo upacārabhūmi appanābhūmi vā tattha na tāva idha upacārabhūmiyaṃ vaḍḍhanaṃ sambhavati nimittuppattiyā samakālaṃ viya uppajjamāne jhāne kuto tassa okāsoti nāpi appanābhūmiyaṃ vaḍḍhitassa paṭhamuppannajhānārammaṇatā na yujjati tasmā sabhāvamahantāneva ālambaṇāni idha appamāṇānīti adhippetāni keci pana vaḍḍhitavaseneva appamāṇānīti gahetvā paṭhamaṃ abhibhavanicchāya abhāvena vaḍḍhetvā pacchā abhibhavanicchāya sati abhibhavanākārena pavatto tasmiṃ appanaṃ nibbattetīti appanaṃ paṭilabhitvā vaḍḍhitanimittesu idaṃ abhibhāyatanaṃ vuttanti vadanti
catutthe ti abhibhavitvā yathā nāma sampannagahaṇiko mahagghaso puriso ekaṃ bhattavaḍḍhitakaṃ labhitvā aññopi hotu aññopi hotūti kiṃ esa mayhaṃ karissatīti na taṃ mahantato passati evameva ñāṇuttaro visadañāṇo puggalo kiṃ ettha samāpajjitabbaṃ nayidaṃ appamāṇanti mayhaṃ cittekaggatākaraṇe bhāroti abhibhavitvā samāpajjati vuttanayeneva appanaṃ nibbatteti
pañcame ti etāni pariyāyanāmānīti tattha ti sabbasaṅgāhakavasena vuttaṃ ettakeyeva pana vutte taṃyogato tabbohārena guṇayuttepi pasaṅgo siyāti tannivāraṇatthaṃ ti vaṇṇavasena vuttaṃ evampi hi bahubbīhivasena guṇopi pasaṅgo hotīti ti nidassanavasena vuttaṃ  nidassitabbañhi nidassanaṃ cakkhunā daṭṭhabbaṃ rūpaṃ tato setādinivāraṇatthaṃ nīlasaddena saha samāso katoti apaññāyamānacīvarāni asambhinnavaṇṇāni ekanīlāneva hutvā dissamānānīti  vuttaṃ hoti ti idaṃ pana obhāsavasena vuttaṃ nīlobhāsāni nīlappabhāyuttānīti attho etena tesaṃ suvisuddhattaṃ dasseti tiādīsupi imināva nayena attho veditabbo aṭṭhasu cetesu purimaṃ abhibhavanākārena vaṇṇābhogarahitāni aṭṭhapi kasiṇāni parittāni ārammaṇaṃ katvā uppannaṃ sandhāya vuttaṃ tatiyaṃ tathā appamāṇāni dutiyacatutthāniyeva dve vaṇṇābhogasahitāni ārabbha uppannaṃ na pana vaṇṇakasiṇavasena uppannaṃ tassa visuṃ vakkhamānattā
pañcamādīni pana tesu katādhikāre sandhāya suvisuddhavaṇṇavaseneva desitāni na hi tesaṃ abhibhavanassa parittatā appamāṇatā vā kāraṇaṃ atha kho suvisuddhanīlādibhāvo tattha hi te katādhikārāti nanu ca  suvaṇṇāni vā hontu dubbaṇṇāni vā parittaappamāṇavaseneva imāni abhibhāyatanāni desitānīti  vuttanti saccaṃ taṃ pana āgame abhibhāyatanānaṃ aññathā āgatattā vuttaṃ tattha hi 
ajjhattaṃ rūpasaññī eko bahiddhā rūpāni passati parittāni suvaṇṇadubbaṇṇāni appamāṇāni suvaṇṇadubbaṇṇāni ajjhattaṃ arūpasaññī eko bahiddhā rūpāni passati parittāni suvaṇṇadubbaṇṇāni appamāṇāni suvaṇṇadubbaṇṇānīti  
evaṃ cattāriyeva abhibhāyatanāni āgatāni tasmā  vaṇṇābhoge vijjamāne avijjamānepi parittaappamāṇatāvaseneva  imesaṃ desitabhāvo vutto parittaappamāṇatā hi imesu catūsu abhibhavanassa kāraṇaṃ vaṇṇābhoge vijjamāne avijjamānepīti nanu ca sabbattha suvaṇṇadubbaṇṇānīti vacanato vaṇṇābhogasahitāniyeva tattha gahitānīti taṃ na vaṇṇābhogarahitāni sahitāni ca sabbāni parittāni ekato katvā parittāni suvaṇṇadubbaṇṇānīti vuttāni tathā appamāṇāni suvaṇṇadubbaṇṇānīti yadi evaṃ kathaṃ visiṭṭhānaṃ vaṇṇābhogarahitānaṃ sahitānañca ekajjhaṃ manasikāro na ekajjhaṃ visuṃyeva tesaṃ manasikāro yadi evaṃ visuṃ kathamekattanti parittabhāvasāmaññato yadi evaṃ suvaṇṇadubbaṇṇaggahaṇamatiriccati  avasiṭṭhoti nātiriccati pariyāyadesanābhāvato atthi hi esa pariyāyo yadidaṃ vaṇṇābhogajanitājanitaṃ visesaṃ aggahetvā parittabhāvasāmaññena ekattaṃ netvā parittāni abhibhuyyāti vatvā puna tadantogadhameva pabhedaṃ vineyyavasena dassetuṃ tāni ca kadāci vaṇṇavasena āvajjitāni honti suvaṇṇadubbaṇṇāni abhibhuyyāti vattabbatāya vaṇṇābhogarahitāni sahitāni ca visuṃ manasi katvā ubhayatthāpi vaṇṇābhogarahitaparittābhibhavane taṃsahitaparittābhibhavane ca parittābhibhavanasāmaññaṃ gahetvā ekattaṃ katanti  pana nippariyāyadesanattā vaṇṇābhogarahitāni sahitāni ca visuṃ vuttāni atthi hi ubhayatthābhibhavanavisesoti hotu tāva evaṃ suttābhidhammapāṭhavisesato aṭṭhakathāya pāṭhabhede pana ko adhippāyoti vuccate  suttante hi paṭhamavimokkhaṃ dvedhā bhinditvā paṭhamadutiyaabhibhāyatanāni vuttāni pariyāyadesanattā vimokkhānampi abhibhavanapariyāyo vijjatīti ajjhattaṃ rūpasaññīti abhibhāyatanadvayaṃ vuttaṃ
tatiyacatutthaabhibhāyatanesu  dutiyavimokkho vaṇṇābhibhāyatanesu tatiyavimokkho ca abhibhavanappavattito saṅgahito idha pana nippariyāyadesanattā vimokkhābhibhāyatanāni asaṅkarato dassetuṃ vimokkhe vajjetvā abhibhāyatanāni kathitāni sabbāni ca vimokkhakiccāni vimokkhadesanāya vuttāni tadetaṃ ajjhattaṃ rūpasaññīti sutte āgatassa abhibhāyatanadvayassa abhidhamme avacanato rūpī rūpāni passatītiādīnañca sabbavimokkhakiccasādhāraṇavacanabhāvato vavatthānaṃ katanti viññāyati avassañcetaṃ eva sampaṭicchitabbaṃ na sampaṭicchantehi suttābhidhammapāṭhabhede aññaṃ kāraṇaṃ vattabbaṃ atha kimettha vattabbaṃ nanu aṭṭhakathāyameva kasmā pana yathā suttante ajjhattaṃ rūpasaññī eko bahiddhā rūpāni passati parittānītiādi vuttaṃ evaṃ avatvā idha catūsupi abhibhāyatanesu ajjhattaṃ arūpasaññitāva vuttāti vatvā ajjhattarūpānaṃ anabhibhavanīyatoti kāraṇaṃ vuttanti na taṃ tassa kāraṇavacanaṃ atha kho katthaci ajjhattaṃ rūpāni passatīti avatvā sabbattha yaṃ vuttaṃ bahiddhā rūpāni passatīti tassa ca kāraṇavacanaṃ teneva hi tattha vā idha vā bahiddhā rūpāniyeva abhibhavitabbānīti tattheva vuttaṃ anabhibhavanīyatā ca ajjhattarūpānaṃ bahiddhā rūpāni viya avibhūtattā na hi suṭṭhu vibhūtabhāvamantarena ñāṇuttarānaṃ ārammaṇābhibhavanaṃ sambhavatīti nanu ca aṭṭhakathāyaṃ pāṭhadvayavisesassa desanāvilāso kāraṇabhāvena vuttoti saccaṃ vutto so ca yathāvuttavavatthānavaseneva veditabbo  desanāvilāso hi nāma vineyyajjhāsayānurūpaṃ vijjamānasseva pariyāyassa vibhāvanaṃ na yassa kassacīti evaṃ tāva abhibhāyatanaṃ veditabbaṃ
tattha ti paṭiladdhajjhānassa jhānaṃ samāpajjitukāmatāvasappavattajavanavīthisamanantarameva pituaṅke vissaṭṭhaaṅgapaccaṅgassa viya dārakassa ārammaṇe nirāsaṅkameva hutvā paṭhamakappanā viya ca lahuṃ avuṭṭhahitvā antamaso catupañcacittakkhaṇato anosakkitvā ārammaṇe abhirativasena pavattassa vasibhāvappattassa jhānassetaṃ adhivacanaṃ tañhi kasiṇāyatanavasena vā abhibhāyatanavasena vā uppannaṃ paccanīkadhammehi suṭṭhu vimuttattā ārammaṇe adhimuttatāya ca vimokkhoti vuccati vuttampi cetaṃ  
kenaṭṭhena pana vimokkho veditabboti adhimuccanaṭṭhena ko ayaṃ adhimuccanaṭṭho nāma paccanīkadhammehi ca suṭṭhu vimuccanaṭṭho ārammaṇe ca abhirativasena suṭṭhu adhimuccanaṭṭhoti 
yadi vasibhāvappattameva vimokkho kathamassa ārammaṇacatukke parittatā  vuttā avasitāpattañhi jhānaṃ parittanti vuccatīti nāyaṃ doso paripuṇṇavasibhāvappattaṃ sandhāya aparipuṇṇavasibhāvappattassa parittabhāvena tattha adhippetattā tasmā vasibhāvappattameva jhānaṃ vimokkho nāma na itaraṃ itaraṃ pana yadi kasiṇāyatanavasena uppannaṃ kasiṇāyatanaṃ atha abhibhāyatanavasena abhibhāyatanamevāti keci pana paṭhamaappanāto pacchimapacchimāya paṭipakkhato suṭṭhu vimuttattā kasiṇāyatanavasena abhibhāyatanavasena ca uppannaṃ paṭhamakappanaṃ ṭhapetvā sesaṃ vimokkhoyevāti vadanti
taṃ panetaṃ gaṇanato tividhaṃ yathāha 
rūpī  rūpāni passati ajjhattaṃ arūpasaññī bahiddhā rūpāni passati subhanteva adhimutto hotīti 
tattha ti ajjhattaṃ kesādīsu uppāditaṃ rūpajjhānaṃ rūpaṃ tadassa atthīti rūpī ti bahiddhāpi nīlakasiṇādirūpāni jhānacakkhunā passati iminā ajjhattabahiddhavatthukesu kasiṇesu jhānapaṭilābho dassito ti ajjhattaṃ narūpasaññī attano kesādīsu anuppāditarūpāvacarajjhānoti attho iminā bahiddhā parikammaṃ katvā bahiddhāva paṭiladdhajjhānatā dassitā nti iminā suvisuddhesu nīlādīsu vaṇṇakasiṇesu jhānāni dassitāni tattha kiñcāpi antoappanāyaṃ subhanti ābhogo natthi yo pana suvisuddhaṃ subhakasiṇaṃ ārammaṇaṃ katvā viharati so yasmā subhanti adhimuccanavasena paṭhamajjhānaṃ upasampajjitvā viharati tathā dutiyādīni tasmā evaṃ desanā katāti  pana idha bhikkhu mettāsahagatena cetasā ekaṃ disaṃ pharitvā viharatītiādinā  brahmavihāravasena subhavimokkho vutto  pana brahmavihārānaṃ visuṃyeva āgatattā taṃ nayaṃ paṭikkhipitvā sunīlakādivaseneva subhavimokkho aṭṭhakathāyaṃ anuññātoti idhāpi tattha vuttanayeneva vavatthānaṃ katanti evaṃ tāva vimokkhajhānaṃ veditabbaṃ
nti hīnādianurūpaṃ paṭhamajjhānañhi hīnaṃ kappassa tatiyabhāgāyuke brahmapārisajje upapattiṃ nipphādeti majjhimaṃ upaḍḍhakappāyuke brahmapurohite paṇītaṃ ekakappāyuke mahābrahme tathā dutiyajjhānaṃ tatiyajjhānañca hīnaṃ dvikappāyuke parittābhe majjhimaṃ catukappāyuke appamāṇābhe paṇītaṃ aṭṭhakappāyuke ābhassare catutthajjhānaṃ hīnaṃ  soḷasakappāyuke parittāsubhe majjhimaṃ dvattiṃsakappāyuke appamāṇasubhe paṇītaṃ catusaṭṭhikappāyuke subhakiṇhe pañcamajjhānaṃ pana tividhampi pañcakappasatāyuke vehapphale upapattiṃ nipphādeti tadeva titthiyehi saññāvirāgavasena bhāvitaṃ pañcakappasatāyukeyeva asaññasatte anāgāmīhi pana puthujjanādikāle pacchāpi bhāvitaṃ saddhādiindriyādhimuttatānukkamena yathākkamaṃ sahassadvisahassacatusahassaaṭṭhasahassasoḷasasahassakappāyukesu avihāatappāsudassāsudassīakaniṭṭhanāmakesu pañcasuddhāvāsesu upapattiṃ nipphādetīti evametaṃ yathānurūpaṃ soḷasarūpāvacarabrahmalokūpapattinipphādakanti āha ti
yasmā pana rūpabhavepi pavattiyaṃ labhitabbā upabhogasampatti kāmāvacarasseva phalaṃ tasmā  idha bhavabhogasampattiṃ nipphādetīti avatvā upapattinipphādanameva vuttanti daṭṭhabbaṃ ettha ca dutiyajjhānabhūmiṃ upādāya sabbattha paripuṇṇassa mahākappassa vasena paricchedo daṭṭhabbo paṭhamajjhānabhūmiyaṃ pana asaṅkhyeyyakappavasena na hi tattha itaravasena paricchedo sambhavati ekakappepi avināsābhāvena mahākappassa catutthabhāgeyeva tassa saṇṭhahanato


idāni arūpāvacarakusalassa niddesāvakāso anuppattoti tanniddesatthamāha tiādi ākāsakasiṇavajjitassa yassa kassaci kasiṇassa ugghāṭanato laddhamākāsaṃ nti ākāsānañcāyatanamāha tañhi dutiyāruppassa  ārammaṇaṃ hoti ti sabbākārena rūpanimittadaṇḍādānasambhavadassanādinā sabbena rūpadhammesu pathavīkasiṇādirūpanimittesu tadārammaṇajjhānesu ca dosadassanākārena tesu eva vā rūpanimittesu nikantippahānaasamāpajjitukāmatādinā ākārenāti attho atha vā ti sabbāsaṃ kusalādibhedena anavasesānanti attho nti saññāsīsena vuttarūpāvacarajjhānānañceva tadārammaṇānañca rūpāvacarajjhānampi hi rūpanti vuccati uttarapadalopena rūpī rūpāni passatītiādīsu viya tadārammaṇampi kasiṇarūpaṃ purimapadalopena devena dattoti bahiddhā rūpāni passatītiādīsu viya tasmā idha rūpe rūpajjhāne taṃsahagatasaññā rūpasaññāti gahitā saññāsīsena vuttarūpāvacarajjhānānametaṃ adhivacanaṃ rūpanti saññā assāti rūpasaññaṃ rūpanāmavantanti attho taṃgahitena pathavīkasiṇādibhedassa tadārammaṇassa cetaṃ nāmanti daṭṭhabbaṃ rūpasaññānanti hi sarūpekasesavasena niddeso kato ti virāgā nirodhā ca kiṃ vuttaṃ hoti etāsaṃ kusalavipākakiriyāvasena pañcadasannaṃ jhānasaṅkhātānaṃ rūpasaññānaṃ etesañca pathavīkasiṇādivasena navannaṃ ārammaṇasaṅkhātānaṃ rūpasaññānaṃ anavasesānaṃ sabbākārena ca tesu eva vā nikantippahānaasamāpajjitukāmatādinā ākārena  virāgā nirodhā ca jigucchanato ceva tappaṭibandhachandarāgavikkhambhanato ca nibbattaṃ ākāsānañcāyatanasaññāya sahagataṃ arūpāvacarakusalacittaṃ na hi sakkā sabbaso anatikkantarūpasaññena taṃ nibbattetunti
na kevalaṃ etāsaṃyeva samatikkamanato idaṃ nibbattaṃ atha kho paṭighasaññādīnamatthaṅgamāditopīti āha ntiādi tattha cakkhādīnaṃ vatthūnaṃ rūpādīnañca ārammaṇānaṃ  paṭighātena aññamaññasamodhānasaṅkhātena paṭihananena uppannā saññā  rūpasaññādidvipañcasaññānametaṃ adhivacanaṃ yathāha 
tattha katamā paṭighasaññā rūpasaññā saddasaññā gandhasaññā rasasaññā phoṭṭhabbasaññā imā vuccanti paṭighasaññāyoti 
tāsaṃ kusalākusalavipākabhūtānaṃ  pahānā asamuppādā appavattikaraṇenāti vuttaṃ hoti nanu ca etā rūpāvacarajjhānasamāpannassāpi na santi na hi paṭhamajjhānādisamāpannakāle pañcadvāravasena cittaṃ pavattatīti saccametaṃ yathā pana sukhassa ca pahānā dukkhassa ca pahānā adukkhamasukhaṃ upekkhāsatipārisuddhiṃ catutthajjhānaṃ upasampajja viharatīti ettha pasaṃsāvasena aññattha pahīnānampi sukhadukkhānaṃ catutthajjhāne sakkāyadiṭṭhivicikicchānaṃ pahānā rāgadosamohānaṃ tanuttā sakadāgāmimaggaṃ upasampajja viharatīti ettha paṭhamamaggeyeva pahīnānaṃ sakkāyadiṭṭhādīnaṃ dutiyamagge ca vacanaṃ evameva imasmiṃ jhāne paṭipajjanakānaṃ ussāhajananatthaṃ imassa jhānassa pasaṃsāvasena etāsaṃ ettha vacananti veditabbaṃ atha vā kiñcāpi tā rūpāvacarasamāpannassāpi na santi na pana pahīnattā na santi kiñcarahi paccayābhāvena na hi rūpāvacarabhāvanā rūpavirāgāya saṃvattati rūpāyattā eva tāsaṃ pavattīti arūpabhāvanā pana rūpavirāgāya saṃvattati tasmā tā ettha pahīnāti vattuṃ vaṭṭati tathā hi etāsaṃ ito pubbe appahīnattāyeva paṭhamajjhānaṃ samāpannassa saddo kaṇṭakoti vutto bhagavatā idha ca pahīnattā eva arūpasamāpattīnaṃ āneñjābhisaṅkhāravacanādīhi ye te santā vimokkhā atikkamma rūpe  arūpātiādinā ca āneñjatā santavimokkhatā ca vuttā
nti  nānatte gocare pavattānaṃ nānattānaṃ vā saññānaṃ vuttāvasesānaṃ catucattālīsakāmāvacarasaññānanti attho etā eva hi 
tattha katamā nānattasaññā asamāpannassa manodhātusamaṅgissa vā manoviññāṇadhātusamaṅgissa vā saññā sañjānanā sañjānitattaṃ imā vuccanti nānattasaññāyoti  
evaṃ  vibhajitvā vuttā tā pana yasmā rūpasaddādibhede nānatte nānāsabhāve ārammaṇe pavattanti yasmā ca aṭṭha kāmāvacarakusalasaññā dvādasa akusalasaññā ekādasa kāmāvacarakusalavipākasaññā dve akusalavipākasaññā ekādasa kāmāvacarakiriyasaññāti evaṃ catucattālīsappabhedā nānāsabhāvā aññamaññaṃ asadisā tasmā nānattasaññāti vuccanti ti sabbaso anāvajjanā asamannāhārā apaccavekkhaṇahetu javanapaṭipādakena vā bhavaṅgacittassa anto akaraṇā ṭhapetvā kasiṇugghāṭimākāsaṃ nānārammaṇe cittassa asaṅkharaṇatoti vuttaṃ hoti iminā hi nānattasaññāmanasikārahetūnaṃ rūpadhammānaṃ samatikkamopi vutto rūpajjhāne pana tadabhāvato nānattasaññānaṃ amanasikārāti na vuttaṃ atha samatikkamādīnaṃ kiṃ nānākaraṇanti vuccate  yasmā rūpasaññā paṭighasaññā ca iminā jhānena nibbattitabhavepi na vijjanti arūpasaññāya bhāvanāya abhāve cutito uddhaṃ uppattirahānaṃ rūpasaññāpaṭighasaññānaṃ yāva attano  vipākuppatti tāva anuppattidhammataṃ āpādiyamānattā pageva pana imaṃ jhānaṃ samāpannakāle tasmā samatikkamā atthaṅgamāti ubhayathāpi tāsaṃ abhāvoyeva dassito nānattasaññāsu pana yā tasmiṃ bhave na uppajjanti ekantarūpanissitattā tā anokāsatāya na uppajjanti na arūpabhāvanāya nivāritattā anivāritattā ca kāci uppajjanti tasmā tāsaṃ amanasikāro anāvajjanaṃ apaccavekkhaṇaṃ javanapaṭipādakena vā bhavaṅgamanassa anto akaraṇaṃ appavesanaṃ vuttaṃ tatra pavattamānānampi hi jhānaṃ samāpannassa tāsaṃ amanasikāroyeva itarathā jhānasamāpattiyā abhāvato iti saṅkhepato rūpasaññānaṃ samatikkamāti iminā sabbarūpāvacaradhammānaṃ pahānaṃ vuttaṃ paṭighasaññānaṃ atthaṅgamā nānattasaññānaṃ amanasikārāti sabbesaṃ kāmāvacaracittacetasikānaṃ pahānaṃ amanasikāro ca vutto tīhi panetehi samādhissa thirabhāvo kathitoti
nti  ettha pana nāssa antoti anantaṃ anantaṃ ākāsaṃ ākāsānantaṃ kasiṇugghāṭimākāsaṃ anantatā pana uppādavayantābhāvato anantamanasikāravasena vā veditabbā na hi etassa uppādanto vayanto vā paññāyati asabhāvadhammattā sabhāvadhammo hi ahutvā sambhavanato hutvā ca vinassanato uppādavayantaparicchinno netaro na ca panetaṃ manasi karonto yogāvacaro tassa paricchedasaṅkhātamantaṃ gaṇhāti atha kho rūpavivekamattasseva gahaṇena anantapharaṇākāreneva manasikāraṃ pavatteti tasmā uppādavayantavirahato manasikāravasena vā etamanantanti veditabbaṃ anantākāsanti ca vattabbe anantasaddassa paranipātavasena ākāsānantanti vuccati ākāsānantameva ākāsānañcaṃ  saṃyogaparassa takārassa cakāraṃ katvā tadeva āyatanaṃ sasampayuttadhammassa jhānassa ārammaṇabhāvato adhiṭṭhānaṭṭhena devāyatanaṃ viyāti ākāsānañcāyatanaṃ tasmiṃ appanāpattā saññā ākāsānañcāyatanasaññā tāya sahagataṃ viññāṇaṃ  atha vā ākāsānañcaṃ āyatanamassā sasampayuttadhammāya saññāyāti ākāsānañcāyatanā sāyeva saññā tāya jhānaṃ sahagatanti ākāsānañcāyatanasaññāsahagataṃ
nti yadetaṃ paṭhamāruppaviññāṇaṃ taṃsabhāvadhammattā uppādādiantavantampi ārammaṇakaraṇavasena anantākāse pharaṇato attānaṃ ārabbha antassa aggahaṇavasena pavattamanasikārato vā anantaṃ viññāṇanti viññāṇānantaṃ viññāṇānañcanti vattabbe viññāṇañcasaddo tadatthe nirūḷho ākāra nakāralopoti vā katvā viññāṇañcamicceva vuttaṃ evañca katvā vakkhati 
viññāṇānantamiccevaṃ vattabbaṃ panidaṃ siyāti
atha vā dutiyāruppaviññāṇena añcitabbaṃ ārammaṇavasena pāpuṇitabbanti viññāṇañcaṃ sesaṃ purimasadisameva
nti nāssa paṭhamāruppaviññāṇassa kiñcananti akiñcanaṃ antamaso bhaṅgamattampi avasiṭṭhaṃ natthīti vuttaṃ hoti sati hi bhaṅgamattepi tassa sakiñcanatā  siyā akiñcanassa bhāvo ākiñcaññaṃ ākāsānañcāyatanaviññāṇābhāvassetaṃ adhivacanaṃ sesaṃ vuttanayameva
nti heṭṭhimajhānesu viya oḷārikāya saññāya abhāvato nevassa saññā atthīti nevasaññaṃ sukhumāya ca saññāya atthitāya nāssa saññā natthīti  nāsaññaṃ nevasaññañca taṃ nāsaññañceti nevasaññānāsaññaṃ catutthāruppajjhānaṃ yadi evaṃ nevasaññanāsaññanti vattabbaṃ saccametaṃ vacanasobhanatthaṃ pana dīghaṃ katvā vuttaṃ atha vā nevassa saññā nāsaññāti evaṃ ekajjhaṃ bahubbīhisamāsavasena nevasaññānāsaññanti vuttaṃ nevasaññānāsaññañca taṃ āyatanañca manāyatanadhammāyatanapariyāpannattāti nevasaññānāsaññāyatanaṃ tena sampayuttaṃ saññāsahagataṃ  atha vā saññāyeva paṭusaññākiccakaraṇe asamatthatāya nevasaññā uṇhodake tejodhātu viya saṅkhārāvasesasukhumabhāvappattiyā nāsaññāti nevasaññānāsaññā sā eva sesadhammānaṃ nissayapaccayatāya adhiṭṭhānaṭṭhena dhammāyatanapariyāpannatāya eva vā āyatananti nevasaññānāsaññāyatanaṃ nevasaññānāsaññāyatanabhūtāya saññāya sahagatanti nevasaññānāsaññāyatanasaññāsahagataṃ
nti paṭhamāruppabhūmiyā paṭhamaṃ dutiyāruppabhūmiyā dutiyantiādinā attano anurūpavasena catūsu arūpabhūmīsu upapattisādhakaṃ tāsu pana paṭhamā vīsatisahassakappāyukā hoti dutiyā cattālīsasahassakappāyukā tatiyā saṭṭhisahassakappāyukā catutthā pana caturāsītisahassakappāyukāti veditabbaṃ


evaṃ tividhampi lokiyakusalaṃ niddisitvā idāni lokuttarakusalaṃ niddisanto āha tiādi lujjanapalujjanaṭṭhena  loko so tividho  saṅkhāraloko sattaloko bhājanalokoti tato idaṃ uttaratīti lokuttaraṃ cattāropi hi maggā upādānakkhandhasaṅkhātasaṅkhāralokato uttaranti anāsavabhāvena sattalokesu ca sotāpattimaggo anariyalokato uttarati sakadāgāmimaggo sotāpannalokato anāgāmimaggo sakadāgāmilokato arahattamaggo anāgāmilokato uttarati bhājanalokesu pana paṭhamamaggo apāyalokato uttarati sakadāgāmimaggo kāmalokekadesato anāgāmimaggo sakalakāmalokato arahattamaggo rūpārūpalokato uttarati iti catubbidhampi maggacittaṃ tividhalokato uttaratīti lokuttaraṃ kucchitasalanādito pana kusalaṃ cintanādito cittañcāti  phalaṃ pana lokato uttiṇṇattā lokuttaraṃ ubhayampi vā saha nibbānena upādānakkhandhasaṅkhātalokato uttaraṃ visiṭṭhataranti lokuttaraṃ yathāha yāvatā bhikkhave dhammā saṅkhatā vā asaṅkhatā vā virāgo tesaṃ dhammānaṃ aggamakkhāyatīti 
ti sotāpattimaggassa paratoghosapaccayena vinā anuppajjanato arūpabhave sambhavo natthīti taṃ niyatavatthukaṃ itaraṃ pana sattavidhampi paratoghosaṃ vināpi vipassanābaleneva nipphajjanato tatthāpi sambhavatīti aniyatavatthukaṃ
nti lokuttaravimokkhānaṃ dvārabhāvato vimokkhamukhasaṅkhātāhi suññatānupassanādīhi tīhi vuṭṭhānagāminivipassanāhi pattabbato idaṃ lokuttarakusalaṃ  suññataṃ animittaṃ appaṇihitanti katame pana  te lokuttaravimokkhāti nava lokuttaradhammā yathāha cattāro ca ariyamaggā cattāri ca sāmaññaphalāni nibbānañca ayaṃ anāsavo vimokkhoti  imāni hi saṃkilesadhammehi suṭṭhu vimuttattā  nāma tāni pana paccekaṃ suññato vimokkho animitto vimokkho appaṇihito vimokkhoti tividhāni yathāha tayome bhikkhave vimokkhā  suññato vimokkho animitto vimokkho appaṇihito vimokkhoti  idha pana kusalādhikārattā catumaggasaṅkhātāyeva lokuttaradhammā adhippetā
suññatādināmalābho ca nesaṃ āgamanato saguṇato ārammaṇato ca veditabbo tathā hi  āgacchati maggo phalañca etenāti  tañhi duvidhaṃ maggāgamanaṃ phalāgamanañca tesu vuṭṭhānagāminivipassanā  ariyamaggo  tattha maggassa āgataṭṭhāne maggāgamanaṃ gahetabbaṃ phalassa āgataṭṭhāne phalāgamanaṃ idha pana maggassa āgatattā maggāgamanaṃ gahitanti tato ti sabhāvato ti ārammaṇadhammato
yo hi sabbasaṅkhārānaṃ anattalakkhaṇapaṭivedhavasappavattāya anattānupassanāya vasena maggaṃ paṭilabhati tassa sā anupassanā asuññattakarānaṃ attābhinivesapaccayānaṃ diṭṭhekaṭṭhakilesānaṃ vikkhambhitabhāvena tebhūmakadhammānaṃ attasuññatāya yāthāvato gahaṇato  nāma hoti tāya pana paṭiladdhamaggo suññatāya āgatattā  nāma tenāha anattato manasikaronto suññatavimokkhena vimuccatīti 
yo  pana sabbasaṅkhārānaṃ aniccalakkhaṇapaṭivedhavasappavattāya aniccānupassanāya maggaṃ paṭilabhati tassa sā anupassanā niccanimittādigāhakarānaṃ kilesānaṃ vikkhambhitattā dhuvabhāvūpaṭṭhānasaṅkhātaniccanimittādino aggahaṇato  nāma tāya pana laddhamaggo animittāya āgatattā  nāma tenāha aniccato manasikaronto animittavimokkhena vimuccatīti 
yo pana sabbasaṅkhārānaṃ dukkhalakkhaṇapaṭivedhavasappavattāya dukkhānupassanāya vasena maggaṃ paṭilabhati tassa sā anupassanā taṇhāpaṇidhānassa vikkhambhanena paṇidhivirahitattā  nāma tāya pana laddhamaggo appaṇihitāya āgatattā  nāma tenāha dukkhato manasikaronto appaṇihitavimokkhena vimuccatīti ayaṃ tāvassa āgamanavasena nāmalābho
attano pana rāgādīhi suññatattā niccanimittādivirahitattā taṇhāpaṇidhiabhāvato ca  rāgādisuññasseva niccanimittādivirahitassa paṇidhivippamuttassa ca nibbānassa ārammaṇakaraṇato  ca suññatādivimokkho nāma hotīti evamassa saguṇārammaṇehi nāmalābho daṭṭhabbo so ca kho suttantapariyāyeneva no abhidhammapariyāyena suttantakathā hi pariyāyadesanā itarā nippariyāyadesanā tasmā saguṇārammaṇato nāmassa sabbasādhāraṇabhāvena  avavatthānakarattā pariyāyabhāvato suttantapariyāyeneva lābho āgamanato pana abhidhammapariyāyenapi vavatthānakarabhāvena nippariyāyattā teneva hi ācariyena tīhi vimokkhamukhehi pattabbato tividhanti vimokkhamukhameva dhuraṃ katvā vuttaṃ na suññatādināmato tividhanti animittanāmaṃ panettha  āgamanatopi suttantapariyāyeneva labbhati abhidhamme maggaṃ pati animittanāmassa anuddhatattā anuddhaṭattaṃ pana na anuddharitabbatāmattena atha kho nippariyāyato tassa magge alabbhanato kiñcāpi hi ayaṃ vipassanā niccanimittaṃ ugghāṭentī pavattati saṅkhāranimittassa pana anissajjanato na nippariyāyato animittanāmaṃ labhati yaṃ panetaṃ sutte 
animittañca bhāvehi mānānusayamujjaha
tato mānābhisamayā upasanto carissasīti  
maggassa animittabhāvavacanaṃ taṃ yathāvuttapariyāyavasena labbhamānaṃ gahetvā vuttaṃ abhidhamme pana yā sayampi nippariyāyato animittanāmaṃ na labhati sā kathaṃ maggassa taṃ dadeyyāti maggassa animittanāmaṃ na uddhaṭaṃ yadi evaṃ suññatanāmenapi idaṃ samānaṃ anattānupassanāpi hi kiñcāpi puggalasuññataṃ gaṇhāti dhammasuññataṃ pana na gaṇhātīti sayaṃ nippariyāyena suññatānupassanā nāma na hotīti suññatanāmampi maggassa na dadeyya atha puggalasuññatāggahaṇamattena sayaṃ suññatānupassanā hutvā maggassa taṃ dadeyya aniccānupassanāpi saṅkhāranimittassa gahaṇepi niccanimittādiugghāṭanato sayaṃ animittānupassanā hutvā maggassa animittanāmaṃ dadeyyāti na idamevaṃ niccādinimittugghāṭanena animittabhāvassa nippariyāyena magge alabbhanato niccādinimittugghāṭanassapi pariyāyabhāvato nanu idampi sabbattha samānaṃ suññataappaṇihitabhāvopi hi nippariyāyena amagge na labbhati puggalasuññataggahaṇassa paṇidhisosanassa ca ujukaṃ maggeneva nipphajjanato tasmā suññatānupassanāpi appaṇihitānupassanāpi pariyāyeneva taṃ taṃ nāmaṃ labhantīti maggassa nippariyāyato nāmaṃ na dentīti na tato  laddhaariyamaggassa nippariyāyato sampayuttadhammavaseneva suññataappaṇihitanāmasambhavato kathaṃ ṭhapetvā buddhuppādaṃ sarabhaṅgasatthārādikālepi dubbijānīyabhāvena sukhumassa anattalakkhaṇassa paññāya eva gocarabhāvato anattānupassanāya anupassanato  maggakkhaṇe paññindriyaṃ adhimattaṃ hoti yathāha  anattato manasikaroto paññindriyaṃ adhimattaṃ hotīti 
tañca pana sayaṃ attābhinivesasamugghāṭanato ariyamaggapariyāpannattā ca nippariyāyatova suññatanāmaṃ labhati dukkhānupassanāya samādhivipaccanīkassa paṇidhisaṅkhātarāgassa sosanato tassā vasena anupassantassa maggakkhaṇe samādhindriyaṃ adhimattaṃ hoti yathāha  dukkhato manasikaroto samādhindriyaṃ adhimattaṃ hotīti tañca pana sayaṃ paṇidhisosanato ariyamaggapariyāpannattā ca nippariyāyatova appaṇihitanāmaṃ labhati sabbasaṅkhārānaṃ pana aniccabhāvaṃ āgamanato sutvā pacchā sayaṃ paccakkhato passato aniccameva vata so bhagavā aniccanti āhāti bhagavati saddhābāhullapaṭilābhato aniccānupassanāya manasikaroto maggakkhaṇe saddhindriyaṃ adhimattaṃ hoti yathāha  aniccato manasikaroto saddhindriyaṃ adhimattaṃ hotīti taṃ pana sayaṃ saṅkhāranimittato vuṭṭhahantampi ariyamaggapariyāpannaṃ na hotīti nippariyāyato animittanāmaṃ na labhati tasmā yathā kāyakammādhikaṃ cittaṃ kāyakammanti vuccati evaṃ suññatasaṅkhātapaññindriyādhimatto maggo suññatanāmaṃ labhati appaṇihitasaṅkhātasamādhindriyādhimatto appaṇihitanāmaṃ saddhindriyādhimatto pana saddhāya animittanāmālābhato sayampi taṃ na labhati yadi sampayuttadhammavasena suññatādināmālābho atha kathaṃ āgamanatoti  vuttaṃ saccaṃ āgamanato adhimattassa pana indriyassa vasena laddhanāmampi āgamanatova laddhaṃ hoti
atha vā abhidhammapariyāyenapi suññatabhāvo nāma puggalasuññatāyevāti puggalasuññataggāhitāya anattānupassanāya suññatanāmaṃ nippariyāyatova labbhati paṇidhi nāma rāgādikā evāti rāgādisositāya dukkhānupassanāya appaṇihitanāmampi nippariyāyatova labbhati
nimittanti pana ṭhapetvā suttantapariyāyaṃ abhidhammapariyāyena saṅkhāranimittaṃ hotīti saṅkhāranimittaggāhitāya aniccānupassanāya animittanāmaṃ nippariyāyato na labbhati tasmā nippariyāyato suññataappaṇihitanāmikānaṃ anattadukkhānupassanānaṃ vasena paṭiladdhamaggo āgamanato suññataappaṇihitanāmaṃ labhati animittanāmaṃ pana pariyāyatova labhati tena vuttaṃ   animittanāmaṃ panettha āgamanatopi suttantapariyāyeneva labbhati abhidhamme maggaṃ pati animittanāmassa anuddhaṭattāti iti imesaṃ tiṇṇaṃ vimokkhānaṃ pavesanadvārabhāvato suññatānupassanādināmikā anattānupassanādikā tisso anukkamena balavabhāvaṃ patvā vuṭṭhānagāminivipassanābhūtā tīṇi vimokkhamukhānīti veditabbāni vuttañhetaṃ 
tīṇi kho panimāni vimokkhamukhāni lokaniyyānāya saṃvattanti sabbasaṅkhāre paricchedaparivaṭumato samanupassanatāya animittāya ca dhātuyā cittasampakkhandanatāya sabbasaṅkhāresu manosamuttejanatāya appaṇihitāya ca dhātuyā cittasampakkhandanatāya sabbadhamme parato samanupassanatāya suññatāya ca dhātuyā  cittasampakkhandanatāya imāni tīṇi vimokkhamukhāni lokaniyyānāya saṃvattantīti 
ettha hi ti udayabbayavasena paricchedato ceva parivaṭumato ca aniccānupassanā hi udayato pubbe saṅkhārā natthīti paricchinditvā tesaṃ gatiṃ samannesamānā vayato paraṃ na gacchanti ettheva antaradhāyantīti parivaṭumato pariyantato samanupassati ti sammadeva anupassanatāya saṃvattantīti sambandho ti cittasaṃvejanatāya dukkhānupassanena hi saṅkhāresu cittaṃ saṃvijjati ti nāhaṃ na mamanti evaṃ anattato samanupassanatāya iti imāni tīṇi padāni aniccānupassanādīnaṃ tiṇṇaṃ vasena vuttānīti veditabbāni teneva ca tadanantare pañhāvissajjane 
aniccato manasikaroto khayato saṅkhārā upaṭṭhahanti dukkhato manasikaroto bhayato saṅkhārā upaṭṭhahanti anattato manasikaroto suññato saṅkhārā upaṭṭhahantīti  
vuttaṃ nanu cettha abhidhammāvatārassa bhāsamānattā abhidhammapariyāyeneva vimokkhamukhāni ca vavatthapetuṃ yuttanti saccaṃ aniccānupassanāyapi pana maggavuṭṭhānaṃ hotīti pakāsanatthaṃ suttantapariyāyenapi  ekaṃ vavatthānaṃ kataṃ tathā vuṭṭhito pana maggo abhidhammapariyāyena suddhikapaṭipadāyameva saṅgayhatīti daṭṭhabbaṃ
ti sotāpattiādīhi catūhi ariyamaggehi sampayogappabhedato ariyamaggānaṃ pana sammādiṭṭhādiaṭṭhaṅgasabhāvattā tesañca sabbalokuttare atthitāya  bhaṅgavasena abhedepi indriyānaṃ apāṭavapāṭavataratamabhāvena sacchikiriyāvisesato kilesānaṃ pahānabhedo hotīti taṃvasena catubbidhatā daṭṭhabbā tenevāha tiādi sati vijjamāne pañcakkhandhasaṅkhāte kāye diṭṭhi sakkāyadiṭṭhi sayaṃ vā tattha sati diṭṭhi sakkāyadiṭṭhi pañcasu khandhesu attattaniyābhinivesavasena pavattāya micchādiṭṭhiyā etaṃ adhivacanaṃ sā pana ekekasmiṃ khandhe catudhā abhinivesanavasena vīsatividhā hoti tathā hi koci rūpaṃ attato samanupassati yaṃ rūpaṃ so attā yo attā taṃ rūpaṃ yathā dīpassa vaṇṇoyeva acci acciyeva vaṇṇoti rūpavantaṃ vā attānaṃ samanupassati chāyāvantaṃ viya rukkhaṃ attani vā rūpaṃ pupphe viya gandhaṃ rūpasmiṃ vā attānaṃ samugge viya maṇi evaṃ vedanādīsupi vedanaṃ attato samanupassatītiādinā yojetabbaṃ tattha yo pañcavidho abyatirittaattābhiniveso sā ucchedadiṭṭhi yo pana pannarasavidho byatirittaattābhiniveso sā sassatadiṭṭhīti veditabbaṃ
sabhāvaṃ vicinanto tāya kicchati kilamatīti vicikicchā tikicchituṃ dukkaratāya vā vigatā cikicchā ñāṇapatikāro imissāti vicikicchā sā pana 
satthari kaṅkhati vicikicchati dhamme saṅghe sikkhāya pubbante aparante pubbantāparante idappaccayatāpaṭiccasamuppannesu dhammesu kaṅkhati vicikicchatīti  
evaṃ buddhādīsu kaṅkhāvasena aṭṭhavatthukā
ahosiṃ nu kho ahamatītamaddhānaṃ na nu kho ahosiṃ kiṃ nu kho ahosiṃ kathaṃ nu kho ahosiṃ  kiṃ hutvā kiṃ ahosiṃ nu kho ahamatītamaddhānaṃ bhavissāmi nu kho ahamanāgatamaddhānaṃ  na nu kho bhavissāmi kiṃ nu kho bhavissāmi kathaṃ nu kho bhavissāmi kiṃ hutvā kiṃ bhavissāmi nu kho ahamanāgatamaddhānaṃ etarahi vā pana paccuppannamaddhānaṃ ajjhattaṃ kathaṃkathī hoti ahaṃ nu khosmi no nu khosmi kiṃ nu khosmi kathaṃ nu khosmi ayaṃ nu kho satto kuto āgato so kuhiṃ gāmī bhavissatīti  
evaṃ pubbantādayo ārabbha pavattivasena soḷasavatthukā ca niddiṭṭhā
tattha satthari kaṅkhanto tassa rūpakāyadhammakāyānaṃ vijjamānataṃ avijjamānatañca kaṅkhati dhamme kaṅkhanto tassa svākkhātadvākkhātabhāve kaṅkhati saṅghe kaṅkhanto tassa suppaṭipannavippaṭipannatādibhāve kaṅkhati sikkhāya kaṅkhanto tassā supaññattaduppaññattabhāvaṃ kaṅkhati pubbante kaṅkhanto sassatākāraṃ adhiccasamuppattiākārañca nissāya atīte attano vijjamānataṃ avijjamānatañca kaṅkhati aparante kaṅkhanto sassatākāraṃ ucchedākārañca nissāya anāgate attano uppattiṃ anuppattiñca kaṅkhati pubbantāparante kaṅkhanto paccuppanne attano atthibhāvaṃ natthibhāvañca kaṅkhati paccuppanno hi addhā pubbabhāgāparabhāgakoṭṭhāsavantatāya pubbantāparantoti vuccati yuttaṃ pana taṃ ārabbha kaṅkhājanananti yuttaṃ ayuttanti kā ettha cintā ummattako viya hi bālaputhujjano tasmā so yaṃ kiñci kaṅkhatiyeva teneva ca  etarahi vā panātiādi vuttaṃ ācariyā pana pubbantāparantoti atītānāgate ekajjhaṃ gahetvā tadubhayamārabbha  kaṅkhanto pubbantāparante kaṅkhatītipi vadanti idappaccayatāpaṭiccasamuppannesu dhammesu kaṅkhanto pana avijjādīnaṃ paccayānaṃ saṅkhārādīnañca paccayuppannānaṃ hetuhetusamuppannabhāvassa sabbhāvāsabbhāvaṃ kaṅkhatīti evaṃ tāva aṭṭhavatthukakaṅkhāya pavatti veditabbā
soḷasavatthukā pana ahosiṃ nu kho na nu kho ahosinti kaṅkhanto vuttanayeneva atīte attano vijjamānāvijjamānataṃ kaṅkhati nti jātiliṅgupapattiyo nissāya khattiyo nu kho ahosiṃ brāhmaṇādīsu gahaṭṭhādīsu devādīsu aññataro nu khoti kaṅkhati ti saṇṭhānākāraṃ nissāya dīgho nu kho ahosiṃ rassaodātakāḷādīnañca aññataroti kaṅkhati issaranimmānādīni nissāya kena  nu kho pakārena ahosinti nibbattanākārato kaṅkhatīti vadanti nti jātiādīni nissāya khattiyo hutvā nu kho brāhmaṇo ahosiṃ devo hutvā nu kho manusso ahosinti attano aparāparaṃ pavattiṃ kaṅkhati ti heṭṭhā vuttanayeneva anāgate attano vijjamānāvijjamānataṃ kaṅkhati tiādi vuttanayameva ti idāni attano atthibhāvaṃ natthibhāvañca kaṅkhati tattha kāraṇaṃ vuttameva ti khattiyādikova samāno attano khattiyādibhāvaṃ kaṅkhati eseva nayo sesesupi ti abbhantare jīvo nāma atthīti gahetvā tassa dīghādibhāvaṃ kaṅkhati paccuppannaṃ pana attano sarīrasaṇṭhānaṃ ajānanto nāma natthi ti attabhāvassa āgatagataṭṭhānāni kaṅkhatīti veditabbaṃ
sīlañca  vatañca sīlabbataṃ tattha gosīlādiasuddhimaggo samādānavasena sīlaṃ avītikkamavasena vataṃ ubhayathāpi vā sīlaṃ tapokammabhāvena gahitattā vataṃ gavādipakatibhāvato attano vā gavādibhāvādhiṭṭhānaṃ sīlaṃ gacchanto bhakkheti tiṭṭhanto muttetītiādinā gavādikiriyāya karaṇaṃ vataṃ taṃtaṃakiccasammasato vā nivatti sīlaṃ taṃsamādānavato vesabhojanakiccacaraṇādivisesapaṭipatti vataṃ sabhāvaṃ atikkamma parato āmasanaṃ gahaṇanti parāmāso sīlabbatassa parāmāso sīlabbataparāmāso ito bahiddhā samaṇabrāhmaṇānaṃ sīlena suddhi vatena suddhi sīlabbatena suddhīti evaṃ asuddhimagge suddhimaggoti pavattassa micchābhinivesassetaṃ adhivacanaṃ sakkāyadiṭṭhi ca vicikicchā ca sīlabbataparāmāso cāti sakkāya parāmāso teyeva kammavipākesu vaṭṭasmiṃ vā satte saṃyojenti bandhantīti saṃyojanāni tesaṃ diṭṭhivisuddhiādīhi tadaṅgavasena pahīnānaṃ anuppattidhammatāpādanena accantasamucchedappahānaṃ karotīti 
nibbānaṃ pati savanato sandanato soto vuccati ariyo aṭṭhaṅgikamaggo tassa ādito pajjanaṃ sotāpatti nibbānaṃ maggati nibbānatthikehi maggīyati kilese mārento gacchatīti vā maggo sotāpatti eva maggo sotāpattimaggo atha vā sotaṃ ādito pajjati adhigacchatīti sotāpatti paṭhamo ariyapuggalo tassa maggo sotāpattimaggo sammādiṭṭhiādīni aṭṭhaṅgāni tena sampayuttaṃ cittaṃ 
rajjati  abhisajjatīti rāgo so idha pañcakāmavisayā kāmabhavavisayā ca taṇhā dussatīti doso dasavidhaāghātavatthupadaṭṭhāno  byāpādo muyhatīti moho dukkhādīsu aṭṭhasu aññāṇaṃ etesaṃ kilesānaṃ tanuttaṃ tanubhāvaṃ karotīti  tattha dvīhi kāraṇehi tanuttaṃ abhiṇhānuppattito pariyuṭṭhānamandatāya cāti sakadāgāmissa hi vaṭṭānusārimahājanassa viya kilesā abhiṇhaṃ na uppajjanti kadāci viraḷākārā hutvā uppajjanti tathā uppajjantāpi maddantā chādentā andhakāraṃ karontā nuppajjanti dvīhi pana maggehi pahīnattā mandamandā tanukatanukā uppajjanti keci pana sakadāgāmissa kilesā cirena uppajjantāpi bahalāva uppajjanti tathā hissa puttadhītaro dissantīti vadanti taṃ akāraṇaṃ vatthupaṭisevanena vināpi gabbhaggahaṇasabbhāvato tasmā vuttanayeneva dvīhi kāraṇehi nesaṃ tanubhāvo veditabbo kasmā panettha mohassa tanubhāvo vutto nanu tatiyamaggavajjhānameva iminā tanuttakaraṇaṃ vattabbaṃ itarathā heṭṭhā tīhipi maggehi uparimaggavajjhakilesānaṃ bahalābahalāvatthāya pahīyamānattā idha sabbesameva uddhambhāgiyasaṃyojanānaṃ tanubhāvo vattabbo teneva ca  kāmarāgabyāpādānaṃ tanubhāvāya dutiyāya bhūmiyā pattiyāti vuttanti saccametaṃ sutte pana uparimaggavajjhānaṃ tanubhāvapariyāyaṃ gahetvā rāgadosamohānaṃ tanuttā sakadāgāmī hotīti hetuttayatanubhāvassa āgatattā idhāpi tadanulomena vuttaṃ kāmarāgabyāpādānamicceva vā pāṭho tathā hi ettheva upari  byāpādakāmarāgānaṃ tanubhāvaṃ tu sādhayanti  vuttaṃ paṭisandhivasena sakideva imaṃ manussalokaṃ āgacchatīti sakadāgāmī tassa maggo sakadāgāmimaggo kiñcāpi hi maggaṭṭhassa paṭisandhivasena āgamanāsambhavato  phalaṭṭhoyeva sakadāgāmī nāma hoti tassa pana āgamanabhūto maggo maggantarāvacchedanatthaṃ tadāyattabhāvūpanayanena sakadāgāmimaggoti vuccati taṃsampayuttaṃ cittaṃ 
pañcasu kāmaguṇesu kāmabhave ca rāgo  byāpajjati tena cittanti  paṭisandhivasena imaṃ kāmadhātuṃ na āgacchatīti  rūpabhave chandarāgo  arūpabhave chandarāgo  idha arahattādhigamaṃ paṭicca uṇṇatimattaṃ  ko me bhāro kilesasamucchedaneti evamākārappavattaṃ cittassa avūpasamamattaṃ pi asukhe sukhasaññāvipallāso ārakattā kilesehi micchāpaṭipannehi vā rāgādiarīnaṃ saṃsāracakkassa arānañca hatattā paccayādīnaṃ arahattā rahopi pāpākaraṇena pāpakaraṇe  rahassa abhāvā rahitabbato jahitabbato rahāti laddhanāmānaṃ vā pāpadhammānaṃ abhāvato sādhūhi arahitabbato apariccajitabbato rahasaṅkhātassa vā gamanassa saṃsāre abhāvato  aṭṭhamo ariyapuggalo tassa bhāvo arahattaṃ aggaphalassetaṃ adhivacanaṃ tañhi arahāti abhidhānassa buddhiyā ca pavattinibandhanattā arahato bhāvoti katvā arahattanti vuccati tassa āgamanabhūto maggo arahattamaggo taṃsampayuttaṃ cittaṃ 
ti rūpāvacaraṃ viya pañcahi jhānaṅgehi sampayogabhedato kathaṃ panassa bhedoti ettha tāva aṭṭhakathāvādo tayo ca theravādāti cattāro vādā honti tathā hi  tāva saṅkhārupekkhābhāvaṃ patvā vuṭṭhānagāminivipassanāmaggassa jhānaṅgaṃ niyametīti vuttaṃ  pana maggāsannavipassanāya  padaṭṭhānabhūtaṃ pādakajjhānaṃ niyametīti āha  vipassanāya ārammaṇabhūtā khandhā niyamenti yañhi jhānaṃ sammasitvā vuṭṭhāti taṃsadisova hotīti āha  pana puggalajjhāsayo niyameti aho vata pañcaṅgikaṃ caturaṅgikaṃ vā maggaṃ pāpuṇeyyantiādinā yathā yathāssa ajjhāsayo hoti tathā tathā maggo hotīti āha
yasmā pana aṭṭhakathāvādo pamāṇaṃ tayo ca therā paṇḍitā byattā tasmā cattāropi vādā aññamaññaṃ appaṭibāhanavasena evaṃ veditabbā kathaṃ kāmāvacaradhamme tāva sammasitvā sukkhavipassakassa uppannamaggopi samāpattilābhino jhānaṃ pādakaṃ akatvā uppāditamaggopi vipassanāniyāmena paṭhamajjhānikāva honti sace pana kiñci jhānaṃ pādakaṃ katvā uppādito hoti tassa vasena aṅgapariṇāmo hotīti taṃtaṃjhānasadiso hoti yasmā panettha kāmāvacarakkhandhe ārabbha pavattā vipassanā kāmāvacaradhammesu ca mahaggatadhammesu viya bhāvanāvisesato jhānaṅgaviseso natthi tasmā vipassanāya ārammaṇabhūtā khandhā niyamentīti evaṃ pavatto dutiyattheravādo imaṃ vādaṃ na pavisati jhānadhamme sammasitvā uppāditamaggo sace pādakajjhānaṃ natthi sammasitajjhānaniyāmena taṃtaṃjhāniko hoti sace paṭhamajjhānato vuṭṭhāya dutiyādijhāne sammasitvā uppādito puggalajjhāsayaniyāmena dvīsu aññatarajjhānasadiso hoti sace pana puggalassa tathāvidho ajjhāsayo natthi tadā kathanti ettha tāva keci nānāvajjanavīthiyameva nivattamānapādakajjhānato ekāvajjanavīthiyaṃ  gotrabhubhāvaṃ patvā nivattamānāya vipassanāya ārammaṇabhūtā khandhāyeva  balavanto tasmā sammasitakkhandhaniyāmena taṃsadiso maggo hotīti vadanti evañca sati pādakajjhānaniyāmena hotīti evaṃ pavatto paṭhamattheravādo pādakajjhānato vuṭṭhāya kāmāvacarakkhandhe sammasitvā uppāditamaggameva sandhāya tiṭṭhatīti
apare pana pādakajjhānaṃ maggassa mūlakāraṇavasena paccayo hoti āsannakāraṇavasenapi sammasitakkhandhā pana mūlakāraṇavaseneva paccayā honti tasmā sammasitakkhandhato pādakajjhānameva balavataranti pādakajjhānasadiso maggo hotīti vadanti evaṃ sante pana sammasitakkhandhaniyāmenāti evaṃ pavatto dutiyattheravādo samāpattiṃ pādakaṃ akatvā kevalaṃ jhānadhammeyeva sammasitvā uppāditamaggameva sandhāya tiṭṭhati yasmā pana heṭṭhimaheṭṭhimajjhānato uparūparijhānaṃ balappattaṃ hoti tasmā heṭṭhimaheṭṭhimajjhānato vuṭṭhāya uparūparijhānadhamme vipassato uppannamaggo pādakajjhānaṃ anapekkhitvā sammasitajjhānavasena taṃtaṃjhāniko hoti uparūparijhānato pana vuṭṭhāya heṭṭhimaheṭṭhimajjhānadhamme sammasitvā uppāditamaggo sammasitajjhānaṃ anapekkhitvā pādakajjhānasadiso hotīti idamettha sārataraṃ evañhi sati dvinnampi therānaṃ vādā nippadesavisayā samaphalā honti
tatiyattheravādo cettha pādakajjhānaṃ sammasitajjhānaṃ vā vinā ajjhāsayamatteneva na ijjhati tīsupi vādesu ṭhapetvā sesajhānaṅgapariṇāmaṃ vedanāpariṇāmo vipassanāniyāmeneva hoti tayopi theravādā vipassanāniyāmena vinā na hontīti daṭṭhabbaṃ nanu ca vedanāpi jhānaṅgameva tasmā tāyapi pādakajjhānaniyāmeneva bhavitabbanti taṃ na vedanāyapi pādakajjhānaniyāmena pariṇāme sati vipassanāniyāmaṃ anapekkhitvā pādakajjhānaniyāmeneva maggakkhaṇe  sesajhānaṅgāni pariṇāmaṭṭhāneyeva vedanāyapi pariṇāmo bhaveyya tathā pana ahutvā ekāvajjanavīthiyā āditova pariṇāmanato maggavuṭṭhānavīthiyā āsannatarappavattāya vipassanāya vasena vedanāniyāmo hoti
atha vā pādakajjhānasammasitajjhānānaṃ sambhave tesu anuppannā vedanā vipassanāya na hotīti pādakajjhānasammasitajjhānaniyāmena pariṇamatītipi na sakkā vattuṃ ettha siyā  yattha tāva pādakajjhānaṃ atthi tattha taṃ niyameti yattha pana tikacatukkapādakajjhānaṃ natthi tasmiṃ  arūpabhave kiṃ niyametīti tatthāpi pādakajjhānameva niyameti yo hi bhikkhu aṭṭhasamāpattilābhī paṭhamajjhānaṃ pādakaṃ katvā sotāpattimaggaphalāni nibbattetvā aparihīnajjhāno kālaṃ katvā arūpabhave nibbatto paṭhamajjhānikāya sotāpattiphalasamāpattiyā vuṭṭhāya vipassanaṃ paṭṭhapetvā upari tīṇi maggaphalāni nibbatteti tassa tāni paṭhamajjhānikāneva honti dutiyajjhānikādīsupi eseva nayo arūpepi hi lokuttaraṃ tikacatukkajjhānaṃ uppajjatīti evamettha ekekassa lokuttarakusalassa jhānaṅgayogabhedo veditabboti
ti tebhūmakakusalaṃ viya paṭisandhippavattīsu avipaccavantampi attano attano anurūpassa phalassa nipphādanena taṃtaṃphalappatte sotāpanno sakadāgāmī anāgāmī arahāti sāmaññato cattāro ariyapuggale abhinipphādetīti visesato pana sattakkhattuparamatādike anekepi sotāpannādayo nipphādeti


 evaṃ  catubhūmakakusalacittaṃ sarūpato niddisitvā idāni taṃ nigamento āha tiādi tattha ti kāmabhave tathā tiādīsu
ti kusalākusalakammato apagatena aggamaggassa hi uppannakālato paṭṭhāya arahato sabbāni kusalākusalakammāni pahīnāni nāma honti paccayavekallena paṭisandhidāne asamatthabhāvato yato ca ariyamaggañāṇaṃ kammakkhayakaranti vuccati atha vā ahetuapaccayavisujjhanassa abhāvato kilesasamucchedakena maggakusalena akusalehi apagatena ti kucchitānaṃ salanādīhi  kusalasaṅkhātāya paṭipattiyaṃ desanuppādanādīsu chekena ti ubhayalokamunanakena aggaphalañāṇena sabbaññutaññāṇena vā samannāgatattā muninā tenāha 
yo munāti ubho loke muni tena pavuccatīti
ti chaḷabhiññatāya paramena cittavasibhāvena samannāgatattā jhānādīsu pañcavidhavasisabbhāvato ca vasibhūtena vasibhāvūpagatindriyena


ettāvatā ca yaṃ kusalākusalābyākatajātibhedato tividhanti ettha vuttaṃ kusalaṃ taṃ sarūpato niddisitvā idāni tadanantaruddiṭṭhaṃ akusalaṃ niddisanto āha tiādi bhūmito ekavidhanti vuttamatthaṃ niyametvā dassento āha ti nikāyantarikā pana rūpārūpāvacarampi akusalaṃ icchantīti tesaṃ  matinisedhanatthaṃ avadhāraṇaṃ kataṃ mahaggatabhūmiyaṃ uppajjantampi hetaṃ tattha rūpadhātuyaṃ pavattivipākaṃ dentampi ekantena kāmāvacaramevāti kuto panesa niyamoti kāmataṇhāvisayabhāvato kāmataṇhāvisayatā hi kāmāvacarabhāvassa kāraṇaṃ yathā rūpārūpataṇhāvisayatā rūpārūpabhāvassa ekaṃsena cetaṃ evaṃ sampaṭicchitabbaṃ itarathā byāpitalakkhaṇaṃ na siyā yadi hi ālambitabbadhammavasena bhūmivavatthānaṃ kareyya evaṃ sati anārammaṇānaṃ saṅgaho na siyā atha vipākadānavasena evampi avipākānaṃ saṅgaho na siyā tasmā ālambaṇadhammavaseneva pariyāpannānaṃ sā kātabbā apariyāpannānaṃ pana lokato uttiṇṇatāya lokuttaratā uttaritarābhāvato anuttaratā ca veditabbāti
domanassassa anīvaraṇāvatthāya abhāvena taṃsahagatacittuppādo kāmabhūmiyaṃyeva pavattatīti so  niyatavatthuko itare arūpabhūmiyampi pavattanato aniyatavatthukāti āha nti vicikicchuddhaccasahagatānaṃ mohekahetukattā itaresampi lobhamohadosamohavasena dvihetukattā āha ti ādito ekādasannaṃ akusalacittānaṃ paṭisandhijananato uddhaccasahagatassa tadabhāvato āha ti uddhaccasahagatañhi pavattivipākaṃ dentampi paṭisandhiṃ nākaḍḍhati yato vakkhati 
ekādasavidhānaṃ tu hitvā uddhaccamānasaṃ
ekādasavidhā ceva bhavanti paṭisandhiyoti 
yena pana kāraṇena taṃ paṭisandhiṃ nākaḍḍhati taṃ paṭisandhivinicchayakathāhi imissā gāthāya vaṇṇanāpadeseyeva vakkhāma  ti sukhadukkhopekkhāsaṅkhātāhi tīhi vedanāhi yathāha  tisso imā bhikkhave vedanā katamā tisso sukhā dukkhā adukkhamasukhāti  yaṃ pana katthaci sutte dvemā bhikkhave vedanā sukhā dukkhāti  vacanaṃ taṃ kusalapakkhikaṃ upekkhaṃ sukhe akusalapakkhikañca dukkhe pakkhipitvā pariyāyena vuttanti daṭṭhabbaṃ suppatiṭṭhitabhāvakāraṇattā mūlamivāti mūlaṃ lobho mūlaṃ etassāti  kiñcāpi hi mohopi lobhamūlesu atthi so pana sabbākusalasādhāraṇattā vavatthānakaro na hotīti asādhāraṇadhammavasena lobhamūlantveva vuttaṃ yathā bherisaddo yavaṅkuroti tathā nti etthāpi mūlantaravirahato moho eva mūlaṃ imassa nāññanti 
micchāvasena dassanaṃ diṭṭhi diṭṭhiyeva diṭṭhigataṃ yathā ākāsagataṃ thāmagatanti atha vā vipariyesaggāhikāya diṭṭhiyā gatameva na ettha gantabbavatthu tathāsabhāvanti diṭṭhigataṃ dvāsaṭṭhiyā vā diṭṭhīsu antogadhanti diṭṭhigataṃ tena samaṃ pakārehi yuttanti 
tiādi lobhamūlacittānaṃ pavattiākāradassanaṃ nti ucchedadiṭṭhiādiṃ micchādiṭṭhiṃ tāya hi vipallattacittā tāva kodhavisayo yāva indriyagocaroti  paralokaṃ paṭikkhipitvā natthi kāmesu ādīnavoti gaṇhanti saddena 
esa panthovitatho devayāne
yena yanti puttavanto visokā
taṃ passanti pasavo pakkhino ca
tena te mātaripi mithunaṃ carantīti 
ādinā  nayena puttamukhadassanaṃ saggamokkhamaggoti evamādikaṃ micchādiṭṭhiṃ saṅgaṇhāti ti ettha saddo aniyamattho tena brāhmaṇānaṃ suvaṇṇaharaṇameva adinnādāne sāvajjaṃ itaraṃ anavajjaṃ gurūnaṃ gunnaṃ attano jīvitassa vivāhassa ca atthāya musāvādo anavajjo itaro sāvajjo guruādīnaṃ atthāya pesuññakaraṇaṃ anavajjaṃ itaraṃ sāvajjaṃ bhāratayuddhasītāharaṇādikathā pāpavūpasamāya hotīti evamādike micchāgāhe saṅgaṇhāti ti diṭṭhasutamutamaṅgalāni ti vuḍḍhiyā pubbanimittabhāvena aggahetvā idameva vuḍḍhikāraṇanti evaṃ sāravasena gaṇhāti ti lobhassa micchābhinivesassa vā vasena saraseneva tikhiṇena kururena ti dandhena atikhiṇena tādisaṃ pana attano parassa vā samussāhanena pavattatīti āha ti ti saddena tathāpavattanakamusāvādādīnampi saṅgaho veditabbo ti anubhuyyamānānaṃ kāmaguṇānaṃ saddena parasantakassa ayathādhippetatāya yaṃ laddhaṃ taṃ gahetabbanti gahaṇādikaṃ saṅgaṇhāti
sampayuttadhammavasena bhedābhāvato dosamūlaṃ asaṅkhārikasasaṅkhārikabhedato duvidhaṃ yadi evaṃ kasmā domanassasahagataṃ paṭighasampayuttanti vuttaṃ asādhāraṇadhammehi tassa cittassa upalakkhaṇatthaṃ pāṇassa atīva atikkamitvā vā pātanaṃ  saddena adinnādānamusāvādapesuññapharusasamphappalāpabyāpāde saṅgaṇhāti dasaakusalakammapathesu hi kāmesumicchācāraabhijjhāmicchādiṭṭhisaṅkhātā tayova kammapathā iminā na sijjhanti sabhāvatikkhaṃ hutvā pavattamānaṃ cittaṃ asaṅkhārameva hoti itaraṃ sasaṅkhāranti adhippāyenāha ti mandaṃ  pana hutvā pavattamānaṃ ekaṃsena sasaṅkhāramevāti na sakkāva  viññātuṃ yaṃ sasaṅkhārena sappayogena pavattati taṃ mandameva hotīti katvā tathā vuttanti daṭṭhabbaṃ
mohamūlaṃ cittaṃ mūlantaravirahato atimūḷhaṃ vicikicchuddhaccayogato cañcalañcāti upekkhāsahagatameva hoti na tassa kadācipi sabhāvatikkhatā atthi ārammaṇe hi saṃsappanavasena vikkhipanavasena ca pavattamānassa cittadvayassa kiṃ tādise kicce sabhāvatikkhatāya ussāhetabbatāya vā bhavitabbaṃ tasmā na tattha saṅkhārabhedo atthi nanu ca uddhaccaṃ sabbākusalasādhāraṇaṃ kasmā pana etameva tena visesetvā vuttaṃ uddhaccasahagatanti visesato balavabhāvato idañhi etasmiṃ citte balavaṃ tasmā sampayuttadhammesu padhānaṃ hutvā pavattatīti idameva tena visesitabbaṃ teneva hi  sesākusalesu uddhaccaṃ yevāpanakavasena āgataṃ idha pana sarūpatoyeva niddiṭṭhaṃ evaṃ asādhāraṇappadhānadhammavasena mohamūlaṃ vicikicchāsampayuttaṃ uddhaccasampayuttanti duvidhaṃ vuttanti daṭṭhabbaṃ  saṃsayo  avūpasamo bhantatāti attho tattha vicikicchāsahagatassa asanniṭṭhānakāle uddhaccasahagatassa vikkhepakāle ca pavatti veditabbā
nti paṭisandhijanakājanakassa kammapathabhāvappattāpattassa ca anurūpato atha vā nti yo yassa hetu tadanurūpato yebhuyyena hi lobhamūlakena khuppipāsādinirantarapetavisaye uppajjanti dosamūlakena doso viya caṇḍajātatāya taṃsarikkhake niraye mohamūlakena niccasammūḷhāya tiracchānayoniyaṃ tasmā lobhādihetuanurūpato tattha tattha apāye upapattiṃ nipphādetīti āha ti  akusalavipākānaṃ dukkhappadhānatāya ti vuttaṃ
 alāmakena pāpāpāpappahīnena  mānasesu yaṃ pāpamānasaṃ vuttaṃ pāpāpāpesu puggalesu apāpena pāpāpāpappahīnena yaṃ pāpamānasaṃ vuttanti vā sambandho atha vā pāpāpāpesu mānasesu pāpena pāpamānasena pāpavasena pāpāpāpappahīnena yaṃ pāpamānasaṃ vuttanti yojanā ayaṃ panettha adhippāyo  asammāsambuddhena tāva dhammasabhāvassa dubbijānīyattā kusalampi akusalato akusalampi kusalato vucceyya bhagavato pana saha vāsanāhi  viddhaṃsitākusalassa kammakkhayakarañāṇena paccayavekallato viddhaṃsitakusalakammassa ca sammāsambuddhabhāvato ekanteneva akusaladesanā akusaladhammavasenevāti


aññamaññavisiṭṭhānaṃ kusalākusalānaṃ pākanti vipākaṃ vipakkabhāvamāpannānamarūpadhammānametamadhivacanaṃ yathā hi loke sālibījādīnaṃ phalāni taṃsadisāni nibbattāni vipakkāni nāma honti vipākaniruttiñca labhanti na mūlaṅkurapattadaṇḍanaḷādīni evaṃ kusalākusalānaṃ phalāni arūpadhammabhāvena sārammaṇabhāvena ca taṃsadisāni vipakkabhāvamāpannānīti vipākaniruttiṃ labhanti na pana kammābhinibbattāpi rūpadhammā kammavisadisattā vipākameva cittaṃ  karaṇamattaṃ kiriyā phaladānāsambhavato yena pana kāraṇena tassa phaladānaṃ na sambhavati taṃ heṭṭhā vuttameva kiriyā  eva cittaṃ  vipākassa kāmāvacarādibhāvo kusale vuttanayena yathāsambhavaṃ veditabbo alobhādisampayuttahetūhi saha vattanato  tadabhāvato  nibbattakahetuvasena sijjhamānampi hetaṃ sampayuttahetuvaseneva sahetukamahetukanti vuccati itarathā vavatthānābhāvato
ti attano janakaṃ kāmāvacarakusalaṃ viya janakajanitabbasambandhavasena hi taṃ taṃ kusalaṃ tassa tassa vipākassa sakaṃ nāmaṃ hoti
sakakusalaṃ viyāti vuttattā pavattākāraārammaṇādito cassa taṃsadisatā āpajjeyyāti taṃnivāraṇatthamāha tiādi ti parittādiatītādiajjhattādibhedesu chasu rūpādiārammaṇesu bhavantarapaṭisandhānato  avicchedappavattihetubhāvena bhavassa aṅganti  nibbattitabhavato parigaññatāya cutihetutāya ti kāmāvacaradhammapariyāpannesu kāmāvacaradhammā hi kilesavikkhambhanādīsu  asamatthabhāvena parittānubhāvatāya oḷārikāhi vā kāmataṇhādīhi parito gahitattā parittāti vuccanti vipākassa saṅkappetvā ārammaṇaggahaṇābhāvato kammānurūpameva pavattatīti parittakammavipāko parittārammaṇeyeva pavattitumarahati na mahaggataappamāṇārammaṇeti vuttaṃ parittadhammapariyāpannesūti yadi evaṃ mahaggatavipākopi mahaggatārammaṇeyeva āpajjatīti nāpajjati saññāyattārammaṇassa samādhippadhānassa kammassa appanāpattassa tādiseneva vipākena bhavitabbattā vaṇṇalakkhaṇādikañhi aggahetvā lokasaññānurodheneva gahite pathavādike parikammasaññāya samuppāditaṃ  paṭibhāganimittasaṅkhātamārammaṇaṃ saññāvasaṃ saññāyattaṃ hoti tasmā tadārammaṇassa samādhippadhānassa appanāpattassa kammassa vipākena samādhippadhānaappanāpattehi viya saññāyattārammaṇatāya nibbiseseneva bhavitabbaṃ parittavipāko pana mahaggataappamāṇapaññattārammaṇakammanibbattopi hoti so parato āgamissati
ti mukhaṃ paṭicca uppannanimittaṃ viya yathā hi taṃ nirīhaṃ aparaṃ mukhanimittaṃ uppādetuṃ aññaṃ vā kiñci attano balena kātuṃ na sakkoti evametampi vipākuppādanādīsu na ussahati tenāha nti ti cettha anupacchinnāvijjātaṇhāmānānusayasmiṃ santāne vipākuppādanasamatthatāsaṅkhāto āsevanapaccayabhāvasaṅkhāto viññattijanakatāsaṅkhāto ca byāpāro so vipāke natthi kammavegukkhittattā patitaṃ viya hutvā pavattamānassa tassa ekantena dubbalabhāvatoti taṃ nirussāhaṃ
nti vipaccanavasena pavattanaṭṭhānaṃ paṭisandhibhavaṅgacutitadārammaṇavasena catukiccānametesaṃ pavattiokāsoti attho tattha cutibhavaṅgānaṃ antarāḷaṃ paṭisandhikiccānaṃ ṭhānaṃ paṭisandhiāvajjanānaṃ tadārammaṇāvajjanānaṃ javanāvajjanānaṃ voṭṭhabbanāvajjanānañca antarāḷaṃ bhavaṅgakiccānaṃ ṭhānaṃ tadārammaṇapaṭisandhīnaṃ javanapaṭisandhīnaṃ bhavaṅgapaṭisandhīnaṃ vā antarāḷaṃ cutikiccānaṃ ṭhānaṃ javanabhavaṅgānaṃ antarāḷaṃ tadārammaṇakiccānaṃ ṭhānanti daṭṭhabbaṃ yasmā panetaṃ ṭhānaṃ dhammānaṃ taṃtaṃkiccavasena pākaṭaṃ hoti tasmā ṭhānaṃ veditabbanti ṭhānaṃ uddharitvā pākaṭakiccavaseneva taṃ pakāsetuṃ tiādi  vuttaṃ atha vā kiccampi kiccavantānaṃ pavattiṭṭhānabhāvena gayhatīti ṭhānantipi kiccameva uddhaṭanti taṃ sarūpato dassetuṃ tiādi vuttaṃ
 aṇḍajajalābujayonisambhavānaṃ  manussānaṃ vinipātikāsurānañca ahetukapaṭisandhiyāpi sabbhāvato āha nti paṭisandhiviññāṇasampayuttā dve alobhādayo hetū yesaṃ te  esa nayo tihetukesupi tattha duhetukānaṃ ñāṇavippayuttāni cattāri tihetukānaṃ ñāṇasampayuttāni cattāri paṭisandhiyo honti tathā bhavaṅgacutiyopi yena yena hi cittena paṭisandhi hoti taṃ tadeva bhavaṅgacutivasenapi pavattati tadārammaṇaṃ pana avisesena daṭṭhabbaṃ duhetukānampi tihetukatadārammaṇassa icchitattā nanu cetaṃ asamapekkhitābhidhānaṃ ācariyeneva imassa paṭisiddhattā tathā hi vakkhati 
ahetupaṭisandhissa na tadārammaṇaṃ bhave
duhetukaṃ tihetuṃ vā duhetupaṭisandhinoti 
nayidamasamapekkhitābhidhānaṃ paṭisandhijanakakammaṃ sandhāya tattha paṭisiddhattā yena hi kammena yā paṭisandhi ādinnā na taṃ tato adhikataraṃ tadārammaṇaṃ pavatte abhinipphādeti yaṃ pana aññampi kiñci kammaṃ tadāladdhāvakāsaṃ siyā na taṃ tattha tato adhikatarampi vipākaṃ na nibbattetīti atthi sahetukaṃ bhavaṅgaṃ ahetukassa bhavaṅgassa anantarapaccayena paccayoti  hi vacanena ahetukassāpi nānākammena sugatiyaṃ sahetukatadārammaṇamanuññātaṃ tenāhu ācariyā 
hoti aññena kammena sahetukaṃ ahetunanti
yathā  ca ahetukassa sahetukaṃ evaṃ duhetukassa tihetukampi icchanti  pana sahetukanti avisesena vuttattā ahetukānampi tihetukatadārammaṇaṃ icchati vuttañhi tena sahetukanti avisesopadesena duhetukaṃ tihetukañca gahetabbaṃ tathā hi aṭṭhakathāyaṃ ahetukassāpi tihetukatadārammaṇamabhihitaṃ yañcarahi atthasamāse ahetukānaṃ tihetukaphalāni detīti vuttaṃ taṃ kathaṃ so eva pucchitabbo yo tassa kattāti apare pana mūlasandhiyā jaḷattā tassa tihetukatadālambaṇaṃ na labbhatiyevāti vadanti
ti  paṭisandhito paraṃ dutiyacittato paṭṭhāya satipi antarantarā vīthicittuppāde tadavasāne uppajjamānassa yāvatāyukaṃ anivattanato vuttaṃ nti ti atimahantavibhūtārammaṇe pañcadvāre hi atimahantārammaṇe manodvāre vibhūtārammaṇe tadārammaṇamuppajjati na aññesu ekārammaṇappavattiyā paṭisandhādīnaṃ tiṇṇampi ekaṭṭhāne dassanatthaṃ uddese tadārammaṇassa avasānakaraṇaṃ idha pana pavattikkamavasena cutiyā avasānakaraṇanti daṭṭhabbaṃ
nti kāyavacīkammadvārassa janakavasena na pavattantīti vuttaṃ hoti tattha ti kāyaviññatti nti taṃsamuṭṭhāpikā cetanā kāyena kataṃ kammaṃ kāyakammaṃ kiñcāpi hi kāyo kammassa catuvīsatiyā paccayesu na kenaci paccayena paccayo hoti tathāpi taṃsamuṭṭhānassa tassa sabbhāveyeva kāyakammādivohāroti taṃ tena katanti vuccati kāyakammassa pavattiṭṭhānabhūtaṃ dvāraṃ  yadi evaṃ kammadvāravavatthānaṃ na siyā  kāyadvārena hi siddhaṃ kammaṃ kāyakammanti vuccati taṃ pana dvāre caranti kammānīti  vacanato vacīdvārepi sijjhatīti dvārena kammavavatthānaṃ na siyā tathā vacīkammaṃ kāyadvārepi sijjhatīti kammena dvāravavatthānampi na siyāti taṃ na tabbahulavuttiyā ceva yebhuyyena vuttiyā ca vavatthitattā kāyakammañhi kāyadvāreyeva bahulaṃ pavattati appaṃ vacīdvāre tasmā kāyadvāre bahulappavattanato etassa kāyakammabhāvo siddho vanacarakādīnaṃ vanacarakādibhāvo viya tathā kāyakammameva yebhuyyena kāyadvāre pavattati na itaraṃ tasmā kāyakammassa yebhuyyena ettheva pavattito assa kāyakammadvārabhāvo siddho brāhmaṇagāmādīnaṃ brāhmaṇagāmādibhāvo viyāti nettha kammadvāravavatthāne koci vibandhoti pi esa pabandho yathāsambhavaṃ daṭṭhabbo
manokammadvāraṃ pana sayaṃ manoyeva samānaṃ attanā sahagatacetanāanabhijjhādikammānaṃ pavattidvārabhāvena manodvārasaṅkhaṃ labhatīti na taṃ cittassa uppattidvāravasena gaṇhāti na hi sayaṃ attatova pavattati yadi pana cittasampayuttā kammadvārabhāvena adhippetā tadā tesaṃ kammadvārabhāvo manasmiṃ na upacārīyatīti sampayuttadhammānaṃ cittādhipatibhāvo citte viyāti cittaṃ nti vuccati sabhāvato pana kammadvāraṃ nāma sampayuttadhammāyevāti cittaṃ tato pavattanato manokammadvāravasena pavattati anantarapaccayabhūtassa pana manokammadvārabhāve vattabbameva  natthi idha pana aviññattijanattāti vacanena kāyavacīkammadvāravaseneva appavattiyā sādhitattā manokammadvāraṃ na gahitameva na hi aviññattijanattāti kāraṇaṃ manokammadvāravasenapi appavattiṃ sādheti atha vā avipākasabhāvatoti  vacanena manokammadvāravasenapi appavatti sādhitā hoti kammadvāranti ettha kammaggahanena nānakkhaṇikakammassa adhippetattā tassāpi gahaṇaṃ daṭṭhabbaṃ iti imesu kāyavacīkammadvārasaṅkhātesu dvīsu dvāresu manokammadvārena saha tīsu eva vā yathā kusalaṃ pavattati na evaṃ vipāko yathā ca kusalaṃ kāyavacīmanokammassa āyūhanavasena dānādipuññakiriyavatthuvasena pavattati na evamayaṃ ayaṃ pana neva kāyavacīkammadvāresu pavattati viññattisamuṭṭhāpakattābhāvato na kammavasena manokammadvāravasenāpi ca pavattati vipākuppādanabhāvābhāvato na puññakiriyavasena pavattati dānādivasena appavattanatoti dassetuṃ ti vuttaṃ nti dānādivasena
tiādi sampayuttadhammavasena visesadassanaṃ yasmā ete parittārammaṇā karuṇāmuditā ca paññattārammaṇā sattapaññattiyaṃ pavattanato tasmā dvinnamālambaṇānaṃ ekacittassa visayabhāvānanugamanato na tesu karuṇāmuditā kadācipi jāyantīti ayamettha paṭhamagāthāya adhippāyo
 dutiyagāthāya pana saddo yasmāti imassa atthe yasmā pañca sikkhāpadā kusalāti  vuttā tasmāti attho idaṃ vuttaṃ hoti  bhagavatā hi  pañca sikkhāpadā kusalāti  evaṃ pāṇātipātā veramaṇītiādīnaṃ pañcannaṃ sikkhāpadānaṃ kusalabhāvo vutto te ca viratisabhāvā eva ādito tiṇṇaṃ sikkhāpadānaṃ pacchimassa ca sammākammante itarassa sammāvācāyaṃ pañcannampi micchājīvahetukapañcaduccaritato viramaṇavasena  pavattānaṃ sammāājīve ca antobhāvato tasmā tā ekantakusalabhūtānaṃ kadāci abyākate labhanti itarathā saddhāsatiādayo viya siyā kusalā siyā abyākatāti vucceyyunti yadi evaṃ lokuttaraphalesu aṭṭha satta vā maggaṅgā na labbhantīti no na labbhanti lokiyaviratīnameva tattha ekantakusalabhāvassa vuttattā lokuttaraviratiyo pana phalassa maggapaṭibimbabhūtattā maggasadisato aṭṭhaṅgikatāya sattaṅgikatāya  ca bhavitabbanti na ca ekantakusalabhāvena vavatthāpetuṃ yuttā evañca katvā upari lokuttaraphalesupi aṭṭhaṅgikatādibhedo maggo uddhaṭoti
tiādi adhipativasena visesadassanaṃ sabbesampi hi tebhūmakakusalānaṃ añño āyūhanakālo añño vipaccanakālo tasmā na tāni attano vipākehi adhipatiṃ gāhāpetuṃ sakkontīti na te chandādīni dhuraṃ katvā pavattanti lokuttarakusalāni ca pana āyūhanakālassa vipaccanakālassa ca antarābhāvato attano chandādīnaṃ balassa avūpasantakāleyeva vipākaṃ nibbattentīti anantarapaccayā hutvā vipākehi adhipatiṃ gāhāpetuṃ sakkontīti evañca katvā upari lokuttaravipākānaṃ adhipatiyogaṃ vakkhati
 yasmā  vipākānaṃ āgamanato asaṅkhārikasasaṅkhārikabhāvo icchito  paccayato tasmā ubhinnampi matidassanatthamāha ntiādi purimatthero hi yathā mukhe calite ādāsatale mukhanimittaṃ calati  evaṃ asaṅkhārikassa kusalassa vipāko asaṅkhāriko sasaṅkhārikassa vipāko sasaṅkhārikoti āha tasmā tassa matidassanatthaṃ ti vuttaṃ dutiyatthero pana asaṅkhārikādīsu yena kenacipi cittena kamme āyūhite āsannamaraṇassa attano paresaṃ vā payogena vinā asaṅkhārena appayogena kammakammanimittagatinimittapaccupaṭṭhāne paṭisandhi uppajjamānā asaṅkhārikā yassa kassaci sasaṅkhārena sappayogena kammādipaccupaṭṭhāne sasaṅkhārikā tathā bhavaṅgacutiyopi tadārammaṇañca paṇītāpaṇītautubhojanādipaccayavasena anantaraniruddhakusalākusalassa vasena vā asaṅkhārasasaṅkhāranti evaṃ paccayato asaṅkhārikādividhānatamāha tasmā tassa matidassanatthaṃ ti vuttaṃ idameva ca pana ācariyā pasaṃsanti
ti adhipatiyogābhāvepi hīnamajjhimapaṇītānaṃ kusalānaṃ vipākattā etena āgamanato hīnādibhāvaṃ vibhāveti vineyyasantānagatakilesamalavidhamanena tassa punanato puñño vādo vacīghoso etassa vuttanayeneva puññaṃ vadatīti vā puññavādī tena  ekantena savatthukanti vuttepi rūpaloke pavatti anivāritāti āha nti  ti iminā pana byatirekato laddhamatthaṃ dassetīti
evaṃ tāva sahetukavipāke niddisitvā idāni ahetuke niddisituṃ tiādi vuttaṃ kasmā pana sahetukassa kammassa ahetukavipāko hotīti vuccate  cakkhuviññāṇādīnaṃ tāva pañcannaṃ ārammaṇābhinipātamattattā alobhādisampayogo na sambhavati tathā mandatarakiccesu sampaṭicchanasantīraṇesūti  evaṃ hetūnaṃ uppattiyā asambhavato ca nesaṃ ahetukatā daṭṭhabbā upekkhādiyoge pana cakkhuviññāṇādīnaṃ tāva catunnaṃ iṭṭhārammaṇepi pavattamānānaṃ vatthārammaṇasaṅghaṭṭanāya dubbalabhāvato upekkhāsahagatatā kāyaviññāṇassa ca tāya balavabhāvato sukhasahagatatā hoti sampaṭicchanaṃ pana ārammaṇaghaṭṭanayogyabhāvena oḷārikattā catucittakkhaṇātītavasena cirajātattā ca dubbalamattano nissayena saha asamānajātikañca cakkhādivatthuṃ nissāya uppannehi cakkhuviññāṇādīhi laddhānantarapaccayatāya apubbanissayatāya ca ārammaṇarasassāde dubbalanti iṭṭhādīsu ārammaṇesu upekkhāsahagatameva santīraṇaṃ pana vuttaviparītato iṭṭhārammaṇe sukhasahagataṃ iṭṭhamajjhatte ca upekkhāsahagatanti daṭṭhabbaṃ manoviññāṇadhātu viya visiṭṭhamananakiccābhāvato manomattā nissattanijjīvādiatthehi dhātu cāti  sā hi satipi viññāṇabhāve manoviññāṇato sambhavassa visiṭṭhamananakiccassa akaraṇato mananamattāyeva hoti vuttalakkhaṇaviparītato pana mano ca taṃ viññāṇañcāti manoviññāṇaṃ tadeva yathāvuttaṭṭhena dhātūti 
 yathākkamaṃ rūpādiekekasseva ārammaṇakaraṇato  pañcārammaṇikachaḷārammaṇikabhāvato
daṭṭhabbatāya  rūpāyatanaṃ sotabbatāya  saddāyatanaṃ munitabbatāya  sampattasseva gahetabbatāyāti attho gandhādittayassetaṃ nāmaṃ cakkhādīhi vinā kevalaṃ manasā eva vijānitabbatāya  dhammāyatanaṃ anāmaṭṭhakālavisesavacanattā ca nesaṃ atītānāgatāpi rūpādayo diṭṭhādisaddehi vuccanti teneva hi  daṭṭhabbatāyātiādinā kālasāmaññena  nesaṃ nibbacanaṃ vuttaṃ diṭṭhaṃ ārammaṇaṃ yassa taṃ  evaṃ dīsu
nti cakkhudvāratova pavattaṃ sabbavākyānaṃ avadhāraṇaphalattā tena manodhātuādīnaṃ cakkhuviññāṇabhāvo nivārito hoti tesaṃ dvārantaratopi pavattisambhavato atha vā nti idaṃ sañjātippavattiṃ sandhāya vuttaṃ na sañcaraṇappavattiṃ tasmā yathā kuṇḍamukhato udakaṃ sañcaraṇavasena pavattati na evaṃ pavattamidha gahitaṃ yathā pana candakantapāsāṇato udakaṃ sañjātivasena pavattati evaṃ pavattameva cakkhuto pavattanti gahitaṃ yathā ca kiṃ yathā kucchito samuṭṭhitaṃ pittasemharuhirādi mukhato sandantampi mukhassavoti na vuccati mukhatoyeva pana samuṭṭhahitvā tato savantaṃ kheḷaṃ mukhassavoti vuccati evaṃ hadayavatthusannissayato samuṭṭhahitvā cakkhuto pavattamānaṃ cakkhuviññāṇaṃ nāma na hoti cakkhutoyeva pana samuṭṭhahitvā tato pavattamānaṃ cakkhuviññāṇaṃ nāmāti yo pana imamatthaṃ asallakkhetvā byañjanamattasseva abhinivisitvā taṃdvārappavattānaṃ sesānampi cakkhuviññāṇabhāvaṃ maññeyya taṃ nivāretuṃ pakārantarenapi viggahaṃ dassento āha nti yathā cakkhuto pavattaṃ cakkhusannissitaṃ vā viññāṇaṃ cakkhuviññāṇaṃ evaṃ sotaviññāṇādīsupi sotato pavattaṃ sotasmiṃ sannissitaṃ vā viññāṇaṃ sotaviññāṇantiādinā yojanaṃ atidisanto āha ti
cakkhusannissitaṃ hutvā rūpassa vijānanalakkhaṇametassāti  tattha cakkhusannissitavacanena dibbacakkhādikaṃ aññaṃ rūpārammaṇaṃ viññāṇaṃ nivatteti  vijānanaggahaṇena cakkhusannissite phassādidhamme nivatteti cakkhurūpaggahaṇena nissayato ārammaṇato ca cittaṃ vibhāveti ubhayādhīnavuttikattā yadi hi cakkhu nāma na siyā andhāpi rūpaṃ passeyyuṃ na ca passanti yadi ca nīlādirūpaṃ nāma na siyā desādiniyamena na bhavitabbaṃ attheva ca niyamo ekantasārammaṇatā ca cittassa vuttāti ārammaṇena vinā nīlādiābhāsaṃ cittaṃ pavattatīti evaṃ pavatto vādo micchāvādoti gahetabbo tenāha bhagavā cakkhuñca paṭicca rūpe ca uppajjati cakkhuviññāṇantiādi  ettha  siyā  kiṃ panetaṃ cakkhu rūpañca viññāṇassa paccayo hontaṃ ekameva paccayo hoti udāhu anekanti cakkhu tāva ekampi rūpaṃ pana anekameva saṅgataṃ kiṃ kāraṇaṃ paccayabhāvavisesato cakkhu hi cakkhuviññāṇassa nissayapurejātaindriyavippayuttapaccayehi paccayo hontaṃ atthibhāveneva hoti tasmiṃ sati tassa bhāvato asati abhāvato yato taṃ atthiavigatapaccayehissa paccayoti vuttaṃ svāyaṃ paccayabhāvo na ekasmiṃ na sambhavatīti ekampi cakkhuviññāṇassa paccayo hoti rūpaṃ pana yadipi cakkhu viya purejātaatthiavigatapaccayehi paccayo hoti puretaraṃ uppannaṃ hutvā vijjamānakkhaṇeyeva upakārakattā tathāpi anekameva saṅgataṃ hutvā paccayo hoti ārammaṇabhāvato yañhi taṃ ārammaṇaṃ tassa yathā tathā upalabbhanīyavaseneva ārammaṇapaccayabhāvo viññāṇassa ca indriyādhīnavuttikassa ārammaṇasabhāvūpaladdhi na ekadvikalāpagatavaṇṇavasena hoti nāpi katipayakalāpagatavaṇṇavasena atha kho ābhogānurūpaṃ āpāthagatavaṇṇavasenāti anekameva rūpaṃ saṃhaccakāritāya viññāṇassa paccayo hotīti amumeva  hi visesaṃ vibhāvetuṃ cakkhuñca paṭicca rūpe cāti   vacanabhedo katoti evaṃ sotaviññāṇepi yathārahaṃ vattabbaṃ ghānaviññāṇādīnaṃ pana sampattaggāhatāya attano nissayena saha allīnasseva gahaṇato ekakalāpagatampi gandhādikaṃ tesaṃ uppattiyā paccayo hoti
nti rūpāyatanamattasseva ārammaṇakaraṇarasaṃ saddena yathā ārammaṇantaraṃ nivatteti evaṃ rūpāyatanepi labbhamāne ekacce visese nivatteti na hi cakkhuviññāṇaṃ vaṇṇamattato aññaṃ kiñci nīlādivisesaṃ tattha gahetuṃ sakkoti tenāha bhagavā  pañcahi viññāṇehi na kiñci dhammaṃ paṭivijānāti aññatra abhinipātamattāti cakkhuviññāṇaṃ uppajjamānaṃ rūpārammaṇe eva uppajjanato tadabhimukhabhāvena gaṇhātīti vuttaṃ nti attano anantaraṃ uppajjamānānaṃ arūpadhammānaṃ samanantaravigatā arūpadhammā pavattiokāsadānena anantarasamanantaranatthivigatapaccayehi upakārakā nissayārammaṇā dhammā viya āsannakāraṇāti dassento āha nti dīsupi vuttanayeneva attho veditabbo kiriyāmanodhātuyā ārammaṇabhedato bhinnasabhāvattā āha nti cakkhuviññāṇādīhi gahitaṃ rūpādiārammaṇaṃ tadanantarameva aparipatantaṃ  katvā sampaṭicchantaṃ gaṇhantaṃ viya hotīti vuttaṃ nti tathābhāvena sampaṭicchanabhāvena paccupaṭṭhātīti 
chasu ārammaṇesu kadāci pañcannaṃ jaccandhādivasena tatopi ūnānaṃ brahmaloke ca dvinnameva vijānanasabhāvāpi  vuttā taṃsabhāvānativattanato chasveva vā itaresaṃ ārammaṇānaṃ antogadhattā ti yathāsambhavaṃ santīraṇatadārammaṇādikiccā santīraṇatadārammaṇapaṭisandhibhavaṅgacutikiccāti adhippāyo ti idaṃ imāsaṃ dvinnaṃ manoviññāṇadhātūnaṃ anibaddhaṭṭhānatāya nibaddhakāraṇaṃ dassetuṃ vuttaṃ vuttanayena pana taṃtaṃanantarātītaviññāṇāpagamapadaṭṭhānantipi vattuṃ vaṭṭatiyeva ahetukacittānaṃ visuṃ visuṃ lakkhaṇādikassa dassitattā parisesato sahetukacittānaṃ ekasadisameva lakkhaṇādikanti viññāyati taṃ pana heṭṭhā vibhāvitameva
idāni imāsaṃ ārammaṇādito bhedaṃ dassetuṃ tiādi vuttaṃ ti ekanteneva iṭṭhārammaṇe atiiṭṭhārammaṇeti attho ti sahetukavipākānaṃ vuttesu catūsu sampaṭicchanavoṭṭhabbanānaṃ antarāḷasaṅkhātasantīraṇaṭṭhāne cāti pañcasu ṭhānesu pañcasu kiccesūti vā attho kiñcāpi somanassapaṭisandhikassa domanassajavanāvasāne tadārammaṇasambhave asati yaṃ kiñci paricitapubbaṃ parittārammaṇamārabbha upekkhāsahagatasantīraṇamuppajjatīti icchitaṃ tathā pana uppajjamānassa kadāciyeva sambhavato yebhuyyappavattiṃ gahetvā cha ṭhānāni avatvā pañceva vuttāni atha vā taṃ uppajjamānaṃ tadārammaṇaṭṭhāneyeva nibbattatīti taṃvaseneva tassāpi ṭhānaṃ gahitanti daṭṭhabbaṃ acakkhusaṃvattanikakammanibbattatāya jātiyā andho  kiñcāpi hi jātikkhaṇe aṇḍajajalābujānaṃ sabbesampi cakkhu natthi yassa bhāvābhāvato andhānandhavicāraṇā bhaveyya tathāpi cakkhussa uppajjamānārahakālepi cakkhuvipattivibandhakena kammunā paṭihatasāmatthiyena paṭisandhidāyakena  itarenāpi vā kammena tassa anupādiyamānattā satto jaccandhoti vuccati atha vā ti pasūtiyaṃyeva andho mātukucchiyaṃyeva andho hutvā nikkhantoti attho tena duhetukatihetukānaṃ mātukucchigatakālepi cakkhussa avipajjanaṃ siddhaṃ hoti evaṃ dīsupi yathārahaṃ vattabbaṃ ti jātiyā aññāṇako  kiñcāpi duhetukapaṭisandhikopi jātiyaṃ aññāṇako tassa pana pavattiyaṃ paññā sambhavatīti vuttanayena yebhuyyato pavattiyampi paññāyāsambhavato jaccajaḷo veditabbo  surāmerayapānādiummattakabhāvasaṃvattanikakammaparibhāvitena kammena gahitapaṭisandhiko ti paradāragamanādikammaparibhāvitena kammunā gahitapaṭisandhiko so pañcavidho āsittapaṇḍako usūyapaṇḍako pakkhapaṇḍako opakkamikapaṇḍako napuṃsakapaṇḍakoti idha pana opakkamikapaṇḍakassa sahetukassāpi bhāvato napuṃsakassa ca visuṃ gahaṇato tayo paṇḍakā adhippetā saddena jātimūgajātipaṅgulamammanādīnaṃ saṅgaho keci pana ekacce ahetukapaṭisandhikā avikalindriyā hutvā thokaṃ vicāraṇapakatikāpi honti tasmā tādisānampi idha ādisaddena saṅgahoti vadanti ettha ca jaccandhādīnameva ayaṃ paṭisandhīti na gahetabbā jaccandhādayo pana iminā paṭisandhiṃ gaṇhantīti gahetabbaṃ
ti tihetukassapi ukkaṭṭhapuññassa duhetukammassa pana sabbathāpi soḷasannaṃ vipākānaṃ asambhavato tappaṭikkhepaparattā cetanāya tihetukapuññassāti avisesato vuttaṃ


mahaggatavipākānaṃ  taṃtaṃkusalāgamanavaseneva jhānaṅgahāni na pana bhāvanāvisesenāti tesaṃ pahānaṅgāni anuddhaṭāni nti upapattibhave
arūpāvacaravipākacittāni vuccantīti sambandho
ti kusalānurūpaṃ kusalasadisaṃ katvā yathā kāmāvacaravipākaṃ kusalato visadisampi katvā vibhattaṃ evamakatvā kusalasadisameva katvāti atthaṃ vadanti aṭṭhakathāyaṃ  pana kusalānantaraṃ katvā mahaggatavipākānaṃ bhājitapāḷiṃ sandhāya kusalānugataṃ katvā bhājitanti vuttaṃ pāḷiyañhi 
katame dhammā abyākatā yasmiṃ samaye kāmāvacarassa kusalassa kammassa katattā upacitattā vipākaṃ cakkhuviññāṇaṃ uppannaṃ hotītiādinā  
kāmāvacaravipākaṃ vibhajitvā mahaggatavipākaṃ vibhajantena 
katame dhammā abyākatā yasmiṃ samaye rūpapattiyā maggaṃ bhāveti vivicceva kāmehi paṭhamaṃ jhānaṃ upasampajja viharati pathavīkasiṇaṃ tasmiṃ samaye phasso hoti avikkhepo hoti ime dhammā kusalā tasseva rūpāvacarassa kusalassa kammassa katattā upacitattā vipākaṃ vivicceva kāmehi paṭhamaṃ jhānaṃ upasampajja viharati pathavīkasiṇaṃ ime dhammā abyākatāti 
evaṃ kusalaṃ uddisitvā tadanantaraṃ katvā mahaggataṃ vipākaṃ vibhattaṃ tasmā yathā kāmāvacaravipākaṃ evaṃ avibhajitvā  idaṃ kusalānantaraṃ katvā vibhattanti imamatthaṃ jotetuṃ aṭṭhakathāyaṃ kusalānugataṃ katvāti vuttaṃ imināpi ca ācariyena parihāramukhena vakkhamānaatthavisesavacanicchāya tattha vuttanayeneva codanā katā evañhi sati kusalānantaraṃyeva phalaṃ uppajjatīti ñāpanaṃ suṭṭhūpapannaṃ hotīti ayamettha amhākaṃ ācariyassa maggo
nti mahaggatavipākaṃ tañhi idha adhigataṃ ti yasmā kāmāvacarakusalaṃ asamānaphalaṃ hoti tihetukassa duhetukāhetukavipākānaṃ duhetukassa ca ahetukavipākānampi jananato na evamidaṃ idaṃ pana ekanteneva sadisavipākajananato samānaphalameva tasmāti attho ettha ca kusalanti avuttepi kāmāvacarapuññaṃvāti upamitattā upameyyassapi kusalabhāvo viññāyati kasmā panetaṃ sadisavipākaṃ na kāmāvacaraṃ viya visadisavipākampīti vuccate  kāmāvacarapuññañhi ācinanto rūpataṇhādinānāvatthukakāmataṇhūpanissayato  ācinati tasmā tadūpanissayakusalaṃ tadanurūpato nānāvatthukaṃ vipākaṃ janeti mahaggataṃ pana ācinanto ekavatthukāyeva bhavataṇhāya vasena ācinatīti tadanurūpato taṃ nānāvatthuṃ ajanetvā ekavatthumeva janetīti
ti dhammato ārammaṇato paṭipadādito ca tathā hi ye phassādayo kusale ca labbhanti te vipākepi labbhanti yasmiñca ārammaṇe kusalaṃ pavattati tattheva idaṃ vipākampi yāva paṭipadādayo kusalassa labbhanti tāva imassa vipākassapīti kāmaṃ yassa kassaci chāyā taṃtaṃvatthusadisāva mahantassa pana kusalavipākassa mahantāhiyeva upamāhi  bhavitabbanti ntiādi vuttaṃ apare apare attabhāve bhavaṃ vedanamassāti  yadi aparāpariyavedanaṃ na hoti kathañcarahi imassa phaluppattīti āha tiādi
nti kusalabhavānantaraṃ yasmiñhi bhave taṃ kusalaṃ kataṃ so idha kusalasaddena upacārato gahito kammānantaraṃyeva phalassa asambhavato na hi taṃ lokuttarakusalaṃ viya anantaraphalanipphādakaṃ atha kho ekaccakāmāvacarakusalaṃ viya aparāpariyavedanaṃ ahutvā satipi anekeyeva kāmāvacarakamme mahogho viya parittaṃ udakaṃ tamajjhottharitvā attanoyeva vipākadānena ekantena anantarabhaveyeva phalaṃ nibbatteti nanu ca aparihīnajjhānasseva kassaci nikantivasena kāmabhave paṭisandhi hoti tathā hi tissamahābrahmā uparibrahmalokūpapattiyā bhāvitamaggo bhikkhūhi yācito tato cavitvā moggalibrāhmaṇassa gehe paṭisandhiṃ aggahesīti vuttanti taṃ kathanti nikantibaleneva jhānaṃ parihāyatīti tato parihīnajjhāno nibbattatīti vadanti apare pana ācariyā anīvaraṇāvatthāya nikantiyā jhānassa parihāni vīmaṃsitvā gahetabbāti vatvā satipi mahaggatakammuno vipākaṃ paṭibāhanasamatthasseva parittakammassa abhāve ijjhati bhikkhave sīlavato cetopaṇidhi visuddhattāti  vacanato kāmabhave cetopaṇidhi mahaggatakammassa vipākaṃ paṭibāhitvā parittakammuno vipākassa okāsaṃ karotīti vadanti taṃ yuttaṃ ti imassatthassa ñāpanatthanti sambandho
 evaṃ  avisesena kusalasadisataṃ atidisitvā idāni visesaṃ dassetuṃ tiādi vuttaṃ yathā hi dukkhapaṭipadaṃ dandhābhiññaṃ jhānaṃ uppādetvā punappunaṃ samāpajjantassa taṃ jhānaṃ taṃpaṭipadameva hoti evaṃ tasmiṃ tasmiṃ aparihīne tassa tassa vipāko nibbattamāno taṃtaṃpaṭipadova bhavituṃ arahati chandādhipateyyādibhāvo pana tasmiṃ khaṇe vijjamānānaṃ chandādīnaṃ adhipatipaccayabhāvena hoti na āgamanavasena tathā hi ekameva jhānaṃ nānakkhaṇesu nānādhipateyyaṃ hoti tasmā vipākassa āgamanavasena chandādhipateyyāditā na gahitā tenāha nti tadabhāvatova sarasato tassa hīnāditā na sambhavatīti sāpi jhānāgamanatova vuttā


maggacittassa viya phalacittassa maggayogato bhedābhāvena catumaggayogatoti avatvā ti vuttaṃ catūhi ariyamaggehi sampayuttakusalacittassa phalattā catubbidhasāmaññaphalasampayuttacittabhāvatoti attho sotāpattimaggassa phalaṃ cittaṃ  evaṃ sesesu maggavīthiyaṃ dvikkhattuṃ tikkhattuṃ vā phalasamāpattiyā aparicchinnaparimāṇaṃ pavattamānampi dvīsveva ṭhānesu pavattiyā duvidhameva hotīti āha nti
 maggāgamanatoti adhippāyo maggo hi āgamanato suññatoti laddhanāmo saguṇālambaṇavasena animittaappaṇihitanāmampi labhatīti phalassa nāmattayampi deti tathā āgamanato appaṇihito  maggo saguṇārammaṇavasena animittasuññataappaṇihitanāmakoti phalassa nāmattayampi deti evañca katvā abhidhamme ekekassa phalassa tīṇi tīṇi nāmāni vuttāni nanu ca abhidhamme saguṇārammaṇato nāmaṃ anadhippetanti vuttaṃ saccaṃ vuttaṃ taṃ pana nāmalābhaṃ sandhāya na nāmadānaṃ tattha hi vavatthānakarattābhāvato tathā anadhippetaṃ na alabbhanato idha pana ekekassa  phalaṃ nāmattayampi labhatīti vavatthānappayojanābhāvato saguṇārammaṇehi laddhanāmadānassa adhippetattā tividhampi nāmaṃ deti ekantena cetaṃ evaṃ sampaṭicchitabbaṃ itarathā vipassanāpi vipassato laddhanāmamaggassa taṃ na dadeyyāti nti aparabhāge ti samāpajjanavasena anubhavitabbaphalesu vaḷañjanaphalesu nāti maggāgamanaṃ sandhāya paṭikkhittanti āha tiādi vaḷañjanaphalañhi visuṃ vipassanāvaseneva nibbattatīti tassa taṃvasena nāmalābho yadi evaṃ maggassa viya animittanāmalābho na siyā taṃ na yathā maggānantarassa phalassa viya vaḷañjanakaphalasamāpattiyāpi maggāgamanato ca jhānapaṭipadābhedo hoti evaṃ animittanāmampi labbhatīti
ti ettha kāraṇaṃ vuttameva ti soḷasahi ākārehi catusaccapaṭivedhakamaggabhāvena kilesamāraṇavasena gamanasaṅkhātena nibbānatthikehi maggitabbabhāvasaṅkhātena vā maggabhāvena ti sayaṃ phalabhāvampi maggassa phalattā taṃsadisatāya vā tamupādāya maggoti vuccati maggaṅgaṃ maggapariyāpannantiādīsūti adhippāyo


yathā  atiiṭṭhe iṭṭhamajjhatte ca ārammaṇe vedanābhedasambhavato kusalavipākamanoviññāṇadhātu duvidhā hoti somanassasahagatā upekkhāsahagatāti evaṃ atianiṭṭhe aniṭṭhamajjhatte ca ārammaṇe vedanābhedo natthīti akusalavipākamanoviññāṇadhātu ekavidhāvāti ti vuttaṃ sati hi tattha vedanābhede atianiṭṭhe domanassena bhavitabbaṃ na ca paṭighena vinā domanassaṃ uppajjatīti kāyaviññāṇassa dukkhasahagatā kusalavipāke vuttavipariyāyena veditabbā ettha ca akusalavipākesu labbhamānadukkhaṃ  viya nātikaṭukāpi upekkhā ekantanihīnassa akusalassa vipākabhāvato dukkhasabhāvattā hīnā eva na hi akusalassa vipāko adukkho hoti upekkhābhāvo panassa balavatā bādhiyamānassa paṭipaharituṃ asakkontassa dubbalapurisassa tena kariyamānabādhassa upekkhanā viyāti daṭṭhabbaṃ ti imāni satta ekekassa akusalassa vipākacittāni na pana kusalavipāke viya tihetukādipuññavisesena uddhaccasahagatassapi hi pavattiyaṃ satteva vipākā labbhanti kasmā panettha yathā kusalavipākaṃ sahetukampi uddhaṭaṃ na evaṃ akusalavipākanti hetūnaṃ asambhavato lobhādīnañhi ekantasāvajjatāya ayonisomanasikārahetukānaṃ natthi vipākabhāvo alobhādīnampi ekantamanavajjasabhāvānaṃ vā kāraṇassa tabbidūratāya nattheva akusalavipākabhāvo na hi alobhādīnaṃ paṭipakkhalobhādayo te abhinipphādenti tasmā idaṃ sabbathā sahetuppavattiyā asambhavato ahetukamevāti
ti ettha atītabhave āyūhitaṃ aparāpariyavedanīyaṃ upapajjavedanīyaṃ vā kammaṃ  nāma  kammakaraṇakāle cetanāya gahitamārammaṇaṃ  nāma upapajjitabbabhavapariyāpanno narakādīsu aggijālādivaṇṇo  nāma
ti akusalavipākā tesaṃ aniṭṭhāniṭṭhamajjhattavisayesu pavattivacanena tabbipariyāyena kusalavipākānaṃ iṭṭhaiṭṭhamajjhattavisayesu pavatti atthato āpannāti sā visuṃ na vuttā ti sukhasomanassupekkhāyuttā
ntiādi yathāvuttavipākānaṃ nigamanaṃ


 pākassa  asurakaññānaṃ gabbhaparipākassa sāsanato vināsanato pākasaṅkhātassa vā asurassa vināsanato pākasāsano vuccati sakko devarājā tena pūjito  pākaṃ vā paripakkaṃ sāsanametesūti pākasāsanā khīṇāsavā tehi pūjitoti 

ti pavattākāramattato dānādivasena na pana puññakiriyavatthuvasena khīṇāsavasantānagatassa puññakiriyabhāvābhāvatoti vuttovāyamattho
āvajjatīti  ābhuñjati oṇojeti pariṇāmeti vāretīti vā attho tañhi āpāthagataṃ ārammaṇaṃ paṭhamamābhuñjati cakkhuviññāṇādīni vīthicittāni āpāthagatārammaṇābhimukhaṃ oṇojeti cittasantānaṃ vā purimākārato aññathā pariṇāmeti anuppabandhato pavattanakaṃ bhavaṅgacittasantānaṃ parato pavattituṃ adatvā āpāthagataṃ  vā ārammaṇaṃ aññattha gantuṃ adatvā vāreti hasitaṃ uppajjati uppādīyati vā etenāti hasituppādaṃ tadeva cittanti  voṭṭhapetīti  kasmā panettha āvajjanavoṭṭhabbanāni upekkhāsahagatāni hasituppādañca somanassasahagatanti vuccate  āvajjanaṃ tāva apubbārammaṇe sakideva ca pavattamānasantativicchedavasena pavattanato dubbalabhavaṅgapaccayaṃ vā sabbathā visayarasamanubhavituṃ na sakkotīti iṭṭhādīsu sabbattha upekkhāyuttameva hoti voṭṭhabbanañca vuttavipariyāyena vedanābhedārahampi samānaṃ vipākappabandhaṃ vicchinditvā visadisacittappabandhassa nibbattanato santatipariṇāmaneyeva kiccantare byāvaṭattā vipākaṃ viya ārammaṇarasassāde asamatthamevāti sabbattha upekkhāsahagatameva hasituppādaṃ pana vuttaviparītato parihīnavipallāsānaṃ khīṇāsavānaṃ santāne iṭṭhārammaṇeyeva uppajjanato sabbathā somanassasahagatamevāti
lakkhaṇādito panetāsu purimaṃ cakkhuviññāṇādīnaṃ purecaraṃ rūpādivijānanalakkhaṇaṃ āvajjanarasaṃ  tathābhāvapaccupaṭṭhānaṃ bhavaṅgavicchedapadaṭṭhānaṃ dutiyaṃ chaḷārammaṇavijānanalakkhaṇaṃ arahataṃ anoḷārikesu vatthūsu hasituppādarasaṃ tathābhāvapaccupaṭṭhānaṃ ekantato hadayavatthupadaṭṭhānaṃ tatiyampi chaḷārammaṇavijānanalakkhaṇaṃ pañcadvāramanodvāresu voṭṭhabbanāvajjanarasaṃ tathābhāvapaccupaṭṭhānaṃ ahetukavipākamanoviññāṇadhātubhavaṅgānaṃ aññatarāpagamapadaṭṭhānanti
ti bhavaṅgasantānaṃ āvaṭṭayantī viya ti sekkhāsekkhaputhujjanānaṃ sādhāraṇā ti asekkhānaṃyeva āveṇikā tenāha ti ti  cakkhādīsu chasu dvāresu padhānasāruppaṭṭhānādigatesu chasu rūpādiārammaṇesu padhānasāruppañhi ṭhānaṃ disvā diṭṭhadhammasukhavihāratthāya sāruppamidaṃ ṭhānaṃ mayā laddhanti tusantassa cakkhudvāre rūpārammaṇe bhaṇḍabhājanaṭṭhāne mahāsaddaṃ sutvā evarūpā loluppataṇhā me pahīnāti tusantassa sotadvāre saddārammaṇe gandhehi vā pupphehi vā cetiyapūjanakāle evarūpena vata sugandhena bhagavantaṃ pūjemīti tusantassa ghānadvāre gandhārammaṇe rasasampannaṃ piṇḍapātaṃ sabrahmacārīhi saha bhājetvā paribhuñjanakāle sāraṇīyadhammo vata me pūritoti tusantassa jivhādvāre rasārammaṇe ābhisamācārikavattapūraṇakāle kāyena vattapaṭivattaṃ pūremīti tusantassa kāyadvāre phoṭṭhabbārammaṇeti evaṃ pañcadvāresu pañcārammaṇesu pavattati
manodvāre pana yathāvuttesveva pañcasu paccuppannārammaṇesu dīsu  viya bhagavato pubbenivāsañāṇena pariññāte atītārammaṇe aṭṭhissaro nāma paccekabuddho bhavissatīti  āgataṭṭhānādīsu viya anāgataṃsañāṇena paricchinne anāgatārammaṇe cāti evaṃ chasvevārammaṇesu hasitaṃ uppādetīti veditabbaṃ nanu ca atītaṃsādīsu appaṭihatādīsu appaṭihatañāṇaṃ vatvā imehi tīhi dhammehi samannāgatassa buddhassa bhagavato sabbaṃ kāyakammaṃ ñāṇapubbaṅgamaṃ ñāṇānuparivattanti vacanato vicāraṇapaññārahitāya etāya kathaṃ bhagavato uppatti yujjeyyāti hasituppādacittena pavattiyamānampi bhagavato sitakaraṇaṃ pubbenivāsaanāgataṃsasabbaññutaññāṇānaṃ anuvattakattā ñāṇānuparivattiyeva evaṃ pana ñāṇānuparivattibhāve sati na koci pāḷivirodho evañca katvā  tesaṃ ñāṇānaṃ ciṇṇapariyante idaṃ  cittaṃ uppajjatīti vuttaṃ avassañcetaṃ evaṃ icchitabbaṃ itarathā aññassāpi viññattisamuṭṭhāpakassa ahetukacittassa bhagavato uppatti na  yujjeyya na hi viññattisamuṭṭhāpakassa taṃsamuṭṭhitāya viññattiyā kāyakammādibhāvaṃ āpajjanabhāvo vibandhatīti evañca katvā pañcadvāre iminā cittena somanassuppādanamattaṃ daṭṭhabbaṃ na hāsuppādanaṃ pañcadvārikacittānaṃ aviññattijanakattā manodvāre pana hāsuppādanaṃ teneva hi  pañcadvāre somanassito hotīti  ettakameva vuttaṃ manodvāre ca hāsayamānanti idha pana hasituppādakiccāti avisesavacanaṃ pañcadvāre somanassakaraṇavasena pavattassapi manodvāre hāsajananassa paccayabhāvaṃ sandhāya vuttanti veditabbaṃ ti hasitasseva uppādanakiccā teneva hi taṃ hasituppādanti vuccati na pana aññesaṃ hasituppādacittānaṃ abhāvato tathā hi vakkhati kusalato catūhītiādi
ti āsayānusayañāṇaṃ indriyaparopariyañāṇaṃ yamakapāṭihāriyañāṇaṃ mahākaruṇāsamāpattiñāṇaṃ sabbaññutaññāṇaṃ anāvaraṇañāṇanti imāni cha paccekabuddhādīhi asādhāraṇāni ñāṇāni nanu ca sabbaññutaññāṇameva anāvaraṇañāṇaṃ itarathā sabbaññutānāvaraṇañāṇānaṃ asabbaññutasāvaraṇañāṇatā ca āpajjeyya tathā hi yadi sabbaññutaññāṇato aññamanāvaraṇañāṇaṃ siyā tassa sāvaraṇattā sāvaraṇe ca visaye sabhāvapaṭivedhābhāvato sabbaññubhāvaṃ na sijjheyya anāvaraṇañāṇassa ca asabbadhammārammaṇabhāvena yattha taṃ na pavattati tatthāvaraṇasambhavato anāvaraṇabhāvopi na  siyāti saccametaṃ ekameva taṃ ñāṇaṃ anavasesasaṅkhatāsaṅkhatasammutidhammavisayattā sabbaññutaññāṇaṃ tattha ca āvaraṇābhāvato nissaṅgavāramupādāya anāvaraṇañāṇanti evaṃ visayapavattibhedena aññehi asādhāraṇabhāvadassanatthaṃ dvedhā vuttanti yathāha 
sabbaṃ saṅkhatamasaṅkhataṃ anavasesaṃ jānātīti sabbaññutaññāṇaṃ tattha āvaraṇaṃ natthīti anāvaraṇañāṇantiādi 
ti hasitassa uppādanato hasitassa uppādananti vuttacittassa āgataṭṭhāne ṭhatvā ti paricchinditvā gaṇhitabbāni kiñcāpi rūpāvacarakiriyānaṃ jhānaṅgappahānaṃ vipāke viya āgamanato ahutvā kusale viya bhāvanāvisesena pavattākāramattaṃva  hoti paṭhamajjhānassa pana pahānaṅgasambhavābhāvato ekassa vaseneva niddisituṃ sesānampi pahānaṅgaṃ avatvā sampayogaṅgameva tesu dassitanti
 yasmā pana bhāvanāvasena pavattākāramattaṃ vinā bhāvanāya kātabbassa nīvaraṇappahānādikiccassa abhāvato ujukaṃ bhāvanā nāma na hoti tasmā ti ākāraggahaṇaṃ katanti
nti taṃ yathāvuttarūpārūpasamāpattiṃ ti ettha kiñcāpi sā eva samāpatti samāpajjituṃ na sakkā niruddhānaṃ anuppannato paṭiladdhasamāpattikasseva samāpajjitukāmatāya saddhiṃyeva samāpajjanato paṭhamajjhānādikameva paṭilabhitvā dutiyajjhānādikaṃ samāpajjituṃ asakkuṇeyyabhāvato ca pubbe paṭiladdhasamāpattisadisaṃ puna samāpajjanato puthujjanakālasmiṃ abhinibbattitasamāpattisadisā ettha sā eva tathā vuttā
ti  ekacittakkhaṇeyeva pavattanato yadi hi so punappunaṃ uppajjeyya tadāssa arahato uppattiyā kiriyabhāvo icchitabbo siyā sakiṃyeva pana pavattati catusaccapaṭivedhakiccassa ekavāreneva pariniṭṭhānato takkiccena ca vinā tassa anupalabbhanīyattā tenāha  na pāraṃ diguṇaṃ yantīti  tasmā natthi lokuttaraṃ kiriyacittanti ayamettha adhippāyo
ti yā āpattiyo kāyavācāhi akātabbaṃ katvā āpajjati tā kiriyā yā pana āpattiyo kāyavācāhi kātabbaṃ akaronto āpajjati tā akiriyā kiriyā ca akiriyā cāti kiriyākiriyā kiriyākiriyā ca tā āpajjitabbato āpattiyo cāti kiriyākiriyāpattiyo tāsaṃ vibhāgaṃ desetīti kiriyā desako atha vā kiriyājhānabhūtā samāpattiyo kiriyāpattiyo kusalabhūtā pana samāpattiyo akiriyāpattiyo tāsaṃ vibhāgaṃ desetīti  yaṃ kiriyākiriyaṃ cittanti sambandho pañcannaṃ mārānaṃ jitattā nti atthānatthānaṃ ti so jino ti sabbasattānaṃ hitassa karaṇe ahitassa ca akaraṇe nirato atha vā ekantamiṭṭhavipākattā ti kusalānametaṃ adhivacanaṃ  tappaṭipakkhattā ti akusalānametaṃ adhivacanaṃ yathākkamaṃ tesaṃ kiriyāyaṃ akiriyāyañca ratoti  atha vā ti kusalākusalā eva tesaṃ kiriyākiriyāmattamavipākabhāvaṃ kātuṃ icchatīti  atha vā hitāhitānaṃ puggalānaṃ sakiriyākiriyāya attano attano kiccassa idhalokaparalokanipphādanassa  karaṇe rato abhiratoti 
 sabbe lokuttare aṭṭha katvā ye ekūnanavuti cittuppādā vuttā tāni cittāni mayā niddiṭṭhānīti sambandho pāṭavaṃ atthenti patthenti pāṭavasaṅkhāto vā attho etesanti  ti savanapaṭipucchāvasena uggahitabbo uggaṇhitvā pana na kevalaṃ uggahaṇamatteyeva ṭhātabbanti dassento āha nti na hi sakkā uggahaṇamattenevettha sabbathā sanniṭṭhānaṃ gantunti adhippāyo nti dhammasaṅgaṇīādisattappakaraṇavasena ṭhitamabhidhammapiṭakamahaṇṇavaṃ khandhāyatanādivasena ṭhitaṃ paramatthamahaṇṇavaṃ vā ti atthaggahaṇavasena uttaranti sutamayañāṇamūlakena vā bhāvanāñāṇena otarantīti attho nti paccuppannabhavaṃ nti anāgatabhavaṃ ti atikkamanti idha lokasmiñhi chandarāgappahānavasena imaṃ lokaṃ taranti āyatiṃ bhavūpapādakassa kammassa kammakkhayakarañāṇena vināsanato paralokaṃ taranti anupādāparinibbānavasena parinibbāyantīti attho



