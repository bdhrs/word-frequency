


ganthārambhakathā

yo  loke lokaloko varataraparado rājarājaggajañño
ākāsākārakāro paramaratirato devadevantavajjo
saṃsārāsārasāro sunaranamanato mārahārantaraṭṭho
lokālaṅkārakāro atisatigatimā dhīravīrattarammo

saṃsāracakkaviddhaṃsaṃ  sambuddhaṃ taṃ sumānasaṃ
saṃnamāmi suguṇesaṃ saṃdesitasududdasaṃ

yena  viddhaṃsitā pāpā yena nibbāpitā darā
yena lokā nissarisuṃ yena cāhaṃ namāmi taṃ

saṅghaṃ sasaṅghaṃ namāmi vantantavaradhammajaṃ
maggaggamanaphalaṭṭhaṃ susaṃsaṃ subhamānasaṃ

vinayaṃ vinayaṃ sāraṃ saṅgahaṃ saṅgahaṃ karaṃ
cariyaṃ cariyaṃ vande paramaṃ paramaṃ sutaṃ

pakāre bahupakāre sāgare guṇasāgare
garavo mama garavo vandāmi abhivandāmi
vatthuttaye ganthakāre garūsu sādaraṃ mayā
katena namakkārena hitvā sabbe upaddave
sikkhākāmehi  dhīrehi jinasāsanakāribhi
bhikkhūhi vinayaññūhi sādaraṃ abhiyācito
vaṇṇayissāmi  pītivaḍḍhanaṃ
bhikkhūnaṃ venayikānaṃ yathāsattibalaṃ ahaṃ
porāṇehi katā ṭīkā kiñcāpi atthi sā pana
atisaṅkhepabhāvena na sādheti yathicchitaṃ
tasmā hi nānāsatthehi sāramādāya sādhukaṃ
nātisaṅkhepavitthāraṃ karissaṃ 
 nāma pesalānaṃ pamodanaṃ
imaṃ pakaraṇaṃ sabbe sammā dhārentu sādhavoti

vividhavisesanayasamannāgataṃ  kāyavācāvinayanakaraṇasamatthaṃ lajjipesalabhikkhūnaṃ saṃsayavinodanakārakaṃ yogāvacarapuggalānaṃ sīlavisuddhisampāpakaṃ jinasāsanavuḍḍhihetubhūtaṃ pakaraṇamidamārabhitukāmo ayamācariyāsabho paṭhamaṃ tāva ratanattayapaṇāmapaṇāmārahabhāvaabhidheyyakaraṇahetu karaṇappakārapakaraṇābhidhānanimittapayojanāni dassetuṃ tiādimāha ettha hi ti iminā ratanattayapaṇāmo vutto paṇāmetabbapaṇāmaatthadassanato nti iminā paṇāmārahabhāvo paṇāmahetudassanato nti abhidheyyo imassa pakaraṇassa atthabhāvato ti karaṇahetu tenevakāraṇena pakaraṇassa katattā nti karaṇappakāro tenākārena pakaraṇassa karaṇato pakaraṇābhidhānaṃ pana samāharitasaddassa sāmatthiyato dassitaṃ samāharitvā dassaneneva imassa pakaraṇassa vinayasaṅgahaiti nāmassa labhanato
nimittaṃ  pana ajjhattikabāhiravasena duvidhaṃ tattha ajjhattikaṃ nāma karuṇā taṃ dassanakiriyāya sāmatthiyato dassitaṃ tasmiṃ asati dassanakiriyāya abhāvato bāhiraṃ nāma sotujanasamūho taṃ nti tassa karuṇārammaṇabhāvato payojanaṃ pana duvidhaṃ paṇāmapayojanapakaraṇapayojanavasena tattha paṇāmapayojanaṃ nāma antarāyavisosanapasādajananādikaṃ taṃ nti imassa sāmatthiyato dassitaṃ hetumhi sati phalassa avinābhāvato vuttañhi abhidhammaṭīkācariyena guṇavisesavā hi paṇāmāraho  hoti paṇāmārahe ca kato paṇāmo vuttappayojanasiddhikarova hotīti  pakaraṇapayojanampi duvidhaṃ mukhyānusaṅgikavasena tesu mukhyapayojanaṃ nāma byañjanānurūpaṃ atthassa paṭivijjhanaṃ pakāsanañca atthānurūpaṃ byañjanassa uddisanaṃ uddesāpanañca taṃ ti iminā vuttaṃ anusaṅgikapayojanaṃ nāma sīlādianupādāparinibbānanto attho taṃ nti imassa sāmatthiyena dassitaṃ ekattha samāharitvā dassane sati taduggahaparipucchādinā katapayogassa anantarāyena tadatthasijjhanatoti
kimatthaṃ panettha ratanattayapaṇāmādayo ācariyena katā nanu adhippetaganthārambhova kātabboti vuccate  ettha ratanattayapaṇāmakaraṇaṃ tabbihatantarāyo hutvā anāyāsena ganthaparisamāpanatthaṃ paṇāmārahabhāvavacanaṃ attano yuttapattakāritādassanatthaṃ taṃ viññūnaṃ tosāpanatthaṃ taṃ pakaraṇassa uggahaṇatthaṃ taṃ sabbasampattinipphādanatthaṃ abhidheyyakathanaṃ viditābhidheyyassa ganthassa viññūnaṃ uggahadhāraṇādivasena paṭipajjanatthaṃ karaṇahetukathanaṃ akāraṇe katassa vāyāmassa nipphalabhāvato tappaṭikkhepanatthaṃ karaṇappakārakathanaṃ viditappakārassa ganthassa sotūnaṃ uggahaṇādīsu rucijananatthaṃ abhidhānadassanaṃ vohārasukhatthaṃ nimittakathanaṃ āsannakāraṇadassanatthaṃ payojanadassanaṃ duvidhapayojanakāmīnaṃ sotūnaṃ samussāhajananatthanti
ratanattayapaṇāmapayojanaṃ pana bahūhi pakārehi vitthārayanti ācariyā taṃ tattha tattha vuttanayeneva gahetabbaṃ idha pana ganthagarubhāvamocanatthaṃ aṭṭhakathācariyehi adhippetapayojanameva kathayimha vuttañhi aṭṭhakathācariyena 
nipaccakārassetassa 
katassa ratanattaye
ānubhāvena sosetvā
antarāye asesatoti 
ayamettha samudāyattho ayaṃ pana avayavattho  ahaṃ sabbapāṇīnaṃ saraṇaṃ saraṇībhūtaṃ vatthuttayaṃ namassāmi namassitvā yogāvacarabhikkhūnaṃ vinaye pāṭavatthāya anekatthavippakiṇṇaṃ pāḷimuttavinicchayaṃ ekattha samāharitvā anākulaṃ katvā dassayissaṃ dassayissāmīti yojanā
tattha vasanti etthāti vatthu kiṃ taṃ buddhādiratanaṃ tañhi yasmā saraṇagatā sappurisā saraṇagamanasamaṅgino hutvā buddhādiratanaṃ ārammaṇaṃ katvā tasmiṃ ārammaṇe vasanti āvasanti nivasanti tasmā vatthūti vuccati ārammaṇañhi ādhāro ārammaṇikaṃ ādheyyoti ito parānipi vatthusaddassa vacanatthādīni ācariyehi vuttāni tānipi tattha tattha vuttanayeneva veditabbāni idha pana ganthavitthārapariharaṇatthaṃ ettakameva vuttanti veditabbanti tiṇṇaṃ samūhoti tayaṃ tayo aṃsā avayavā assāti vā tayaṃ kiṃ taṃ samudāyo vatthūnaṃ tayanti  kiṃ taṃ buddhādiratanattayaṃ namassāmīti  anaminti  buddhādiratanañhi ārammaṇaṃ katvā cittassa uppajjanakāle tvāpaccayo paccuppannakāliko hoti tasmā paṭhamo viggaho kato pāḷimuttavinicchayaṃ ekattha dassanakāle atītakāliko tasmā dutiyo viggaho teneva ca kāraṇena atthayojanāyapi paccuppannakālaatītakālavasena yojanā katā
sarati hiṃsatīti  kiṃ taṃ buddhādiratanattayaṃ tañhi saraṇagatānaṃ sappurisānaṃ bhayaṃ santāsaṃ dukkhaṃ duggativinipātaṃ  saṃkilesaṃ sarati hiṃsati vināseti tasmā saraṇanti vuccati vuttañhi bhagavatā 
yasmiṃ mahānāma samaye ariyasāvako tathāgataṃ anussarati nevassa tasmiṃ samaye rāgapariyuṭṭhitaṃ cittaṃ hotītiādi 
evaṃ  buddhaṃ sarantānaṃ
dhammaṃ saṅghañca bhikkhavo
bhayaṃ vā chambhitattaṃ vā
lomahaṃso na hessatīti ca 
yasmā pana saraṇanti idaṃ padaṃ nāthanti padassa vevacanabhūtaṃ kitasuddhanāmapadaṃ hoti na kitamattapadaṃ tasmā dhātvattho antonīto sara hiṃsāyanti hi vuttaṃ hiṃsatthaṃ gahetvā sabbapāṇīnaṃ saraṇaṃ hiṃsakaṃ vatthuttayaṃ namassitvā viññāyamāne aniṭṭhappasaṅgato sabbapāṇīnaṃ saraṇaṃ saraṇībhūtaṃ nāthabhūtaṃ vatthuttayaṃ namassitvāti viññāyamāneyeva yujjati teneva ca kāraṇena atthayojanāyampi tathā yojanā katā saddo niravasesatthavācakaṃ sabbanāmapadaṃ saha avena yo vattatīti sabboti kate pana sakalasaddo viya samudāyavācakaṃ samāsanāmapadaṃ hoti pāṇo etesaṃ atthīti pāṇino pāṇoti cettha jīvitindriyaṃ adhippetaṃ sabbe pāṇino sabbapāṇino tesaṃ  ettāvatā vatthuttayassa sabbalokasaraṇabhāvaṃ tatoyeva ca namassanārahabhāvaṃ namassanārahe ca katāyanamassanakiriyāya yathādhippetatthasiddhikarabhāvaṃ attano kiriyāya ca khettaṅgatabhāvaṃ dasseti
evaṃ sahetukaṃ ratanattayapaṇāmaṃ dassetvā idāni pakaraṇārambhassa sanimittaṃ mukhyapayojanaṃ dassetumāha nti ettha ca ti mukhyapayojanadassanaṃ taṃdassanena ca anusaṅgikapayojanampi vibhāvitameva hoti kāraṇe siddhe kāriyassa sijjhanato nti bāhiranimittadassanaṃ tasmiṃ dassite ajjhattikanimittampi dīpitameva hoti ārammaṇe ñāte ārammaṇikassa ñātabbato tattha vividhā nayā etthāti vinayo duvidhapātimokkhaduvidhavibhaṅgapañcavidhapātimokkhuddesapañcaāpattikkhandhasattaāpattikkhandhādayo vividhā anekappakārā nayā ettha santīti attho atha vā visesā nayā etthāti vinayo daḷhīkammasithilakaraṇapayojanā anupaññattinayādayo visesā nayā ettha santīti attho atha vā vinetīti vinayo kāyo vineti kāyavācāyo iti kāyavācānaṃ vinayanato vinayo vuttañhi aṭṭhakathāyaṃ 
vividhavisesanayattā 
vinayanato ceva kāyavācānaṃ
vinayatthavidūhi ayaṃ
vinayo vinayoti akkhātoti 
ko so vinayapiṭakaṃ tasmiṃ  paṭati viyattabhāvaṃ gacchatīti paṭu ko so paṇḍito paṭuno bhāvo pāṭavaṃ kiṃ taṃ ñāṇaṃ asati kāraṇānurūpaṃ bhavatīti attho ko so payojanaṃ pāṭavameva attho pāṭavattho tassa  vinayapiṭake kosallañāṇapayojanāyāti vuttaṃ hoti yuñjanaṃ yogo kammaṭṭhānamanasikāro avacarantīti avacarā yoge avacarā yogāvacarā kammaṭṭhānikā bhikkhū saṃsāre bhayaṃ ikkhantīti bhikkhū yogāvacarā ca te bhikkhū cāti yogāvacarabhikkhū tesaṃ  etena  vinaye paṭubhāvo nāma bhikkhūnaṃyeva attho hoti na gahaṭṭhatāpasaparibbājakādīnaṃ bhikkhūsu ca kammaṭṭhāne niyuttānaṃ lajjipesalabhikkhūnaṃyeva na vissaṭṭhakammaṭṭhānānaṃ alajjibhikkhūnanti imamatthaṃ dasseti
evaṃ pakaraṇārambhassa sanimittaṃ payojanaṃ dassetvā idāni sahetukaṃ abhidheyyaṃ dassetuṃ nti āha tattha ti iminā pakaraṇārambhassa hetuṃ dasseti hetumantavisesanattā imassa anekatthavippakiṇṇattāyeva ācariyassa ārambho hoti na avippakiṇṇe sati vakkhati hi samāharitvā ekattha dassayissanti  nti iminā pakaraṇābhidheyyaṃ tattha kirati vikkhipatīti kiṇṇo pakārena kiṇṇo pakiṇṇo vividhena pakiṇṇo vippakiṇṇo ko so pāḷimuttavinicchayo taṃ 
ti ettha saṅkhyāvācako sabbanāmiko ekasaddo na eko aneke bahvatthavācako anekasaddo ekantaekavacanantopi ekasaddo naitinipātena yuttattā bahuvacananto jātoti tattha  bahūsūti attho pārājikakaṇḍaṭṭhakathādīsu anekesu pakaraṇesūti  vuttaṃ hoti porāṇaṭīkāyaṃ pana ti anekesu sikkhāpadapadesesūti attho dassito evañca sati upari samāharitvā ekatthāti vakkhamānattā anekatthavippakiṇṇaṃ ekattha samāharitvāti imesaṃ padānaṃ sahayogībhūtattā anekesu sikkhāpadapadesesu vippakiṇṇaṃ ekasmiṃ sikkhāpadapadese samāharitvāti attho bhaveyya so ca attho ayutto kasmā anekesu pakaraṇesu vippakiṇṇaṃ ekasmiṃ pakaraṇe samāharitvāti  attho amhehi vutto atha pana ekatthāti imassa ekatoti atthaṃ vikappetvā anekesu sikkhāpadapadesesu vippakiṇṇaṃ ekato samāharitvāti atthaṃ gaṇheyya so attho yutto bhaveyya
pakaṭṭhānaṃ āḷīti pāḷi uttamānaṃ vacanānaṃ anukkamoti attho atha vā attatthaparatthādibhedaṃ atthaṃ pāleti rakkhatīti pāḷi laḷānamaviseso kā sā vinayatanti muccatīti mutto pāḷito mutto pāḷimutto chindiyate anenāti chayo nīharitvā chayo nicchayo visesena nicchayo vinicchayo khilamaddanākārena pavatto saddanayo atthanayo ca pāḷimutto ca so vinicchayo cāti pāḷimuttavinicchayo taṃ  idañca ānagarā khadiravanantiādīsu viya yebhuyyanayavasena vuttaṃ katthaci pāḷivinicchayassapi dissanato porāṇaṭīkāyaṃ pana pāḷivinicchayo ca pāḷimuttavinicchayo ca pāḷimuttavinicchayoti evaṃ ekadesasarūpekasesavasena vā etaṃ vuttanti daṭṭhabbanti dutiyanayopi vutto evañca sati pāḷivinicchayapāḷimuttavinicchayehi aññassa vinicchayassa abhāvā kimetena ganthagarukarena pāḷimuttaggahaṇena visesanañhi sambhavabyabhicāre ca sati sātthakaṃ siyāti paṭhamanayova ārādhanīyo hoti
evaṃ sahetukaṃ abhidheyyaṃ dassetvā idāni karaṇappakāraṃ dasseti tiādinā duvidho hettha karaṇappakāro ekatthasamāharaṇaanākulakaraṇavasena so duvidhopi tena pakārena pakaraṇassa katattā karaṇappakāroti vuccati tattha samāharissāmīti  saṃsaddo saṅkhepattho tasmā saṅkhipiya āharissāmīti attho anāgatakālikavasena paccamānena dassayissanti  padena samānakālattā anāgatakāliko idha tvāpaccayo vutto ti ekasmiṃ idha vinayasaṅgahappakaraṇe ti vā ekato nti dassayissāmi ñāpayissāmīti attho ākulati byākulatīti ākulo na ākulo  anākulo pubbāparabyākiṇṇavirahito pāḷimuttavinicchayo nti pana bhāvanapuṃsakaṃ tasmā karadhātumayena katvāsaddena yojetvā dassanakiriyāya sambandhitabbaṃ
evaṃ ratanattayapaṇāmādikaṃ pubbakaraṇaṃ dassetvā idāni ye pāḷimuttavinicchaye dassetukāmo tesaṃ anukkamakaraṇatthaṃ mātikaṃ ṭhapento tiādimāha mātikāya hi asati dassitavinicchayā vikiranti vidhaṃsenti yathā taṃ suttena asaṅgahitāni pupphāni santiyā pana mātikāya dassitavinicchayā na vikiranti na vidhaṃsenti yathā taṃ suttena saṅgahitāni pupphāni taṃ taṃ atthaṃ jānitukāmehi mātikānusārena gantvā icchiticchitavinicchayaṃ patvā so so attho jānitabbo hoti tasmā sukhaggahaṇatthaṃ mātikā ṭhapitā tattha ti tasmiṃ pāḷimuttavinicchaye nti ayaṃ mayā vakkhamānā mātā viyāti  yathā hi puttā mātito pabhavanti evaṃ niddesapadāni uddesato pabhavanti tasmā uddeso mātikā viyāti mātikāti vuccati
tiādīsu  divāseyyavinicchayakathā  parikkhāravinicchayakathā  pakiṇṇakavinicchayakathāti yojanā teneva vakkhati divāsayanavinicchayakathā samattātiādi saddo idamattho vā nidassanattho vā parisamāpanattho vā tesu idamatthe kā sā divāseyyā pakiṇṇakaṃ iti ayanti nidassanatthe  kathaṃ sā divāseyyā pakiṇṇakaṃ iti daṭṭhabbāti parisamāpanatthe sā kittakena parisamattā divāseyyā pakiṇṇakaṃ iti ettakena parisamattāti attho imesaṃ pana divāseyyādipadānaṃ vākyaviggahaṃ katvā atthe idha vuccamāne atipapañco bhavissati sotūnañca dussallakkhaṇīyo tasmā tassa tassa niddesassa ādimhiyeva yathānurūpaṃ vakkhāma

