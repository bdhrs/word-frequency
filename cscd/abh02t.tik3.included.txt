


ti  ariyasaccāni vuccanti ariyasaccadesanā vā sakalañhi sāsanaṃ bhagavato vacanaṃ saccavinimuttaṃ natthīti saccesu kamati sīlasamādhipaññāsaṅkhātaṃ vā sāsanaṃ etesu kamati tasmā kamati etthāti kamo kiṃ kamati sāsanaṃ sāsanassa kamo ti saccāni sāsanapavattiṭṭhānāni vuccanti taṃdesanā ca tabbohārenāti
ti taṃsabhāvāva ti amusāsabhāvā ti aññākārarahitā dukkhadukkhatātaṃnimittatāhi aniṭṭhatā pīḷanaṭṭho dvidhāpi paridahanaṃ kilesadāhasamāyogo vā ti ayametesaṃ viseso puggalahiṃsanaṃ vā  attano eva tikhiṇabhāvo santāpanaṃ ti ettha ca  dukkhassa saraseneva āvibhavanākāro itare yathākkamaṃ samudayamagganirodhadassanehi āvibhavanākārāti ayaṃ catunnampi viseso tatratatrābhinandanavasena byāpetvā ūhanaṃ rāsikaraṇaṃ dukkhanibbattanaṃ  samudayato āgacchatīti vā āyaṃ dukkhaṃ tassa ūhanaṃ pavattanaṃ  sarasāvibhāvanākāro eso nidadāti dukkhanti  idaṃ taṃ dukkhanti sampaṭicchāpentaṃ viya samuṭṭhāpetīti attho dukkhadassanena cāyaṃ  āvi bhavati  nirodhamaggadassanehi te ca saṃsārasaṃyojanamagganivāraṇākārā daṭṭhabbā
nissaranti  ettha sattā sayameva vā nissaṭaṃ visaṃyuttaṃ sabbasaṅkhatehi sabbupadhipaṭinissaggabhāvatoti  ayamassa sabhāvena āvibhavanākāro  samudayamaggadukkhadassanāvibhavanākārā samudayakkhayaappaccayaavināsitā vā saṃsārato niggamanaṃ  ayamassa sarasena pakāsanākāro itare samudayanirodhadukkhadassanehi tattha palibodhupacchedavasena nibbānādhigamova nibbānanimittatā  paññāpadhānattā maggassa nibbānadassanaṃ catusaccadassanaṃ vā  catusaccadassane kilesadukkhasantāpavūpasamane ca ādhipaccaṃ karonti maggaṅgadhammā sampayuttadhammesūti so maggassa ti visesato vā ārammaṇādhipatibhūtā maggaṅgadhammā honti maggādhipatino dhammāti vacanatoti so tesaṃ ākāro  evamādi āhāti sambandho tattha ti abhisametabbaṭṭho abhisamayassa vā visayabhūto attho  abhisamayasseva vā pavattiākāro  so cettha abhisametabbena pīḷanādinā dassitoti daṭṭhabbo
kucchitaṃ khaṃ ntiādīsu kevalassa -saddassa -saddassa ca payoge saṃyogatthassa anupalabbhanato -saddassa ca payoge upalabbhanato ti āha evaṃ nti etthāpi -saddo gatiatthasiddho hetu-saddo viya kāraṇaṃ dīpeti attano phalanipphādanena ayati pavattati eti vā etasmā phalanti ayoti saṃyoge uppattikāraṇaṃ samudayoti ettha visuṃ payujjamānāpi upasagga-saddā sadhātukaṃ saṃyogatthaṃ uppādatthañca dīpenti kiriyāvisesakattāti veditabbā
ti etena nibbānassa dukkhavivekabhāvaṃ dasseti samadhigate tasmiṃ tadadhigamavato puggalassa rodhābhāvo pavattisaṅkhātassa rodhassa paṭipakkhabhūtāya nivattiyā adhigatattāti etasmiñcatthe abhāvo etasmiṃ rodhassāti nirodhoicceva padasamāso dukkhābhāvo panettha puggalassa na nibbānasseva anuppādo eva nirodho  āyatibhavādīsu appavatti na pana bhaṅgoti bhaṅgavācakaṃ nirodha-saddaṃ nivattetvā anuppādavācakaṃ gaṇhāti etasmiṃ atthe kāraṇe phalopacāraṃ katvā nirodhapaccayo nirodhoti vutto  puggalassa  nanu sā eva dukkhanirodhappattīti tassā eva sā paṭipadāti na yujjatīti na puggalādhigamassa yehi so adhigacchati tesaṃ  kāraṇabhūtadhammānañca pattibhāvena paṭipadābhāvena ca vuttattā sacchikiriyāsacchikaraṇadhammānaṃ aññattābhāvepi hi puggalasacchikiriyadhammabhāvehi nānattaṃ katvā niddeso  kato atha vā dukkhanirodhappattiyā niṭṭhānaṃ phalanti tassā dukkhanirodhappattiyā paṭipadatā daṭṭhabbā
ti ettha paṭividdhakāle pavattaṃ buddhādivohāraṃ agamā rājagahaṃ buddhotiādīsu  viya purimakālepi āropetvā buddhādayoti vuttaṃ te hi buddhādayo catūhi maggehi paṭivijjhantīti ariyapaṭivijjhitabbāni saccāni ti cettha purimapade uttarapadalopo daṭṭhabbo nti paṭivijjhitabbaṭṭhena ekattaṃ upanetvā imanti vuttaṃ ti tathāgatassa ariyattā tassa saccānīti ti vuccantīti attho tathāgatena hi sayaṃ adhigatattā teneva pakāsitattā tato eva ca aññehi adhigamanīyattā tāni tassa hontīti ti ettha ariyasādhakāni saccāni ti pubbe viya uttarapadalopo daṭṭhabbo ti ettha avitathabhāvena araṇīyattā adhigantabbattā ariyāni ariyavohāro vā ayaṃ avisaṃvādako avitatharūpo daṭṭhabbo
nti ettha dukkhadukkhatannimittabhāvo bādhanā udayabbayapīḷitatā vā bhavādīsu jātiādivasena cakkhurogādivasena ca anekadhā dukkhassa pavattanameva puggalassa  tadassa kiccaṃ  pavattinivattīsu saṃsāramokkhesu pavatti hutvā gayhatīti  pabhavati etasmā dukkhaṃ paṭisandhiyaṃ nibbattati purimabhavena pacchimabhavo ghaṭito saṃyutto hutvā pavattatīti  evampi taṇhānusaye anūhate nibbattatī dukkhamidaṃ punappunanti  evaṃ punappunaṃ uppādanaṃ  bhavanissaraṇanivāraṇaṃ  rāgakkhayādibhāvena sabbadukkhasantatā nti accutisampattikaṃ cavanaṃ vā kiccanti tadabhāvaṃ kiccamiva voharitvā accutikiccanti attho acavanañca sabhāvassāpariccajanaṃ avikāratā daṭṭhabbā pañcakkhandhanimittasuññatāya aviggahaṃ hutvā gayhatīti  anusayupacchedanavasena saṃsāracārakato niggamanūpāyabhāvo  nimittato pavattato ca cittassa vuṭṭhānaṃ hutvā gayhatīti 
asuvaṇṇādi  suvaṇṇādi viya dissamānaṃ māyāti vatthusabbhāvā tassā  vuttā udakaṃ viya dissamānā pana marīci upagatānaṃ tucchā hoti vatthumattampi tassā na dissatīti  vuttā marīcimāyāattānaṃ vipakkho bhāvo ti avitathagāhakassa ñāṇassa tena paṭivedhapaccavekkhaṇāni gayhanti tesañca bhāvo paṭivijjhitabbatāārammaṇabhāvo ca daṭṭhabbo  uṇhattaṃ tañhi katthaci kaṭṭhādiupādānabhedepi visaṃvādakaṃ viparītaṃ abhūtaṃ vā kadāci na hoti byādhidhammā jarādhammā atho maraṇadhamminoti  ettha vuttā jātiādikā  manussānaṃ uddhaṃ dīghatā ekaccānaṃ tiracchānānaṃ tiriyaṃ dīghatā vuddhiniṭṭhaṃ pattānaṃ puna avaḍḍhanaṃ evamādikā cāti vadanti tacchāviparītabhūtabhāvesu pacchimo  paṭhamo  majjhimo ti ayametesaṃ viseso
nti kasmā vuttaṃ nanu taṇhāpi jāti viya dukkhanimittatāya bādhikāti na bādhakapabhavabhāvena visuṃ gahitattā jātiādīnaṃ viya vā dukkhassa adhiṭṭhānabhāvo dukkhadukkhatā ca  na dukkhassa pabhavakatāti natthi taṇhāya pabhavakabhāvena gahitāya bādhakattappasaṅgo tenāha nti ti dukkhaṃ bādhakameva dukkhameva bādhakanti evaṃ dvidhāpi bādhakattāvadhāraṇenāti attho ti satipi avasesakilesaavasesākusalasāsavakusalamūlāvasesasāsavakusaladhammānaṃ dukkhahetubhāve na taṇhāya vinā tesaṃ dukkhahetubhāvo atthi tehi pana vināpi taṇhāya dukkhahetubhāvo atthi kusalehi vinā akusalehi rūpāvacarādīhi vinā kāmāvacarādīhi ca taṇhāya dukkhanibbattakattā ti dvidhāpi niyamena taccho niyyānabhāvo etassa na micchāmaggassa viya viparītatāya lokiyamaggassa viya vā anekantikatāya atacchoti tacchaniyyānabhāvo maggo tassa bhāvo tacchaniyyānabhāvattaṃ tasmā  sabbattha dvidhāpi niyamena tacchāviparītabhūtabhāvo vuttoti āha tiādi
sacca-saddassa  sambhavantānaṃ atthānaṃ uddharaṇaṃ sambhavante vā atthe vatvā adhippetatthassa uddharaṇaṃ ti musāvādaviratiyaṃ na hi aññaviratīsu sacca-saddo niruḷhoti idameva saccaṃ moghamaññanti gahitā diṭṭhi  amosadhammaṃ nibbānaṃ  tadariyā saccato vidūti  amosadhammattā nibbānaṃ  vuttaṃ tassa pana taṃsampāpakassa ca maggassa pajānanā paṭivedho avivādakāraṇanti dvayampi ekañhi saccaṃ na dutiyamatthi yasmiṃ pajā no vivade pajānanti  missā gāthāya saccanti vuttaṃ
ti etena jātiādīnaṃ dukkhaariyasaccabhāve aviparītataṃ dasseti ti iminā dukkhaariyasaccabhāvassa jātiādīsu niyatataṃ sacepi kathañci koci evaṃcitto āgaccheyya paññāpane pana sahadhammena paññāpane attano vādassa ca paññāpane samattho natthīti dassetuṃ ti vuttaṃ jātiādīnaṃ anaññathatā aññassa ca tathābhūtassa abhāvoyevettha ṭhānābhāvo sacepi koci āgaccheyya āgacchatu ṭhānaṃ pana natthīti ayamettha suttattho esa nayo dutiyasuttepi tattha pana sampattatā paccakkhatā ca  taṃnimittatā  tadupasamatā  taṃsampāpakatā ti daṭṭhabbā
nibbutikāmena parijānanādīhi aññaṃ kiñci kiccaṃ kātabbaṃ natthi dhammañāṇakiccaṃ vā ito aññaṃ natthi pariññeyyādīni ca etapparamānevāti  taṇhāya ādīnavadassāvīnaṃ vasena taṇhāvatthuādīnaṃ etaṃparamatāyāti vuttaṃ tathā ālaye pañcakāmaguṇasaṅkhāte sakalavatthukāmasaṅkhāte bhavattayasaṅkhāte vā dukkhe dosadassāvīnaṃ vasena ālayādīnaṃ etaṃparamatāyāti vuttaṃ
ti etena dukkhassa abbocchinnatādassanena atisaṃvegavatthutaṃ dasseti
na  paṭivedhañāṇaṃ viya sakideva bujjhati atha kho anu anu bujjhanato  anussavākāraparivitakkadiṭṭhinijjhānakkhantianugato vā bodho  na hi so paccakkhato bujjhati anussavādivasena pana kappetvā gaṇhātīti ti parijānanādito taṃkiccakaraṇeneva hi tāni tassa pākaṭāni vivaṭṭānupassanāya hi saṅkhārehi patilīyamānamānasassa uppajjamānaṃ maggañāṇaṃ visaṅkhāraṃ dukkhanissaraṇaṃ ārammaṇaṃ katvā  dukkhaṃ paricchindati dukkhagatañca taṇhaṃ pajahati nirodhañca phusati ādicco viya pabhāya sammāsaṅkappādīhi saha uppannaṃ taṃ maggaṃ bhāveti na ca saṅkhāre amuñcitvā pavattamānena ñāṇena etaṃ sabbaṃ sakkā kātuṃ nimittapavattehi avuṭṭhitattā tasmā etāni kiccāni karontaṃ taṃ ñāṇaṃ dukkhādīni vibhāveti tattha sammohanivattanenāti ti vuttaṃ
ti kālantaradassanaṃ sandhāya vuttanti ce na yo nu kho āvuso dukkhaṃ passati dukkhasamudayampi so passatītiādinā  ekadassino aññattayadassitāvicāraṇāya tassā sādhanatthaṃ gavaṃpatittherena imassa suttassa āharitattā paccekañca saccesu dissamānesu aññattayadassanassa yojitattā aññathā anupubbābhisamaye purimadiṭṭhassa pacchā adassanato samudayādidassino dukkhādidassanatā na yojetabbā siyāti suddhasaṅkhārapuñjamattadassanato pariyuṭṭhānaṃ nivāreti lokasamudayaṃ kho kaccāna yathābhūtaṃ sammappaññāya passato yā loke natthitā sā na hotīti vacanato samudayadassanaṃ hetuphalappabandhāvicchedadassanavasena pariyuṭṭhānaṃ nivatteti lokanirodhaṃ kho passato yā loke atthitā sā na hotīti  vacanato nirodhadassanaṃ hetunirodhā phalanirodhadassanavasena pariyuṭṭhānaṃ nivāreti attakārassa paccakkhadassanato maggadassanena natthi attakāre natthi parakāre natthi purisakāretiādikaṃ  pariyuṭṭhānaṃ pajahati natthi hetu natthi paccayo sattānaṃ saṃkilesāya ahetū appaccayā sattā saṃkilissanti natthi hetu visuddhiyā ahetū appaccayā sattā visujjhantītiādikā ahetukadiṭṭhi ca idha akiriyadiṭṭhiggahaṇena gahitāti daṭṭhabbā sāpi hi visuddhimaggadassanena pahīyatīti
dukkhañāṇaṃ  samudayaphalassa dukkhassa adhuvādibhāvaṃ passatīti  nivatteti issaro lokaṃ pavatteti nivatteti cāti  vadanti padhānato āvi bhavati tattheva ca patilīyatīti  kālavaseneva pavattati nivattati cāti  sabhāveneva sambhoti vibhoti cāti -saddena aṇūhi loko pavattati sabbaṃ pubbekatahetūti evamādi akāraṇapariggaho daṭṭhabbo rāmudakāḷārādīnaṃ viya  nigaṇṭhādīnaṃ viya  mokkhoti gahaṇaṃ  -saddena padhānassa appavatti guṇaviyuttassa attano sakattani avaṭṭhānaṃ brahmunā salokatā diṭṭhadhammanibbānavādāti evamādiggahaṇañca daṭṭhabbaṃ ettha ti buddhisukhadukkhaicchādosapayattadhammādhammasaṅkhārehi navahi attaguṇehi vippayuttassāti kaṇādabhakkhavādo indriyatappanaputtamukhadassanādīhi vinā apavaggo natthīti gahetvā tathāpavattanaṃ 
ajjhattikabāhiresu dvādasasu āyatanesu kāmabhavavibhavataṇhāvasena dvādasa tikā   vā āgatanayena kālavibhāgaṃ anāmasitvā vuttāni vīmaṃsiddhipādādayo bodhipakkhiyā kiccanānattena vuttā atthato ekattā sammādiṭṭhimukhena tattha antogadhā ti lokiyakkhaṇe alobhamettākaruṇāsampayogavasena bhinnā maggakkhaṇe lobhabyāpādavihiṃsāsamucchedavasena tayoti ekopi vutto esa nayo sammāvācādīsu appicchatāsantuṭṭhitānaṃ pana bhāve sammāājīvasambhavato tena tesaṃ saṅgaho daṭṭhabbo bhavantarepi jīvitahetupi ariyehi avītikkamanīyattā ariyakantānaṃ sammāvācādisīlānaṃ gahaṇena yena saddhāhatthena tāni pariggahetabbāni so saddhāhattho gahitoyeva hotīti tato anaññāni saddhindriyasaddhābalāni tattha antogadhāni honti ti saddhindriyasaddhābalachandiddhipādānaṃ atthitāya sīlassa atthibhāvato tividhenapi sīlena te tayopi gahitāti tattha antogadhā ti cittiddhipādaṃ vadati cittaṃ paññañca bhāvayanti  hi cittamukhena samādhi  vuttoti samādhimukhena cittampi vattabbataṃ arahati cittiddhipādabhāvanāya pana samādhipi adhimatto hotīti vīmaṃsiddhipādādivacanaṃ viya cittiddhipādavacanaṃ avatvā idha ti vuttaṃ pītimanassa kāyo passambhati passaddhakāyo sukhaṃ vedeti sukhino cittaṃ samādhiyatīti  vacanato samādhiupakārā pītipassaddhiyo tasmā samādhiggahaṇena gahitā upekkhā pana samādhiupakārakato taṃsadisakiccato ca tasmā sammāsamādhivasena etesaṃ antogadhatā daṭṭhabbā
 vighātakattā  bādhakattā nibbānaparamaṃ sukhanti  sukhabhāvato  aniṭṭhabhāvato sāsaṅkasappaṭibhayato ca dukkhaṃ 
ti tathasabhāvena pariññeyyabhāvenāti attho etena ariyasaccadvayaṃ siyā dukkhaṃ na ariyasaccaṃ siyā ariyasaccaṃ na dukkhanti imamatthaṃ dasseti ariyasacca-saddaparā hi dukkhādisaddā pariññeyyādibhāvaṃ vadanti teneva ariyasacca-saddānapekkhaṃ dukkha-saddaṃ sandhāya maggasampayuttasāmaññaphaladhammānaṃ ādipadasaṅgaho vutto tadapekkhaṃ sandhāya catutthapadasaṅgaho samudayādīsu avasesakilesādayo samudayo na ariyasaccaṃ saṅkhāranirodho nirodhasamāpatti ca nirodho na ariyasaccaṃ ariyamaggato aññāni maggaṅgāni maggo na ariyasaccanti iminā nayena yojanā kātabbā dukkhaṃ vedanīyampi santaṃ vedakarahitaṃ kevalaṃ pana tasmiṃ attano paccayehi pavattamāne dukkhaṃ vedetīti vohāramattaṃ hoti evaṃ itaresupi
ti samudayameva vadati tassa vā dukkhapaccayabhāvaṃ maggo atthīti vattabbe ti okārassa abhāvo katoti daṭṭhabbo ti gantā sāsavatā asubhatāti katvā nirodhamaggā  dukkhādīnaṃ pariyāyena samudayādibhāvo ca atthi na pana nirodhabhāvo nirodhassa vā dukkhādibhāvoti na aññamaññasamaṅgitāti āha tiādi ti ponobbhavikāya taṇhāya punabbhavassa abhāvato yathā vā pakativādīnaṃ vikārāvibhāvato pubbe paṭippalīnā ca pakatibhāveneva tiṭṭhanti na evaṃ  samudayasampayuttampi dukkhaṃ samudayabhāvena tiṭṭhatīti āha ti yathā avibhattehi vikārehi mahantā visesindriyabhūtavisesehi pakatibhāveneva ṭhitehi pakati sagabbhā pakativādīnaṃ evaṃ na phalena sagabbho hetūti attho ti etaṃ vivaranto āha ntiādi tattha idha tantūsu paṭo kapālesu ghaṭo biraṇesu kaṭo dvīsu aṇūsu dviaṇukantiādinā idha buddhivohārajanako avisuṃ siddhānaṃ sambandho samavāyo tena samavāyena kāraṇesu dvīsu aṇūsu dviaṇukaṃ phalaṃ samavetaṃ ekībhūtamiva sambandhaṃ tīsu aṇūsu tiaṇukanti evaṃ mahāpathavimahāudakamahāaggimahāvātakkhandhapariyantaṃ phalaṃ attano kāraṇesu samavetanti samavāyavādino vadanti evaṃ pana vadantehi aparimāṇesu kāraṇesu mahāparimāṇaṃ  ekaṃ phalaṃ samavetaṃ attano antogadhehi kāraṇehi sagabbhaṃ asuññanti vuttaṃ hoti evamidha samavāyābhāvā phale hetu natthīti hetusuññaṃ phalanti attho
ti saṃsārassa pavattibhāvato ti iminā cattāro āhārabhede tehi bhinne tappaccayadhammabhede ca saṅgaṇhāti  rūpādikhandhavasena ārammaṇavasena vā upādānehi upādīyatīti upādi upādānakkhandhapañcakaṃ nibbānañca taṃnissaraṇabhūtaṃ tassa vūpasamo taṃsantīti katvā tassa yāva pacchimaṃ cittaṃ tāva sesataṃ tato parañca anavasesataṃ upādāya ti dvidhā voharīyatīti sammādiṭṭhi sammāsaṅkappo  itare ti vadanti sīlampi hi samathassa upakārakattā samathaggahaṇena gayhatīti tesaṃ adhippāyo atha vā yānadvayavasena laddho maggo ti āgamanavasena vuttoti daṭṭhabbo ti sīlakkhandhādīnaṃ ekadesattāti attho sīlakkhandhādayo hi sabbalokiyalokuttarasīlādisaṅgāhakā ariyamaggo lokuttaroyevāti tadekadeso hoti
 paggahakiccasāmaññato  apilāpanavasena niccalabhāvakaraṇasāmaññato ti savitakkasavicārādibhedesu samānāya samādhijātiyāti  attho ti samādhianurūpakiriyato tato eva hi cattāro satipaṭṭhānā samādhinimittā cattāro sammappadhānā samādhiparikkhārāti  sativāyāmānaṃ samādhissa nimittaparikkhārabhāvo vuttoti
ti aniccaṃ aniccantiādinā paññāsadisena kiccena samantato ākoṭentena viya aniccaṃ khayaṭṭhena dukkhaṃ bhayaṭṭhenātiādinā  ca ādāya ūhitvā dinnameva paññā paṭivijjhati dvinnaṃ samānakālattepi paccayabhāvena saṅkappassa purimakālassa viya niddeso kato ti dukkhe ñāṇantiādīsu samānāya paññājātiyā ti ettha paññāsadisakiccaṃ kiriyāti vuttaṃ pubbe pana samādhiupakārakaṃ tadanurūpaṃ kiccanti ayamettha viseso sabbaṃ bhikkhave abhiññeyyanti  vacanato  cattāripi abhimukhaṃ paccakkhato ñātabbāni abhivisiṭṭhena vā ñāṇena ñātabbānīti 
nti abhisambhavituṃ sādhetuṃ asakkuṇeyyataraṃ sattivighātena duradhigamanti attho bādhakapabhavasantiniyyānalakkhaṇehi vavatthānaṃ  ti oḷārikā dukkhasamudayā tiracchānagatānampi hi dukkhaṃ āhārādīsu ca abhilāso pākaṭo pīḷanādiāyūhanādivasena pana idaṃ dukkhaṃ idamassa kāraṇanti yāthāvato ogāhituṃ asakkuṇeyyattā  saṇhasukhumadhammattā nirodhamaggā sabhāvato eva gambhīrattā  teneva uppanne magge natthi nirodhamaggānaṃ yāthāvato anavagāhoti nibbānampi maggena adhigantabbattā tassa phalanti apadissatīti āha ti vuttañhi dukkhanirodhe ñāṇaṃ atthapaṭisambhidāti  maggopi nirodhassa sampāpakabhāvato hetūti apadissatīti āha ti vuttampi cetaṃ dukkhanirodhagāminiyā paṭipadāya ñāṇaṃ dhammapaṭisambhidāti  ti -saddena vijānanakkamaṃ dasseti ti -saddena vijānanakāraṇabhūte naye



ti niddesavāraādimhi vutte jātiādiniddese tesaṃ jātiādīnaṃ niddesavasena dukkhassa ariyasaccassa kathanatthāya tesu vā jātiādīsu tesañca dukkhaṭṭhe veditabbe jātiādīnaṃ niddesavasena dukkhassa ariyasaccassa kathanatthāya dukkhadukkhantiādikā dukkhamātikā veditabbāti attho atha vā ti tasmiṃ niddesavāre jātipi dukkhā saṃkhittena pañcupādānakkhandhā dukkhāti ayaṃ dukkhassa ariyasaccassa kathanatthāya mātikāti yathādassitassa jātiādiniddesassa mātikābhāvaṃ  dīpeti taṃ dīpetvā puna yasmiṃ padadvaye ṭhatvā dukkhaṃ ariyasaccaṃ kathetabbaṃ tassa niddhāraṇatthaṃ sabbaṃ dukkhaṃ saṅkaḍḍhento āha tiādi
ti dukkhavedayitasabhāvato ti teneva sabhāvena laddhanāmato tena na aññena pariyāyena idaṃ dukkhaṃ nāma atha kho dukkhattāyevāti sabhāvena nāmaṃ viseseti atha vā ti udayabbayavantatāya laddhanāmato yathā aññe udayabbayavanto dhammā na sabhāvato dukkhā na evaṃ idaṃ atha kho sabhāvato dukkhā bhūtamevedaṃ dukkhanti purimena dukkha-saddena pacchimaṃ viseseti vipariṇāmavantatāya sukhaṃ aniṭṭhameva hotīti dukkhaṃ nāma jātaṃ tenevāha ti kaṇṇasūlādīhi abhibhūtassa nitthunanādīhi dukkhābhibhūtatāya viññāyamānāyapi kiṃ tava rujjatīti pucchitvāva kaṇṇasūlādidukkhaṃ jānitabbaṃ hotīti  tassa vuttā ti kāraṇāvasena dukkhavisesassa pākaṭabhāvaṃ dasseti
sabhāvaṃ muñcitvā pakārantarena dukkhanti vuccamānaṃ  kathetabbattā paṭiññātaṃ yathā kathetabbaṃ taṃpakāradassanatthaṃ ntiādimāha  sāmaññaṃ sāmaññañca visese antokaritvā pavattatīti tattha ubhayathāpi kathetuṃ vaṭṭati  viseso jātiādiko viseso ca visesantaranivattakoti jātiādīsu jarādīnaṃ saṅkhipanaṃ na sakkā kātunti tattha vitthāreneva kathetabbaṃ
 aparassa  aparassāti dīpanaṃ  sāmiatthepi hi aparattha-saddo sijjhatīti nti vā sāmivasena vuttaṃ atthaṃ bhummavasena vattukāmatāya āha nti aparasmiṃ aparasmiṃ dīpananti attho aparassa aparassa vā jātisaṅkhātassa atthassa dīpanaṃ  pañcagativasena ekekāyapi gatiyā khattiyādibhummadevādihatthiādijātivasena cāti 
tiṇākāro  so ca upādāpaññattīti nti āha ti taṃ paṭhamaṃ viññāṇaṃ upādāya ayaṃ jāti nāssa kutoci niggamanaṃ upādāya yasmā ca evaṃ tasmā  paṭhamaviññāṇasaṅkhātāti attho atha vā tadupādāya sajātoti vuccatīti  paṭhamaviññāṇasaṅkhātāti attho viññāṇamukhena ca pañcapi khandhā vuttā hontīti nti āha ariyabhāvakaraṇattā nti pātimokkhasaṃvaro vuccati jātiādīnipi lakkhaṇāni dhammānaṃ ākāravikārāti katvā sahuppādakā sahavikārakāti vuttā tiādi āyatanavasena yonivasena ca dvīhi dvīhi padehi sabbasatte pariyādiyitvā jātiṃ dassetuṃ vuttaṃ purimanaye pana ekekeneva padena sabbasatte pariyādiyitvā jāti dassitāti ayaṃ viseso keci pana purimanaye kattuniddeso pacchimanaye bhāvaniddeso katoti vadanti tesaṃ tesaṃ sattānaṃ jātīti pana kattari sāminiddesassa katattā ubhayatthāpi bhāvaniddesova yutto sampuṇṇā jāti  pākaṭā nibbatti  tesaṃ tesaṃ sattānaṃ abhinibbattīti sattavasena pavattattā 
ti ekacatuvokārabhavesu dvinnaṃ dvinnaṃ sese rūpadhātuyaṃ paṭisandhikkhaṇe uppajjamānānaṃ pañcannaṃ kāmadhātuyaṃ vikalāvikalindriyānaṃ vasena sattannaṃ navannaṃ dasannaṃ puna dasannaṃ ekādasannañca āyatanānaṃ vasena saṅgaho veditabbo ekabhavapariyāpannassa khandhasantānassa paṭhamābhinibbattibhūtā paṭisandhikkhandhāti āha ti tameva santānaṃ niyyātentaṃ viya handa gaṇhathāti paṭicchāpentaṃ viya pavattatīti  santatiyā eva ummujjanaṃ hutvā gayhatīti  dukkharāsissa vicittatā dukkhavicittatā dukkhavisesā vā tadavayavā taṃ paccupaṭṭhāpeti phalatīti 
pariyāyanippariyāyadukkhesu  yaṃ dukkhaṃ jāti hoti taṃ dukkhabhāvoyeva tassā dukkhaṭṭho yadi akkhānena pāpuṇitabbaṃ siyā bhagavā ācikkheyya bhagavatāpi 
taṃ kiṃ maññatha bhikkhave katamo nu kho mahantataro yo cāyaṃ mayā paritto pāṇimatto pāsāṇo gahito yo ca himavā pabbatarājāti appama gahito himavantaṃ pabbatarājānaṃ upanidhāya saṅkhampi na upeti kalabhāgampi na upeti upanidhampi na upeti evameva kho bhikkhave yaṃ so puriso tīhi sattisatehi haññamāno  tatonidānaṃ dukkhaṃ domanassaṃ paṭisaṃvedeti taṃ nerayikassa dukkhassa upanidhāya saṅkhampi upanidhampi na upetīti  
upamāvasena pakāsitaṃ  sukhuppattikāraṇāni sucīni uppalādīnīti katvā tattha nibbattinivāraṇena jātiyā dukkhavatthubhāvaṃ dasseti tiādinā dukkhuppattikāraṇe nibbattanena gabbhapariharaṇūpakkamena vinā mātukucchisambhavameva  aññānapekkhattā upakkamanibbattaṃ pana  okkantimattānapekkhattā ayametesaṃ viseso
attano abhimukhaṃ kaḍḍhanaṃ  parito sabbatobhāgena kaḍḍhanaṃ  adho dhunanaṃ  tiriyaṃ sabbato vā dhunanaṃ  tacchetvā khārapakkhipanaṃ 
sakalasarīranhāpanaṃ  ekadesadhovanaṃ  sūriyābhimukhapavattanena  pañcaggitāpena  daṭṭhabbaṃ sabboyeva vā tāpo dvidhāpi vutto
 jātiyā vinā na tassa dukkhassa patiṭṭhānaṃ atthīti attho jātiyā vā vinā so satto kuhiṃ nu patiṭṭhaṃ kattha nu patiṭṭhanto taṃ dukkhaṃ labhethāti attho tattha tiracchānesu kathaṃ dukkhaṃ bhaveyya tahiṃ tiracchānesu jātiṃ vinā ti na ce assa nanu nevatthīti sambandho kātabbo nanu āhāti vā ti yasmā nevatthi tasmā āhāti attho

 jīraṇameva  jīraṇassa vā ākāro -saddena vutto
ti gāravakaraṇaupaṭṭhānādīni asallakkhente taṃnimittaṃ domanassaṃ uppajjatīti attho
nti  satisutavīriyapaññādīnaṃ vippavāsanimittaṃ attanā apasādetabbehipi attano puttadārehi apasādanīyato avasavattaṅgapaccaṅgatāya suciasuciādivicāraṇavirahena ca bālakumārakakālo viya jiṇṇakālo hotīti āha ti

 kālassa antakassa kiriyāti yā loke vuccati sā cuti maraṇanti attho cavanakāloyeva vā anatikkamanīyattā visesena kāloti vutto tassa kiriyā cutikkhandhānaṃ bhedappattiyeva nti etthāpi samāsaṃ akatvā yo maccu vuccati bhedo yañca maraṇaṃ pāṇacāgo idaṃ vuccati maraṇanti visuṃ sambandho na na yujjati
yassa khandhabhedassa pavattattā tisso mato phusso matoti vohāro hoti so khandhappabandhassa anupacchinnatāya nti vutto pabandhasamucchedo ca nti maraṇampi dukkhanti imasmiṃ panatthe dukkhasaccakathā vaṭṭakathāti katvā nti āha nti tabbhāvato tadekadesabhāvato ca maraṇa-saddabahutte asammohatthaṃ vuttaṃ nti cavanatāti nidassitacavanalakkhaṇameva vadati sampattibhavakhandhehi viyojetīti  viyogakiriyābhūtatāya vā nti vuttaṃ sattassa purimabhavato vippavāso hutvā upaṭṭhātīti 
ti maraṇassa āsannā yadi maraṇaṃ na bhavissati yathāvuttaṃ kāyikaṃ cetasikañca dukkhaṃ na bhavissatīti āha ti
nti  pāpakammanimittaṃ pāpagatinimittañcāti attho kammampi vā ettha nimittanti vuttaṃ upapattinimittabhāvena upaṭṭhānato tadupaṭṭhānepi hi akataṃ vata me kalyāṇantiādinā anappakaṃ domanassaṃ uppajjatīti ti kalyāṇakammassāti attho ti sabbesanti etena yojetabbaṃ nti ca yesaṃ kāyikaṃ dukkhaṃ uppajjati teyeva sabbe gahitā nti visesitattā sandhīnaṃ bandhanāni sandhibandhanāni  tesaṃ chedanena nibbattaṃ dukkhaṃ nti vuttaṃ -saddo vā kāraṇattho sandhibandhanacchedanamūlakanti attho
ti anayabyasanāpatti viyāti attho vāḷādīhi kate hi anayabyasanāpādane antogadhā anayabyasanāpatti ettha nidassananti

 sukhakāraṇaṃ  tassa phalaṃ ti bhogādīhi ñātīnaṃ parihāni maraṇañca ti bhogabyasanādipadatthavisesaṃ rogabyasanādīsu samāsavisesañca sandhāyāha ñātibhogā paññattimattā tabbināsāvāti iminā adhippāyena aparinipphannataṃ sandhāya ti āha aparinipphannataṃyeva hi sandhāya   ca dasa rūpāni anipphannānīti vuttaṃ ñhi  ni aparinipphannānīti vuttāni  ca nipphādetabbassa nirodhasamāpattiādikassa nipphannatā vuttāti asabhāvadhammassa ca nipphannatā nibbānasseva anipphannatāti
dhamma-saddo hetuatthoti āha ti nti daḍḍhaṃ pubbe vuttalakkhaṇādikā domanassavedanā sokoti tassa puna lakkhaṇādayo na vattabbā siyuṃ tathāpi domanassavisesattā sokassa ca visiṭṭhā lakkhaṇādayo vattabbāti tiādimāha visārarahitaṃ anto eva saṅkucitaṃ cintanaṃ sukkhanaṃ vā  dahanaṃ ñātibyasanādianurūpaṃ socanaṃ  taṃ taṃ vā guṇaṃ dosañca anugantvā socanaṃ tappanaṃ 
ti  manodvārajavanakkhaṇe tathā hi taṃ dassento tiādimāha kāyaviññāṇādivīthiyampi pana javanakkhaṇe domanassassa paccayo hoti eva teneva ti āha aññathā kāyikacetasikadukkhānaṃ kāyavatthukamanodvārappavattānameva paccayoti gaṇheyya tattha visesena kāyikacetasikasaddappavattito
ti  tudatīti vattabbe byattayavasena vuttanti veditabbaṃ

ti ādevana-saddaṃ katvā assuvimocanādivikāraṃ āpajjantānaṃ tabbikārāpattiyā so saddo karaṇabhāvena vuttoti vīhipalāpādayo viya tucchaṃ vacanaṃ  guṇadose kitteti bodhetīti  lālappa-saddo atthānatthe hiriyitabbajane ca avicāretvā puggalassa sambhamabhāvo hutvā paridevana-saddo upaṭṭhātīti ti vutto sokavatthuavighātena vā sambhamo na uttāsasambhamo so ca paridevana-saddena pākaṭo hotīti paridevo ti vutto
sokābhibhūto paridevananimittaṃ muṭṭhipothanādīni karoti paridevananimittameva ca ñātiabbhatthaṅgamanādīni cintetīti paridevassa dukkhadomanassānaṃ  vutto
ti yena vinā na hoti tato paridevasamuṭṭhāpakadomanassato pubbe vuttadukkhato vā bhiyyo kaṇṭhoṭṭhatāluādisosajatopi vā bhiyyoti aññañca kāyikaṃ cetasikaṃ taṃnidānadukkhaṃ saṅgaṇhāti

 kāyikaṃ dukkhaṃ kāyikassa dukkhassa upanissayapaccayoti ti vuttaṃ etena dukkhena abhibhūtattā nakkhattaṃ kīḷituṃ  na labhāmīti balavadomanassaṃ uppajjatīti dukkhassa domanassavatthutā hoti
attano pavattikkhaṇaṃ sandhāya ti vuttaṃ kāyikadukkhaṃ tadupanissayato vā
ti parivaṭṭanti ti pabbhāre khittatthambho viya ludhanti mūlacchinnarukkho viya  paridayhamānacittā purimadomanassupanissayavasena  vigate domanasse tathācintanaṃ natthīti

 sabbavisayappaṭipattinivāraṇavasena  samantato sīdanaṃ  uṭṭhetumpi asakkuṇeyyatākaraṇavasena atibalavaṃ virūpaṃ vā sīdanaṃ  aññaṃ visayaṃ agantvā ñātibyasanādīsu virūpo āsaṅgo tattheva avabandhatā  nitthunanakaraṇato  visīdanaṃ 
sayaṃ na dukkho dosattā saṅkhārakkhandhapariyāpannadhammantarattā vā ye pana domanassameva upāyāsoti vadeyyuṃ te upāyāso tīhi khandhehi ekenāyatanena ekāya dhātuyā sampayutto ekena khandhena ekenāyatanena ekāya dhātuyā kehici sampayuttoti  imāya pāḷiyā paṭikkhipitabbā visādappattiyā sukhadukkhakāraṇaṃ agaṇayitvā dukkhaṭṭhānādīni karontānaṃ upāyāso kāyikadukkhassa vatthu hoti visādanavaseneva ñātivināsādīni cintentānaṃ domanassassa attano pavattikkhaṇeyeva upāyāso domanassasampayogato cittaṃ paridahati avipphārikatākaraṇavasena kāyaṃ visādeti tadubhayakaraṇeneva tato paraṃ taṃnimittaṃ kāyikaṃ cetasikañca adhimattaṃ dukkhaṃ janayatīti dukkho vutto

ti na gamiyanti na pavesīyantīti attho nti byasanaṃ dukkhaṃ vā nti tassa hetuṃ dutiye atthavikappe atthaṃ na kāmentīti tiādi asamatthasamāsopi yojito asūriyapassāni mukhānītiādīsu viya hi yena samāso na tassāyaṃ paṭisedhako -kāroti yasmiṃ kismiñci nibbhaye yogakkhema-saddo niruḷho dukkhayogato khemattā
ādīsu saṅkhāravasena yaṃ labbhati taṃ gahetabbaṃ na hi saṅkhārānaṃ ṭhānanisajjādayo bhojanādikiccesu vā sahakaraṇaṃ vijjatīti pacchimadvayaṃ tadatthavasena labbhatīti na sakkā vattunti ti vā yaṃ atthajātaṃ labbhatīti attho tena yathā labbhati saṅgatiādīsu attho tathā yojetabbo puggalassa hi saṅgati gantvā saṅkhārehi saṃyogo  hoti āgatehi ca tehi puggalassa ca attano ṭhānādīsu saṅkhārehi sahabhāvo hoti sabbakiriyāsu ca missībhāvoti  upaddavabhāvo
aniṭṭhānaṃ āpāthagamanamattaṃ taṃgahaṇamattañca  na pana pathaviphassādayo viya appiyasampayogo nāma eko dhammo atthīti āha ti aniṭṭhāni kaṇṭakādīni amittā ca usuādīhi vijjhanādidukkhaṃ uppādenti
ti imasmiṃ loke dukkhaṃ hotīti vā idha imasmiṃ dukkhasaccaniddese dukkho vuttoti vā yojetabbaṃ

ti nāḷiyādīsu dhaññaṃ viya anto pakkhipanti na bahi karontīti attho -saddo sahabhāvadīpako  ajjhattikāicceva ñātibyasanādiko hutvā upaṭṭhātīti  sokuppādaneneva sarīraṃ sosenti kisaṃ karonti akisampi nirojatākaraṇena milāpenti tato ca kāyikaṃ dukkhaṃ uppajjatīti taduppādakatā vuttā
ti etena cetasikadukkhaṃ dasseti ti etena kāyikaṃ dukkhaṃ

 yasmiṃ  kāle jātiyā na āgantabbaṃ taṃ kālaṃ gahetvā āha nti ti yenapīti attho vutto yadāpi pana -saddo icchanti etaṃ apekkhati tadāpi alābhavisiṭṭhā icchā vuttā hoti yadā na labhatīti etaṃ apekkhati tadā icchāvisiṭṭho alābho vutto hoti so panatthato añño dhammo natthi tathāpi alabbhaneyyaicchāva vuttā hoti apāpuṇitabbesu pavattattā eva ti vuttā yattha hi sā icchā pavattā taṃ vatthuṃ apāpuṇantī hutvā gayhatīti
ti nillajjena dhuttagaṇena kappaṭikagaṇena vā
nti  cittavighātamayaṃ domanassaṃ cittavighātato eva uppannaṃ ubbandhanajarātisārādikāyikaṃ dukkhañca nti alabbhaneyyaicchameva vadati

 vitthiṇṇassa dukkhassa ettakanti dassanaṃ dukkhassa saṅkhepo taṃ kātuṃ na sakkā vitthārassa anantattā dukkhavitthāragataṃ pana desanāvitthāraṃ pahāya yattha sabbo dukkhavitthāro samodhānaṃ gacchati tattha desanāya vavatthānaṃ saṅkhepo taṃ kātuṃ sakkā tādisassa vatthuno sabbhāvā
desaṃ jānanto maggakkhāyikapuriso  bhagavāpi  ti vā pāṭho dukkhantakkhāyikoti attho
pāvakādayo yathā indhanādīni bādhenti evaṃ  ti iminā atipākaṭena jātijarādukkhavighātajasokādayo dasseti ti paridevato uddhaṃ kaṇṭha sosādi sandhi bandhacchedanādi janaka dhātukkhobha samāyogato  ti tissassa vā phussassa vā upādānakkhandhesu sabbampi cakkhurogādidukkhaṃ sabbasattagataṃ evaṃpakāramevāti saṅkhipitvā dassentoti attho


 uttarapadalopaṃ  katvā tiāha manosamphassoti ettha mano viya ca purimapadassa okārantatā daṭṭhabbā atha vā sīlaṭṭhena ika-saddena gamiyatthattā kiriyāvācakassa saddassa adassanaṃ daṭṭhabbaṃ yathā apūpabhakkhanasīlo āpūpikoti taddhitāiti bahuvacananiddesā vicittattā vā taddhitānaṃ abhidhānalakkhaṇattā  vā punabbhavaṃ detītiādīsu atthesu ponobbhavikasaddasiddhi daṭṭhabbā tattha kammasahajātā punabbhavaṃ deti kammasahāyabhūtā tadasahajātā punabbhavāya saṃvattati duvidhāpi punappunaṃ bhave nibbatteti tenevāha tiādi ti punabbhavaṃ dāyikāpi adāyikāpi punabbhavaṃ deticceva ponobbhavikāti samānavipākāti nāmaṃ labhati samānasabhāvattā tadānubhāvattā ca evaṃ itaresu daṭṭhabbaṃ tattha upadhimhi yathānibbatte attabhāve vipaccanakammaṃ etissāti  nandanaṭṭhena  rañjanaṭṭhena  yo ca nandirāgo yā ca taṇhā ubhayametaṃ ekatthaṃ byañjanameva nānanti taṇhā ti vuttā rāgasambandhena ti vuttaṃ rūpārūpabhavarāgo visuṃ vakkhatīti kāmabhave eva bhavapatthanāuppatti vuttāti veditabbā
tasmiṃ tasmiṃ piyarūpe paṭhamuppattivasena ti vuttā punappunaṃ pavattivasena ti pariyuṭṭhānānusayavasena vā uppattinivesā yojetabbā nti manussasobhagge devatte ca nti savatthukaṃ cakkhumāha sapasādaṃ vā maṃsapiṇḍaṃ nti parisuddhanīlapītalohitakaṇhaodātavaṇṇapasādaṃ  chiddaṃ abbhantare odātattā  lambakaṇṇabaddhaṃ tuṅgā uccā dīghā nāsikā  evaṃ  attano  laddhavohārāti vā pāṭho tasmiṃ sati tuṅgā nāsikā yesaṃ te  evaṃ  sattā attano ghānanti yojanā kātabbā  vaṇṇā saṇṭhānato kiccato ca  atītādiatthavicinanasamatthaṃ ti ajjhattañca sarīragandhādīni  bahiddhā ca vilepanagandhādīni ti yadā uppajjamānā hoti tadā ettha uppajjatīti sāmaññena gahitā uppādakiriyā lakkhaṇabhāvena vuttā visayavisiṭṭhā lakkhitabbabhāvena na hi sāmaññavisesehi nānattavohāro na hotīti ti vā anicchito uppādo hetubhāvena vutto ti nicchito phalabhāvena yadi uppajjamānā hoti ettha uppajjatīti so hi tena upayojito viya hoti


ti  anuddhate appahīneti attho
sīho vedhake paṭipajjati na usumhi suvāno leḍḍumhi paṭipajjati na pahārake khayagamanavasena  appavattigamanavasena  anapekkhatāya cajanavasena hānivasena ca  puna yathā na pavattati tathā dūrakhipanavasena  bandhanabhūtāya mocanavasena  asaṃkilesavasena  āyūhanaṃ samudayo tappaṭipakkhavasena 
nti apaññāpanaṃ tittaalābu atthīti vohārābhāvaṃ vā tittaalābuvalliyā appavattiṃ icchanto puriso viya maggo daṭṭhabbo tassa tassā appavattininnacittassa mūlacchedanaṃ viya maggassa nibbānārammaṇassa taṇhāpahānaṃ tadāppavatti viya taṇhāya appavattibhūtaṃ nibbānaṃ daṭṭhabbaṃ dutiyūpamāya dakkhiṇadvāraṃ viya nibbānaṃ coraghātakā viya maggo daṭṭhabbo purimā vā upamā maggena niruddhāya piyarūpasātarūpesu niruddhāti vattabbatādassanatthaṃ vuttā pacchimā nibbānaṃ āgamma niruddhāyapi


nti  titthiyehi kappitassa maggassa dukkhanirodhagāminipaṭipadābhāvaṃ paṭikkhepetunti attho aññassa vā maggabhāvapaṭikkhepo  puggalassa ariyabhāvakarattā ariyaṃ karotīti  ariyaphalapaṭilābhakarattā ariyaṃ labhāpeti janetīti  attano kiccavasena phalavasena ca ariyanāmalābho eva vuttoti daṭṭhabbo aṭṭha aṅgāni assāti aññapadatthasamāsaṃ akatvā ti padasiddhi daṭṭhabbā
caturaṅgasamannāgatā  vācā janaṃ saṅgaṇhātīti tabbipakkhaviratisabhāvā sammāvācā bhedakaramicchāvācāpahānena jane sampayutte ca pariggaṇhanakiccavatī hotīti ti vuttā yathā cīvarakammādiko kammanto ekaṃ kātabbaṃ samuṭṭhāpeti nipphādeti taṃtaṃkiriyānipphādako vā cetanāsaṅkhāto kammanto hatthapādacalanādikaṃ kiriyaṃ samuṭṭhāpeti evaṃ sāvajjakattabbakiriyāsamuṭṭhāpakamicchākammantappahānena sammākammanto niravajjasamuṭṭhāpanakiccavā hoti sampayuttadhamme ca samuṭṭhāpento eva pavattatīti ti vutto kāyavācānaṃ khandhasantānassa ca saṃkilesabhūtamicchāājīvappahānena sammāājīvo ti vutto
 diṭṭhekaṭṭhā avijjādayo ti pakāsetīti attho teneva hi aṅgena tattha paccavekkhaṇā pavattatīti ti attano paccanīkakilesehi saddhinti attho
ti pubbabhāgehi dukkhādiñāṇehi kattabbakiccassa idha nipphattito imasseva vā ñāṇassa dukkhādippakāsanakiccato  kāmasaṅkappādippahānakiccanipphattito   viraticetanā sabbe sampayuttadhammā ca sikkhāpadānīti vuttāti tattha padhānānaṃ viraticetanānaṃ vasena ti āha musāvādādīhi viramaṇakāle vā viratiyo subhāsitādivācābhāsanādikāle ca cetanāyo yojetabbā  cetanānaṃ amaggaṅgattā ekassa ñāṇassa dukkhādiñāṇatā viya ekāya viratiyā musāvādādiviratibhāvo viya ca ekāya cetanāya sammāvācādikiccattayasādhanasabhāvābhāvā sammāvācādibhāvāsiddhito taṃsiddhiyañca aṅgattayattāsiddhito ca
ti yadipi samādhiupakārakānaṃ abhiniropanānumajjanasampiyāyanabrūhanasantasukhānaṃ vitakkādīnaṃ vasena catūhi jhānehi sammāsamādhi vibhatto tathāpi vāyāmo viya anuppannākusalānuppādanādicatuvāyāmakiccaṃ sati viya ca asubhāsukhāniccānattesu kāyādīsu subhādisaññāpahānacatusatikiccaṃ eko samādhi catukkajjhānasamādhikiccaṃ na sādhetīti pubbabhāgepi paṭhamajjhānasamādhicitte jhānasamādhi  paṭhamajjhānasamādhi eva maggakkhaṇepi tathā pubbabhāgepi catutthajjhānasamādhicitte jhānasamādhi catutthajjhānasamādhi eva maggakkhaṇepīti attho
vacībhedassa upakārako vitakko sāvajjānavajjavacībhedanivattanapavattanakarāya sammāvācāyapi upakārako evāti ntiādimāha vacībhedaniyāmikā  kāyikakiriyāniyāmakassa sammākammantassa  nti catusammappadhānavīriyaṃ ti nipphattiyo kiccādisabhāve vā ti upadhāretvā
purimāni dve saccāni uggaṇhitvāti sambandho nti nirodhamaggesu ninnabhāvaṃ dasseti na abhinandanaṃ tanninnabhāvoyeva ca tattha kammakaraṇaṃ daṭṭhabbaṃ
ti pariññādito ti sacchikiriyāpaṭivedhamāha nti kasmā vuttaṃ nanu uggahādipaṭivedho ca paṭivedhova na ca so lokuttaroti na kevalena paṭivedha-saddena uggahādipaṭivedhānaṃ avacanīyattā paṭivedhanimittattā vā uggahādivasena pavattaṃ dukkhādīsu pubbabhāge ñāṇaṃ paṭivedhoti vuttaṃ na paṭivedhattā paṭivedhabhūtameva pana ñāṇaṃ sandhāyāha nti uggahaparipucchāñāṇānipi savanañāṇe eva avarodhaṃ gacchantīti nti tividhameva ñāṇamāha uggahādīhi saccapariggaṇhanaṃ 
ti  kiriyā vāyāmo vā tassa mahantatarassa icchitabbataṃ dukkarataratañca upamāhi dasseti ntiādinā
nti ettha gatamaggo padanti vuccati yena cupāyena kāraṇena kāmavitakko uppajjati so tassa gatamaggoti tassa ghāto ti uddhaṃ uddhaṃ santivisesayuttaṃ katvā vaḍḍhetvāti attho
ti katarapāḷiyaṃ  tāva aṭṭha kasiṇāni dasa asubhā cattāro brahmavihārā cattāri āruppāni vibhattāni  dasa anussatiyo āhāre paṭikūlasaññā  catudhātuvavatthānanti imāni cāti tattha tattha vibhattaṃ ti kāmādīsu tīsu ṭhānesu
ti etena ekāya cetanāya pahātabbaekattaṃ dasseti idha ariyasāvako sakalyāṇaputhujjanako sekkho ti ājīvahetukato pāṇātipātādito visuṃ visuṃ viramaṇaṃ yojetabbaṃ
ti maggabhāvena catubbidhampi ekattena gahetvā assa maggassa ayaṃ jhānavasena sabbasadisasabbāsadisaekaccasadisatā ti idha pādakajjhānaniyāmaṃ dhuraṃ katvā āha  pana vipassanāniyāmaṃ tattha sabbavādāvirodhato idha pana sammasitajjhānapuggalajjhāsayavādanivattanato pādakajjhānaniyāmaṃ vipassanāniyāmo pana sādhāraṇattā idhāpi na paṭikkhittoti daṭṭhabbo aññe cācariyavādā vakkhamānā vibhajitabbāti yathāvuttameva tāva pādakajjhānaniyāmaṃ vibhajanto āha ti
 aṭṭhasāliniyanti adhippāyo nanu tattha āruppe tikacatukkajjhānaṃ uppajjatīti vuttaṃ na catukkapañcakajjhānanti saccaṃ yesu pana saṃsayo atthi tesaṃ uppattidassanena tenatthato catukkapañcakajjhānaṃ uppajjatīti vuttameva hotīti evamāhāti veditabbaṃ samudāyañca apekkhitvā nti āha catutthajjhānameva hi lokiyaṃ tattha uppajjati na catukkaṃ pañcakañcāti nti pādakajjhānassa abhāvā kathaṃ daṭṭhabbanti attho  tajjhānikaṃ paṭhamaphalādiṃ pādakaṃ katvā uparimaggabhāvanāyāti adhippāyo tikacatukkajjhānikaṃ pana maggaṃ bhāvetvā tatthuppannassa arūpajjhānaṃ tajjhānikaṃ phalañca pādakaṃ katvā uparimaggabhāvanāya aññajhānikāpi uppajjantīti jhānaṅgādiniyāmikā pubbābhisaṅkhārasamāpatti pādakaṃ na sammasitabbāti phalassapi pādakatā daṭṭhabbā
dukkhañāṇādīnaṃ rūpādichaḷārammaṇattā nekkhammasaṅkappādīnaṃ kasiṇāditaṃtaṃkusalārammaṇārammaṇattā  sammāvācādīnaṃ aṅgānaṃ taṃtaṃviramitabbādiārammaṇattā nti āha ti avippaṭisārakarasīlaṃ vāyāmassa visesapaccayoti sīlānurūpatā vāyāmassa vuttā sampayuttassapi sampayuttasseva ca vacanato sīlabhūmiyaṃ patiṭṭhitassāti avatvā ti vuttaṃ ti ekārakkhoti ettha vuttena satārakkhena cetaso rakkhitatā tenāha ti
āsavakkhayañāṇassa vijjābhāvo vuttoti āsavakkhayasaṅkhāte magge tīhi khandhehi saṅgahite paññākkhandho  sīlassa catunnañca jhānānaṃ caraṇabhāvo vuttoti itare dve khandhā  yanti etena nibbānaṃ gacchantīti yānaṃ vipassanāva yānaṃ  sīlaṃ samādhissa visesapaccayo samādhi vipassanāyāti samathassa upakārattā sīlakkhandho ca  saṅgahito  kāmesu ādīnavaṃ vibhāvento samathayānena nirāmisaṃ jhānasukhaṃ apariccajanto antadvayakummaggaṃ vivajjeti paññā viya mohassa sīlasamādhayo ca dosalobhānaṃ ujuvipaccanīkā adosālobhehi sādhetabbattā sīlasamādhipaññāyogato  sīlādīni hi sāsanassa ādimajjhapariyosānanti yasmiṃ ṭhito maggaṭṭho phalaṭṭho ca ariyo hoti taṃ maggaphalasaṅkhātaṃ khandhattayasaṅgahitaṃ sāsanaṃ 



-saddo  samudaye vattamāno pariññeyyabhāvarahite ekantapahātabbe taṇhāsaṅkhāte samudaye pavattati na pahātabbapariññeyyesu avasesakilesāvasesākusalesu appahātabbesu ca sāsavakusalamūlāvasesasāsavakusalesūti sappadeso tattha samudayo hoti kevalaṃ saccasadde nippadesoti āha nti dukkhanirodhā pana ariyasaccadesanāyaṃ dhammato nippadesā eva na hi tato añño dhammo atthi yo saccadesanāyaṃ  dukkhaṃ nirodhoti ca vattabbo siyā maggopi aṭṭhaṅgikapañcaṅgikavāresu apubbo natthi tasmā samudayameva nippadesato dassetunti vadati tassa sabbattha tīsupi vāresu apubbassa dassitattā apubbasamudayadassanatthāyapi hi saccadesanāyaṃ tattha katamo dukkhasamudayo taṇhāti vacanaṃ kevalāya taṇhāya sacca-saddassa pavattidassanatthanti desanāvasena pana taṃ taṃ samudayaṃ ṭhapetvā dukkhaṃ tassa tassa pahānavasena nirodho aṭṭhaṅgikapañcaṅgikasabbalokuttarakusalavasena maggo ca ariyasaccadesanāyaṃ na vuttoti dukkhādīni ca tattha sappadesāni dassitāni hontīti tāni ca nippadesāni dassetuṃ saccadesanā vuttāti vattuṃ vaṭṭati nti kammakilesavasena jātiādidukkhassa mūlabhūtanti attho
nti ariyasaccadesanato saccadesanāya visesaṃ dasseti tattha tiṇṇannañca kusalamūlānaṃ avasesānañca sāsavakusalānaṃ pahānanti idaṃ tesaṃ paccayānaṃ avijjātaṇhāupādānānaṃ pahānavasena avijjādīsu vā pahīnesu tesaṃ appavattivasena vuttanti veditabbaṃ na hi kusalā pahātabbāti nti ca maggakiccavasena tadadhigamanīyaṃ nirodhaṃ dasseti nirodhasseva vā taṇhādīnaṃ appavattibhāvo nti daṭṭhabbaṃ
yadipi pubbeva kho panassa kāyakammaṃ vacīkammaṃ ājīvo suparisuddho hoti evamassāyaṃ ariyo aṭṭhaṅgiko maggo bhāvanāpāripūriṃ gacchatīti  lokuttaramaggakkhaṇe aṭṭhaṅgikamaggapāripūriyā upanissayadassanatthaṃ idaṃ  vuttaṃ tathāpi pubbeva kho panāti vacanaṃ kāyakammādisuddhiyā dūratarupanissayataṃ cakkhādīsu asārajjantassa asaṃyuttassa asammūḷhassa ādīnavānupassino viharato tāyeva vuṭṭhānagāminiyā vipassanāya āyatiṃ pañcupādānakkhandhesu apacayaṃ gacchantesu sabbasaṅkhāresu vivaṭṭanavasena ponobbhavikataṇhāya pahīyamānāya kilesadūrībhāvena kāyikacetasikadarathasantāpapariḷāhesu pahīyamānesu passaddhakāyacittavasena kāyikacetasikasukhe paṭisaṃvediyamāne yā tathābhūtassa diṭṭhi sāssa hoti sammādiṭṭhītiādinā  vuttānaṃ vuṭṭhānagāminivipassanākkhaṇe pavattānaṃ pañcannaṃ sammādiṭṭhādīnaṃ aṅgānaṃ āsannatarupanissayatañca dassetīti āsannatarupanissayavasena pañcaṅgikaṃ maggaṃ sukhaṃ bujjhantānaṃ puggalānaṃ ajjhāsayavasena  pañcaṅgikamaggadesanāya pavattataṃ dīpeti tenāha tiādi evamidaṃ ti nissakkavacanaṃ desanupāyassa ñāpakanidassanaṃ hoti ti vā attano vacanānurūpaṃ pañcaṅgikopi maggo paṭipadā evāti bhagavatā desitoti attho katthāti devapure tasmā taṃ desitanayaṃ dassetuṃ pañcaṅgikavāropi niddiṭṭho dhammasaṅgāhakehi atha vā pubbeva kho panassāti vacaneneva ajjhāsayavisesakāraṇanidassakena puggalajjhāsayavasena pañcaṅgiko maggopi paṭipadā evāti desito hotīti āha ti tasmā taṃ suttante desitanayaṃ dassetuṃ pañcaṅgikavāropi niddiṭṭho bhagavatā devapureti attho
jhānehi desanāpaveso bhāvanāpaveso vā  ekekasmiṃ koṭṭhāse catunnaṃ catunnaṃ nayasahassānaṃ dassanaṃ gaṇanāsukhatthanti veditabbaṃ yathā pana pāḷi ṭhitā tathā ekekissā paṭipadāya suññatādīsu ca pañca pañca koṭṭhāse yojetvā pāḷigamanaṃ katanti viññāyati tattha aṭṭhaṅgikavāre dutiyajjhānādīsu tasmiṃ samaye sattaṅgiko maggo hotīti yojanā kātabbā sabbasaṅgāhikavāre ca yathā vijjamānadhammavasenāti


ti kasmā vuttaṃ nanu suttantabhājanīye dukkhanirodhagāminipaṭipadāniddese lokiyalokuttaramissako maggo vutto tassa hi aṭṭhakathāyaṃ  catūsu saccesu uggahādivasena pubbabhāgañāṇuppattiṃ sandhāya idaṃ dukkhe ñāṇantiādi vuttaṃ paṭivedhakkhaṇe pana ekameva ñāṇaṃ hotīti sammādiṭṭhiyā tathā sammāsaṅkappādīnañca lokiyalokuttaramissakatā dassitā apicesā sammādiṭṭhi nāma pubbabhāge nānākkhaṇā nānārammaṇā hoti maggakkhaṇe ekakkhaṇā ekārammaṇātiādinā cāti saccametaṃ evaṃ pana āgamanavasena tatthāpi catusaccakammaṭṭhānadassanādimukhena ariyova  aṭṭhaṅgiko maggo dassito evañca katvā paṭivedhakkhaṇe pana ekameva ñāṇaṃ hotīti maggañāṇassa ekasseva dukkhañāṇāditā maggakkhaṇe pana ekova kusalasaṅkappo uppajjati ayaṃ sammāsaṅkappo nāmātiādinā maggasaṅkappādīnaṃ sammāsaṅkappāditā ca niddhāritā pāḷiyañca aṭṭhaṅgikaṃ maggaṃ uddisitvā tameva niddisituṃ dukkhe ñāṇantiādi vuttaṃ tena suttantabhājanīyepi dvinnaṃ lokiyatā dvinnaṃ lokuttaratā vuttā ti etenāti


