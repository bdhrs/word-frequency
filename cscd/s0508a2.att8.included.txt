

dvādasakanipāte tiādikā āyasmato sīlavattherassa gāthā kā uppatti ayampi purimabuddhesu katādhikāro tattha tattha bhave vivaṭṭūpanissayaṃ kusalaṃ upacinitvā imasmiṃ buddhuppāde rājagahe bimbisārarañño putto hutvā nibbatti tissa nāmaṃ ahosi taṃ vayappattaṃ rājā ajātasattu māretukāmo caṇḍaṃ mattahatthiṃ āropetvā nānāvidhehi upāyehi upakkamantopi māretuṃ nāsakkhi pacchimabhavikassa arahattaṃ appatvā antarā jīvitantarāyābhāvato tassa pavattiṃ  disvā bhagavā mahāmoggallānattheraṃ āṇāpesi  sīlavakumāraṃ ānehīti thero iddhibalena saddhiṃ hatthinā taṃ ānesi kumāro hatthito oruyha bhagavantaṃ abhivādetvā ekamantaṃ nisīdi bhagavā tassa ajjhāsayānurūpaṃ dhammaṃ desesi so dhammaṃ sutvā paṭiladdhasaddho pabbajitvā vipassanāya kammaṃ karonto nacirasseva arahattaṃ patvā kosalaraṭṭhe vasati atha naṃ ajātasattu mārethāti purise āṇāpesi te therassa santikaṃ gantvā ṭhitā therena kathitaṃ dhammakathaṃ sutvā sañjātasaṃvegā pasannacittā hutvā pabbajiṃsu thero tesaṃ 

 sīlamevidha sikkhetha asmiṃ loke susikkhitaṃ
sīlañhi sabbasampattiṃ upanāmeti sevitaṃ

 sīlaṃ rakkheyya medhāvī patthayāno tayo sukhe
pasaṃsaṃ vittilābhañca pecca sagge pamodanaṃ

 sīlavā hi bahū mitte saññamenādhigacchati
dussīlo pana mittehi dhaṃsate pāpamācaraṃ

 avaṇṇañca akittiñca dussīlo labhate naro
vaṇṇaṃ kittiṃ pasaṃsañca sadā labhati sīlavā

 ādi  sīlaṃ patiṭṭhā ca kalyāṇānañca mātukaṃ
pamukhaṃ sabbadhammānaṃ tasmā sīlaṃ visodhaye

 velā ca saṃvaraṃ sīlaṃ cittassa abhihāsanaṃ
titthañca sabbabuddhānaṃ tasmā sīlaṃ visodhaye

 sīlaṃ balaṃ appaṭimaṃ sīlaṃ āvudhamuttamaṃ
sīlamābharaṇaṃ seṭṭhaṃ sīlaṃ kavacamabbhutaṃ

 sīlaṃ setu mahesakkho sīlaṃ gandho anuttaro
sīlaṃ vilepanaṃ seṭṭhaṃ yena vāti disodisaṃ

 sīlaṃ sambalamevaggaṃ sīlaṃ pātheyyamuttamaṃ
sīlaṃ seṭṭho ativāho yena yāti disodisaṃ

 idheva nindaṃ labhati peccāpāye ca dummano
sabbattha dummano bālo sīlesu asamāhito

 idheva kittiṃ labhati pecca sagge ca summano
sabbattha sumano dhīro sīlesu susamāhito

 sīlameva idha aggaṃ paññavā pana uttamo
manussesu ca devesu sīlapaññāṇato jayanti 
imāhi gāthāhi dhammaṃ desesi
tattha ti ti nipātamattaṃ imasmiṃ sattaloke atthakāmo kulaputto cārittavārittādibhedaṃ ādito sīlameva sikkheyya sikkhanto ca naṃ  akhaṇḍādibhāvāpādanena suṭṭhu sikkhitaṃ suparisuddhaṃ paripuṇṇañca katvā sikkheyya ti vā imasmiṃ saṅkhāraloke sikkhitabbadhammesu sīlaṃ ādito sikkheyya diṭṭhisampattiyāpi sīlassa patiṭṭhābhāvato āha tiādi tattha ti kāraṇavacanaṃ yasmā sīlaṃ  paricitaṃ rakkhitaṃ  manussasampatti dibbasampatti nibbānasampattīti etaṃ  taṃsamaṅgino sattassa  āvahati
sīlaṃ sabbasampattiṃ upanāmetīti saṅkhepato vuttamatthaṃ vitthārato dassento tiādimāha tattha ti gopeyya pāṇātipātādito hi viramanto vattapaṭivattañca pūrento paṭipakkhābhibhavanato taṃ rakkhati nāma ti paññavā idaṃ tassa rakkhanupāyadassanaṃ ñāṇabalena hissa samādānaṃ avikopanañca hoti ti icchanto ti  tīṇi sukhāni sukhanimittaṃ vā sukhanti adhippetaṃ nti kittiṃ viññūhi vā pasaṃsanaṃ nti tuṭṭhilābhaṃ vittalābhanti ca paṭhanti dhanalābhanti attho sīlavā hi appamattatāya mahantaṃ bhogakkhandhaṃ adhigacchati ti kālaṅkatvā nti devaloke iṭṭhehi kāmaguṇehi modanañca patthayamānoti sambandho idhaloke pasaṃsaṃ vittilābhaṃ paraloke dibbasampattiyā modanañca icchanto sīlaṃ rakkheyyāti yojanā
ti kāyādīnaṃ saṃyamena saṃyato hi kāyaduccaritādīhi kañci aviheṭhento abhayadānaṃ dadanto piyamanāpatāya mittāni ganthati ti apeti nti pāṇātipātādipāpakammaṃ karonto dussīlañhi puggalaṃ atthakāmā sattā na bhajanti aññadatthu parivajjenti
nti aguṇaṃ sammukhā garahaṃ vā nti ayasaṃ asilokaṃ nti guṇaṃ nti silokaṃ patthaṭayasataṃ nti sammukhā thomanaṃ
ti mūlaṃ sīlañhi kusalānaṃ dhammānaṃ ādi yathāha  tasmātiha tvaṃ bhikkhu ādimeva visodhehi kusalesu dhammesu ko cādi kusalānaṃ dhammānaṃ sīlañca suvisuddhanti (saṃ ni 5369) ti adhiṭṭhānaṃ sīlañhi sabbesaṃ uttarimanussadhammānaṃ patiṭṭhā tenāha  sīle patiṭṭhāyātiādi (saṃ ni 123 192 peṭako 22 mi pa 219) nti samathavipassanādīnaṃ kalyāṇadhammānaṃ mātubhūtaṃ  janakanti attho nti sabbesaṃ pāmojjādīnaṃ anavajjadhammānaṃ pamukhaṃ mukhabhūtaṃ pavattidvāranti attho ti ādibhāvādito ti akkhaṇḍādibhāvena sampādeyya
ti duccaritehi anatikkamanīyaṭṭhena velā sīmāti attho  velāyati vā dussilyaṃ calayati viddhaṃsetīti velā saṃvaraṃ sīlaṃ kāyaduccaritādīnaṃ uppattidvārassa pidahanato nti tosanaṃ avippaṭisārahetutāya cittassābhippamodanato nti sāvakabuddhā paccekabuddhā sammāsambuddhāti sabbesaṃ buddhānaṃ kilesamalappavāhane nibbānamahāsamuddāvagāhaṇe ca titthabhūtañca
nti mārasenappamaddane asadisaṃ balaṃ senāthāmo ca nti saṃkilesadhammānaṃ  chedane uttamaṃ paharaṇaṃ guṇasarīropasobhanaṭṭhena nti sabbakālaṃ uttamaṃ dabbañca sapāṇaparittānato  abbhidanti ca paṭhanti abhejjanti attho
apāyamahoghātikkamane saṃsāramahoghātikkamane ca kilesehi asaṃsīdanaṭṭhena ti mahabbalo ti paṭivātaṃ sabbadisāsu vāyanato anuttaro gandho sabbajanamanoharattā tenāha nti yena sīlagandhena taṃsamaṅgī disodisaṃ sabbā disā vāyati disodisātipi pāḷi dasa disāti attho
nti sambalaṃ nāma puṭabhattaṃ yathā puṭabhattaṃ gahetvā maggaṃ gacchanto puriso antarāmagge jighacchādukkhena na kilamati evaṃ sīlasampannopi suddhaṃ sīlasambalaṃ gahetvā saṃsārakantāraṃ paṭipanno gatagataṭṭhāne na kilamatīti sīlaṃ aggaṃ sambalaṃ nāma tathā  corādīhi asādhāraṇattā tattha tattha icchitabbasampattinipphādanato ca atikkāmento taṃ taṃ ṭhānaṃ yathicchitaṭṭhānaṃ vā vāheti sampāpetīti  kenaci anupaddutaṃ hutvā icchitaṭṭhānappattihetutāya  sīlaṃ seṭṭhaṃ ativāho ti yena ativāhena nti agatiṃ gatiñcāpi taṃ taṃ disaṃ sukheneva gacchati
ti idhalokepi  rāgādīhi dūsitacitto dussīlo pāpadhammoti nindaṃ garahaṃ labhati  paralokepi apāye purisattakali avajātātiādinā yamapurisādīhi ca nindaṃ labhati na kevalaṃ nindameva labhati atha kho  idhaloke duccaritacaraṇena dūsitacitto paraloke kammakāraṇādivasena dukkhuppattiyāti sabbattha bālo dummano hoti kathaṃ  sammā sīlesu na ṭhapitacitto appatiṭṭhitacitto
ti idhalokepi sumano sappuriso sīlavā kalyāṇadhammoti kittiṃ labhati  paralokepi sagge ayaṃ sappuriso sīlavā kalyāṇadhammo tathā hi devānaṃ sahabyataṃ upapannotiādinā kittiṃ labhati na kevalaṃ kittimeva labhati atha kho  dhitisampanno  appitacitto supatiṭṭhitacitto sabbattha idhaloke sucaritacaraṇena paraloke sampattipaṭilābhena  somanassappatto hoti nti duvidhaṃ sīlaṃ lokiyaṃ lokuttaranti tattha lokiyaṃ tāva kāmaloke khattiyamahāsālādīsu devaloke brahmaloke ca upapattivisesaṃ āvahati lābhībhāvādikassa ca kāraṇaṃ  hoti lokuttaraṃ pana sakalampi vaṭṭadukkhaṃ atikkāmetīti sīlaṃ aggameva tathā hi vuttaṃ 
hīnena brahmacariyena khattiye upapajjati
majjhimena ca devattaṃ uttamena visujjhatīti (jā 1875)
ākaṅkheyya ce bhikkhave bhikkhu  lābhī assaṃ cīvarapiṇḍapātasenāsanagilānapaccayabhesajjaparikkhārānanti (ma ni 165) sīlesvevassa paripūrakārīti (ma ni 165) ijjhati bhikkhave sīlavato cetopaṇidhi visuddhattāti (a ni 835 dī ni 3337) ca
lokuttarasīlassa  pana sabbaso pahīnapaṭipakkhassa sattamabhavato paṭṭhāya saṃsāradukkhaṃ vinivattentassa aggabhāve vattabbameva natthi ti paññavā pana puggalo uttamo paramo seṭṭhoyevāti puggalādhiṭṭhānena paññāya eva seṭṭhabhāvaṃ vadati idāni sīlapaññānaṃ seṭṭhabhāvaṃ kiccato dassento nti āha nti ca liṅgavipallāso daṭṭhabbo ahūti vā vacanaseso tattha pajānanaṭṭhena paññāṇaṃ sīlato paññāṇato ca paṭipakkhajayo na hi sīlena vinā paññā sambhavati paññāya ca vinā sīlaṃ kiccakaraṃ aññamaññopakārakañcetaṃ vuttañhi sīlaparidhotā paññā paññāparidhotaṃ sīlanti (dī ni 1317) ti idaṃ nesaṃ ṭhānavisesadassanaṃ tattha hi tāni savisesāni vattanti samādhi panettha sīlapakkhiko paññāya adhiṭṭhānabhāvato paññāpakkhiko vā bhāvetabbato sīlādhiṭṭhānato ca
evaṃ thero tesaṃ bhikkhūnaṃ sīlamukhena dhammaṃ desento attano suvisuddhasīlādiguṇatādīpanena aññaṃ byākāsi


tiādikā āyasmato sunītattherassa gāthā kā uppatti ayampi purimabuddhesu  katādhikāro tattha tattha bhave puññāni upacinitvā devamanussesu saṃsaranto buddhassa suññakāle kulagehe nibbattitvā vayappatto bālajanehi saddhiṃ kīḷāpasuto hutvā vicaranto ekaṃ paccekabuddhaṃ gāme piṇḍāya carantaṃ disvā kiṃ tuyhaṃ sabbaso vaṇitasarīrassa viya sakalaṃ kāyaṃ paṭicchādetvā bhikkhācaraṇena nanu nāma kasivāṇijjādīhi jīvikā kappetabbā tāni ce kātuṃ na sakkosi ghare ghare muttakarīsādīni nīharanto pacchā vatthusodhanena jīvāhīti akkosi so tena kammena niraye paccitvā tasseva kammassa vipākāvasesena manussalokepi bahūni jātisatāni  pupphachaḍḍakakule nibbattitvā tathā jīvikaṃ kappesi imasmiñca buddhuppāde pupphachaḍḍakakule eva nibbatto ukkārasodhanakammena jīvikaṃ kappeti ghāsacchādanamattampi alabhanto
atha bhagavā pacchimayāme buddhāciṇṇaṃ mahākaruṇāsamāpattiṃ samāpajjitvā tato vuṭṭhāya buddhacakkhunā lokaṃ volokento sunītassa hadayabbhantare ghaṭe padīpaṃ viya pajjalantaṃ arahattūpanissayaṃ disvā vibhātāya rattiyā pubbaṇhasamayaṃ nivāsetvā pattacīvaramādāya bhikkhusaṅghaparivuto rājagahaṃ piṇḍāya paviṭṭho yassaṃ vīthiyaṃ sunīto ukkārasodhanakammaṃ karoti taṃ vīthiṃ paṭipajji sunītopi tattha tattha vighāsuccārasaṅkārādikaṃ rāsiṃ katvā piṭakesu pakkhipitvā kājenādāya pariharanto bhikkhusaṅghaparivutaṃ satthāraṃ āgacchantaṃ disvā sārajjamāno sambhamākulahadayo gamanamaggaṃ nilīyanokāsañca alabhanto kājaṃ bhittipasse ṭhapetvā ekena passena anupavisanto viya bhittiṃ allīno pañjaliko aṭṭhāsi bhittichiddena apakkamitukāmo ahosītipi vadanti
satthā tassa samīpaṃ patvā ayaṃ attano kusalamūlasañcoditaṃ upagataṃ maṃ sārajjamāno jātiyā kammassa ca nihīnatāya sammukhībhāvampi lajjati handassa vesārajjaṃ uppādessāmīti karavīkarutamañjunā sakalanagaraninnādavara-gambhīrena brahmassarena sunītāti ālapitvā kiṃ imāya dukkhajīvikāya pabbajituṃ sakkhissatīti āha sunīto tena satthu vacanena amatena viya abhisitto uḷāraṃ pītisomanassaṃ paṭisaṃvedento bhagavā sace mādisāpi idha pabbajjaṃ labhanti kasmāhaṃ na pabbajissāmi pabbājetha maṃ bhagavāti āha  satthā ehi bhikkhūti āha so tāvadeva ehibhikkhubhāvena pabbajjaṃ upasampadañca labhitvā iddhimayapattacīvaradharo vassasaṭṭhikatthero viya hutvā satthu santike aṭṭhāsi bhagavā taṃ vihāraṃ netvā kammaṭṭhānaṃ ācikkhi so paṭhamaṃ aṭṭha samāpattiyo pañca ca abhiññāyo nibbattetvā vipassanaṃ vaḍḍhetvā chaḷabhiñño ahosi taṃ sakkādayo devā brahmāno ca upasaṅkamitvā namassiṃsu tena vuttaṃ 
tā  devatā sattasatā uḷārā brahmā ca indo upasaṅkamitvā
ājānīyaṃ jātijarābhibhūtaṃ sunītaṃ namassanti pasannacittātiādi
bhagavā taṃyeva devasaṅghapurakkhataṃ disvā sitaṃ katvā pasaṃsanto tapena brahmacariyenāti gāthāya dhammaṃ desesi atha naṃ sambahulā bhikkhū sīhanādaṃ nadāpetukāmā āvuso sunīta kasmā kulā tvaṃ pabbajito kathaṃ vā pabbajito kathañca saccāni paṭivijjhīti pucchiṃsu so taṃ sabbaṃ pakāsento 

 nīce kulamhi jātohaṃ daliddo appabhojano
hīnakammaṃ mamaṃ āsi ahosiṃ pupphachaḍḍako

 jigucchito manussānaṃ paribhūto ca vambhito
nīcaṃ manaṃ karitvāna vandissaṃ bahukaṃ janaṃ

 athaddasāsiṃ sambuddhaṃ bhikkhusaṅghapurakkhataṃ
pavisantaṃ mahāvīraṃ magadhānaṃ puruttamaṃ

 nikkhipitvāna byābhaṅgiṃ vandituṃ upasaṅkamiṃ
mameva anukampāya aṭṭhāsi purisuttamo

 vanditvā satthuno pāde ekamantaṃ ṭhito tadā
pabbajjaṃ ahamāyāciṃ sabbasattānamuttamaṃ

 tato  kāruṇiko satthā sabbalokānukampako
ehi bhikkhūti maṃ āha sā me āsūpasampadā
 sohaṃ eko araññasmiṃ viharanto atandito
akāsiṃ satthu vacanaṃ yathā maṃ ovadī jino

 rattiyā paṭhamaṃ yāmaṃ pubbajātimanussariṃ
rattiyā majjhimaṃ yāmaṃ dibbacakkhuṃ visodhayiṃ
rattiyā pacchime yāme tamokhandhaṃ padālayiṃ

 tato  ratyāvivasāne sūriyuggamanaṃ pati (jā 11179)
indo brahmā ca āgantvā maṃ namassiṃsu pañjalī

 namo te purisājañña namo te purisuttama
yassa te āsavā khīṇā dakkhiṇeyyosi mārisa

 tato  disvāna maṃ satthā devasaṅghapurakkhataṃ
sitaṃ pātukaritvāna imamatthaṃ abhāsatha

 tapena brahmacariyena saṃyamena damena ca
etena brāhmaṇo hoti etaṃ brāhmaṇamuttamanti 
imāhi gāthāhi sīhanādaṃ nadi
tattha ti lāmake sabbanihīne uccanīcabhāvo hi nāma sattānaṃ upādāyupādāya ayaṃ pana sabbanihīne pukkusakule uppannataṃ dassento ti āha tena vuttaṃ  nīceti lāmake sabbanihīneti ti duggato daliddāpi keci kadāci ghāsacchādanassa lābhino akasiravuttino honti ahaṃ pana sabbakālaṃ kasiravuttitāya hīno uddhanaṃ upaṭṭhapitaukkhaliko dassanayuttaṃ thevakampi apassiṃ yevāti dassento ti āha nīcakulikā daliddāpi keci anīcakammājīvā honti mayhaṃ pana na tathāti dassento āha ti kīdisanti ce  hatthavikalassa hatthavāti viya upacāravasenāyaṃ imassa samaññā ahosi yadidaṃ pupphachaḍḍakoti milātapupphasantharavaṇṇatāya vā ukkārabhūmiyā evaṃ vutto
ti jātiyā ceva kammunā ca hīḷito nti manussehi ti avaññāto ti khuṃsito ti aññe manusse sineruṃ viya ukkhipitvā tesaṃ pādapaṃsutopi attānaṃ nihīnaṃ katvā pavattiyā nīcaṃ nihīnaṃ manaṃ katvā nti puthumahājanaṃ diṭṭhadiṭṭhakāle vandiṃ sirasi añjaliṃ karonto paṇāmiṃ
ti adhikārantaradīpane nipāto nti addakkhiṃ nti magadhā nāma jānapadino rājakumārā tesaṃ nivāso ekopi janapado ruḷhiyā magadhānanti vutto magadhajanapadassāti attho nti uttamaṃ nagaraṃ
nti kājaṃ nti sunīta pabbajituṃ sakkhissasīti satthārā okāse kate ahaṃ pabbajjaṃ ayāciṃ ti ehi bhikkhūti satthu vacanamattena āsi upasampadā ti evaṃ samathapubbaṅgamaṃ vipassanaṃ bhāvehīti yathā maṃ ovadi tathā satthuno vacanaṃ  paṭipajjiṃ tiādi tassā paṭipattiyā rasadassanaṃ tattha pubbenivāsañāṇaṃ  anāgataṃsañāṇañca bahukiccanti nti accantasaṃyogavasena upayogavacanaṃ vuttaṃ na tathā āsavakkhayañāṇaṃ ekābhisamayavasena pavattanatoti ti bhummavasena vuttanti daṭṭhabbaṃ ti sakko devarājā ti mahābrahmā indabrahmaggahaṇena aññesaṃ kāmadevānaṃ brahmūnañca āgamanaṃ vuttamevāti daṭṭhabbaṃ ukkaṭṭhaniddeso hesa yathā rājā āgatoti ti kāyena vācāya ca namakkāraṃ akaṃsu
tattha kāyena kataṃ namakkāraṃ dassento ti vatvā vācāya kataṃ dassetuṃ tiādi vuttaṃ nti devaggahaṇena upapattidevabhāvato brahmānopi gahitā ti attano ovādassa mahapphalataṃ devabrahmūnañca guṇasampattiṃ nissāya satthā sitaṃ pātvākāsi pātukaronto ca na aññe viya dante vidaṃseti mukhādhānaṃ pana thokaṃ vivarati tattakena ca abhibhūtadibbaphalikamuttarasmiyo avahasitatārakāsasimarīciyo susukkadāṭhasambhavā ghanarasmiyo nikkhamitvā tikkhattuṃ satthu mukhaṃ padakkhiṇaṃ karonti taṃ disvā pacchato gacchantāpi satthā sitaṃ pātvākāsīti sañjānanti
ti  indriyasaṃvarena dhutadhammasamādānenāti keci ti sīlena ti paññāya ti avasiṭṭhaseṭṭhacariyāya ti yathāvuttena tapādinā  bāhitapāpabhāvato nti tapādi yathāvuttaṃ nti uttamaṃ brāhmaṇaṃ brāhmaṇesu vā uttamaṃ sabbaseṭṭhaṃ ahūti vacanaseso nti vā brahmaññamāha evaṃ uttamaṃ brahmaññaṃ na jaccādīti adhippāyo na hi jātikulapadesagottasampattiādayo ariyabhāvassa kāraṇaṃ adhisīlasikkhādayo eva pana kāraṇaṃ tenāha 
yathā saṅkāraṭhānasmiṃ ujjhitasmiṃ mahāpathe
padumaṃ tattha jāyetha sucigandhaṃ manoramaṃ
evaṃ saṅkārabhūtesu andhabhūte puthujjane
atirocati paññāya sammāsambuddhasāvakoti (dha pa 58-59)
evaṃ thero tehi bhikkhūhi pucchitamatthaṃ imāhi gāthāhi vissajjento sīhanādaṃ nadīti


