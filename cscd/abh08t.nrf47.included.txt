

 idāni  imissāyeva catutthañāṇāya ñāṇadassanavisuddhiyā ānubhāvavijānanatthaṃ yena ye dhammā pahātabbā tesaṃ pahānañca abhisamayakāle pariññādikiccāni ca dassetuṃ tiādi āraddhaṃ  ti ye saṃkilesadhammā dīsu khandhehi khandhānaṃ phalena kammassa dukkhena vā sattānaṃ saṃyojanaṭṭhena bandhanaṭṭhena  sampayuttadhammānaṃ vibādhanaṭṭhena upatāpanaṭṭhena saṃkiliṭṭhatāya ca  abhinivesādivasena micchāviparītaṃ pavattanato micchāsabhāvāti  loke dhammā lokapariyāpannā dhammā lokappavattiyaṃ sati anuparamadhammattā vāti  maccherassa bhāvo kammaṃ vāti  viparītaṭṭhena  nāmakāyassa ca rūpakāyassa ca ganthanato  ariyehi agantabbā ayuttā gatīti vā  āsavantīti  ābhavaggato sabbamokāsalokaṃ āgotrabhuto sabbe dhamme byāpetvā pavattantīti attho āsavanti saṃsāradukkhanti vā  cakkhādīhi vā saṃvarāsaṃvaradvārehi sattasantāne āsavanti vaṇato yūsāni sandanti viyāti  āsavanti vā etehi cittāni visayesūti  saṃsāramahāsāgarappattihananato oghā viyāti  heṭṭhā vuttanayena yojanato  nivārenti lokiyalokuttaraguṇavisesādhigamanti  aniccādidhammasabhāvaṃ atikkamma parato asabhāvato āmasantīti  maṇḍūkaṃ pannago viya ārammaṇaṃ bhusaṃ ādiyantīti  appahīnabhāvena sattasantāne anusenti mūsikavisaṃ viya anurūpakāraṇaṃ labhitvā uppajjantīti  cittassa malīnabhāvakaraṇaṭṭhena  akusalakammāni ca tāni duggatīnaṃ pathā cāti  idha pana kammapathabhāvaṃ appattānaṃ taṃsabhāvato gahaṇaṃ daṭṭhabbaṃ cittaṃ uppajjati etthāti cittuppādo cetasikarāsi akusalo ca so cittuppādo cāti 
kāmabhavato  uparikoṭṭhāsabhāvato tatiyamaggappattiyā uddhaṃ bhajitabbato sevitabbato cāti  uddhambhāgā rūpārūpabhavā tesaṃ hitāni tatthuppajjanakhandhādiyojanatoti uddhambhāgiyāni tāniyeva saṃyojanānīti  rūpārūpabhavato heṭṭhimakoṭṭhāsabhāvato tatthuppādakilesānaṃ appahīnabhāvena tatiyamaggappattiyā heṭṭhā bhajitabbato vā adhobhāgā kāmabhavā tesaṃ hitāni saṃyojanānīti ti
imesu pana dasasu rūpabhavasaṃyojanaṃ arūpabhavasaṃyojanaṃ kāmabhavasaṃyojanañca atthato lobhova sakkāyadiṭṭhisīlabbataparāmāsāpi diṭṭhiyeva tasmā dhammato satta saṃyojanāni
micchāsaṅkappo micchāvāyāmo micchāsamādhīti tathā pavattānaṃ vitakkavīriyasamādhīnamadhivacanaṃ micchāvācādayo tayo tathā pavattā cetanā micchāsati pana cittuppādo micchāñāṇaṃ tathā pavatto moho micchāvimutti lokathūpikādīsu mokkhoti pavattamicchāgāho
ti lābhahetuko lābho alābhahetuko alābhotiādinā kāriyassa kāraṇavasena upacaraṇena nti lokadhammaggahaṇena gahaṇaṃ
āvāse macchariyaṃ āvāsahetukaṃ vā macchariyanti  evaṃ dīnipi tattha ti vihārādi nti upaṭṭhākakulaṃ ñātikulañca ti paccayalābhoyeva ti sarīravaṇṇo ca guṇavaṇṇo ca ti āgamo adhigamo ca
tayoti  vatthuṃ abhinditvā vuttaṃ bhinditvā ca pana vuccamāne dvādasa honti
abhisajjanūpanayhanavasena pavattanato abhijjhābyāpādānaṃ kāyaganthatā daṭṭhabbā idameva saccaṃ moghamaññanti evaṃ avatthumhi pavatto abhiniveso idaṃsaccābhiniveso sīlabbataparāmāsaidaṃsaccābhinivesakāyaganthā cettha atthato diṭṭhiyeva tasmā dhammato tayo kāyaganthā
chandadosamohabhayānīti  agatikāraṇattā vuttaṃ chandādīhi pana akattabbakaraṇaṃ kattabbākaraṇañca agati nāma
āsavesu kāmarāgabhavarāgā atthato lobhoti dhammato tayo āsavā
ti kāmarāgādīnameva te hi ogho viya attani patite apāyasamuddaṃ pāpenti saṃsāradukkhato ca sīsaṃ ukkhipituṃ na denti khandhādīni ca khandhādīhi yojenti
ti kāmupādānadiṭṭhupādānasīlabbatupādānaattavādupādānāni diṭṭhupādānādīni cettha tathā pavattā diṭṭhiyeva kāmupādānaṃ lobhoti dhammato dve upādānāni
ti ettha yadi appahīnaṭṭhena sattasantāne anusentīti anusayā kasmā satteva vuttā nanu aññesampi kilesānaṃ appahīnabhāvo vijjatīti na mayaṃ appahīnamattena anusayaṃ vadāma kintu appahīnabhāvena thāmagatakilesā anusayāti thāmagamanañca nesaṃ aññehi asādhāraṇo sabhāvo daṭṭhabbo tathā hi dhammasabhāvavedinā tathāgatena imeyeva anusayā vuttā kāmarāgoyeva anusayo kāmarāgānusayo evaṃ  sesesupi apare pana kāmarāgassa anusayotiādinibbacanaṃ vatvā kāmarāgādīnaṃ bījabhūtā attabhāvassa kilesasambhūtā kilesuppādanasatti anusayāti vaṇṇenti tesaṃ matapaṭikkhepo idha papañcāvahattā anāhaṭo
pāṇassa atipāto ti vohārato satto paramatthato jīvitindriyaṃ tasmiṃ pāṇe pāṇasaññino jīvitindriyupacchedakappayogasamuṭṭhāpikā vadhakacetanā pāṇātipāto parabhaṇḍe tathāsaññino tadādāyakappayogasamuṭṭhāpikā theyyacetanā  asaddhammakāmatāya kāyadvārappavattā agantabbaṭṭhānavītikkamacetanā  abhūtaṃ vatthuṃ bhūtato paraṃ viññāpetukāmassa tathā viññāpanappayogasamuṭṭhāpikā cetanā  so pana parassa atthabhedakarova kammapatho itaro kammameva saṃkiliṭṭhacittassa parabhedanakāmatāya attapiyakamyatāya vā parabhedakappayogasamuṭṭhāpikā cetanā  sāpi dvīsu bhinnesuyeva kammapatho paramammacchedakappayogasamuṭṭhāpikā ekantapharusacetanā  anatthaviññāpanappayogasamuṭṭhāpikā  saṃkiliṭṭhacetanā  nāma so pana parehi gahiteyeva kammapatho hoti aho vatedaṃ mama hotūti evaṃ parabhaṇḍābhijjhāyanalakkhaṇā  aho vatāyaṃ satto vinasseyyāti evaṃ manopadosalakkhaṇo  natthi dinnantiādinā nayena viparītadassanalakkhaṇā  ettha ca natthikaahetukaakiriyadiṭṭhīhiyeva kammapathabhedo
imesu ca pāṇātipātādi tividhaṃ kāyakammameva taṃ kāyavacīdvāresuyeva uppajjati na manodvāre tathā musāvādādi  catubbidhaṃ vacīkammameva abhijjhādikaṃ pana tividhaṃ manokammameva taṃ tīsupi dvāresu pavattati dvārantaresupi pavattamānassa sakasakanāmāpariccāgo vuttoyeva dhammato cettha ādito satta cetanāsabhāvā itare tayo cetanāsampayuttāti daṭṭhabbā mahāsāvajjaappasāvajjappayogādibhedo pana tattha tattha vuttanayena veditabbo
ti imāni maggañāṇāni nti taṃtaṃmaggānurūpaṃ
apāyaṃ gacchanti etehīti  ti na apāyagamanīyā ti tatiyamaggena pahātabbāvatthaṃ upādāya oḷārikā tenāha ti sukhumā kāmarāgapaṭighāti sambandho ti avadhāraṇena paṭhamamaggādivajjhataṃ nivatteti na hi rūparāgādīnaṃ apāyagāminiyāvatthāpi atthi yato te paṭhamañāṇavajjhāpi siyunti
yattha yattha pana eva-saddena avadhāraṇaṃ akatvā yaṃ yaṃ dutiyañāṇavajjhanti vā tatiyañāṇavajjhanti vā catutthañāṇavajjhanti vā vakkhati tattha tattha so so purimañāṇehi hatāpāyagamanīyādibhāvova hutvā upariñāṇavajjho hotīti veditabbo tena ti ettha lobhādayo heṭṭhimamaggavajjhāpi honteva
ti parivāre
nti saññācittavipallāsāti sambandho
ti kiñcāpi chandādayo taṇhādisabhāvā uparimaggavajjhā tathāpi tammūlakassa akattabbakaraṇassa kattabbākaraṇassa ca apāyagamanīyatāya paṭhamamaggañāṇavajjhā
katākatakusalākusalavisayaṃ  yaṃ vippaṭisārabhūtaṃ  taṃ idha tatiyañāṇavajjhaṃ vuttaṃ yaṃ pana kukkuccapakatatāya āpattiṃ āpajjatīti vuttaṃ kukkuccaṃ taṃ sandhāya kukkuccavicikicchā sotāpattimaggena pahīyantīti (dha sa aṭṭha 1176)  vuttaṃ tasmā dvinnaṃ vacanānaṃ ayaṃ adhippāyo veditabbo aññesupi edisesu ṭhānesu adhippāyova pariyesitabbo na virodhato paccetabbaṃ oḷārikānavasesappahānaṃ vā sandhāya kukkuccassa paṭhamatatiyañāṇavajjhatā vuttā yaṃ pana arahato uppajjamānaṃ bhagavatā paṭikkhittaṃ anuvasitvā anuvasitvā āvasathapiṇḍaṃ bhuñjitunti kukkuccāyanto na paṭiggahesīti (pāci 204) āgataṃ kukkuccaṃ na taṃ nīvaraṇaṃ na hi nīvaraṇaṃ arahato uppajjati nīvaraṇapatirūpakaṃ pana kappatīti vīmaṃsanabhūtaṃ vinayakukkuccaṃ nāma taṃ tathāpavattacittuppādova
kāmarāgapaṭighānusayā anusahagatā tatiyañāṇavajjhā oḷārikānaṃ pana dutiyañāṇavajjhatā heṭṭhā vuttanayāva
akusalacittuppāda-ggahaṇena cettha makkhapalāsamāyāsāṭheyyathambhasārambhādīnaṃ saṅgaho katoti daṭṭhabbaṃ
ti tena tena ghātakena saddhiṃ kiṃ panetāni ete dhamme ghātentāni atītānāgate ghātenti udāhu paccuppanneti kiṃ panettha yadi tāva atītānāgate aphalo vāyāmo āpajjati kasmā pahātabbānaṃ tadā natthitāya atha paccuppanne tathāpi aphalo vāyāmena saddhiṃ pahātabbānaṃ atthitāya athāpi kathañci pahānaṃ siyā saṃkilesikā maggabhāvanā āpajjati  pahātabbappahāyakānaṃ sahāvaṭṭhānato saccametaṃ ye pana maggena asamugghāṭitattā kāraṇalābhe sati avassaṃ uppajjanārahā kilesā te attano uppattiyā anuppattidhammataṃ āpādentāni etāni te anāgate ghātenti nāma
ti pariññāpahānasacchikiriyābhāvanāvasena cattāri kiccāni ti dukkhaṃ pariññeyyantiādinā (saṃ ni 51099) yo bhikkhave dukkhaṃ passatītiādinā (saṃ ni 51100) ca vuttāni ti catunnaṃ ariyasaccānaṃ paṭivijjhanakkhaṇe
ti aviparītasabhāvena ti vatvā kathaṃ panetaṃ jānitabbaṃ kathaṃ nāma  cattāri kiccāni sambhavanti na hi tādisaṃ kiñci loke diṭṭhaṃ atthi na ca vacanaṃ labbhatīti codanaṃ manasi nidhāya tesaṃ jānanavidhiṃ upamāvasena tāva dassetuṃ tiādi vuttaṃ ti dasseti ti khepeti
ti anavasesato paricchijja jānanasaṅkhātena paṭivijjhanena ti asammohavasena paṭivijjhati ti samucchedappahānasaṅkhātena paṭivijjhanena asammohatova abhisameti ti sahajātādipaccayatāvasena bhāvanābhisamayavidhinā maggañāṇañhi sammāsaṅkappādivasena maggapubbabhāgabhāvanāsambhūtena ariyamaggabhāvanāsaṅkhātena paṭivijjhanena abhisametīti aṭṭhaṅgikaṃ maggaṃ asammohato paṭivijjhati tañhi sampayuttadhammesu sammohaṃ viddhaṃsentaṃ attanipi sammohaṃ viddhaṃsetiyeva nti  nibbānaṃ ti paccakkhakaraṇavasena paṭivijjhati nirodhaṃ sacchikarotīti nirodhasaccamekaṃ ārammaṇapaṭivedhena cattāripi saccāni asammohapaṭivedhena maggañāṇaṃ paṭivijjhati
evaṃ yuttivasena vibhāvitaṃ ekapaṭivedhaṃ āgamenapi sādhetuṃ ntiādi vuttaṃ nti hi yo nu kho āvuso dukkhaṃ passati dukkhasamudayampi so passati dukkhanirodhampi dukkhanirodhagāminipaṭipadampi so passatīti (saṃ ni 51100) ekasaccadassanasamaṅgino aññasaccadassanasamaṅgibhāvavicāraṇāyaṃ tamatthaṃ sādhetuṃ āyasmatā gavampatittherena vuttaṃ aññathā kamābhisamaye sati purimadiṭṭhassa puna adassanato samudayādipassato dukkhādidassanaṃ puna avattabbaṃ siyā idāni panettha upamāsaṃsandanaṃ karonto āha tiādi nissayābhāvahetutāya dukkhapariññāya vaṭṭijjhāpanasadisatā paṭipakkhaviddhaṃsanatāya samudayappahānassa andhakāravināsanasadisatā ñāṇālokaparibrūhanatāya maggabhāvanāya  ālokavidaṃsanasadisatā tena tena maggena yathā yathā nirodhassa sacchikiriyā tathā tathā kilesasnehapariyādānaṃ hotīti nirodhasacchikiriyāya snehapariyādānasadisatā kāraṇūpacārena vuttā
 aparāyapi upamāya tamatthaṃ dassento āha tiādi ti pakāseti ti paṭippassambheti etthāpi yathā sūriyo rūpagatāni obhāseti evaṃ maggañāṇaṃ dukkhaṃ parijānāti yathā andhakāraṃ vināseti evaṃ samudayaṃ pajahati yathā ālokaṃ dasseti evaṃ sahajātādipaccayatāya maggaṃ bhāveti  yathā sītaṃ paṭippassambheti evaṃ sabbakilesadarathapariḷāhapaṭippassaddhibhūtaṃ nirodhaṃ sacchikarotīti upamāsaṃsandanaṃ daṭṭhabbaṃ
ti pappoti dukkhapariññāya sakkāyatīrasamatikkamabhāvato orimatīrappajahanasadisatā maggabhāvanāya sattatiṃsabodhipakkhiyadhammavahanatāya bhaṇḍavahanasadisatā ettāvatā paññābhāvanāya nānākilesaviddhaṃsanavasappavatto ānisaṃso dassito hotīti
ariyaphalasamāpattinirodhasamāpattiyopi panassā ānisaṃsāti daṭṭhabbaṃ tā pana saṅkhepato evaṃ daṭṭhabbā  ariyaphalasamāpattīti hi catunnampi phalaṭṭhānaṃ attano attano ariyaphalassa diṭṭhadhammasukhavihāratthaṃ nirodhe appanā cattāropi hi ariyapuggalā sakaṃ sakaṃ phalasamāpattiṃ samāpajjanti keci pana anāgāmiarahantova samāpajjanti samādhismiṃ paripūrakāritāyāti vadanti taṃ akāraṇaṃ attanā paṭiladdhasamāpattisamāpajjane samādhismiṃ paripūrakāritāya kātabbābhāvato sabbaso asamucchinnakilesassa hi puthujjanassāpi attanā paṭiladdhalokiyasamāpattisamāpajjanaṃ labbhati kimaṅgaṃ pana samucchinnekaccakilesānaṃ ariyānaṃ uparimā pana heṭṭhimaṃ pubbe paṭiladdhampi na samāpajjanti puggalantarabhāvaṃ upagatattā samugghāṭitakammakilesanirodhanena hi puthujjanehi viya sotāpannassa sotāpannādīhi sakadāgāmiādīnaṃ puggalantarabhāvūpagamanaṃ atthi anantaraphalattā ca lokuttarakusalānaṃ heṭṭhimato uparimo bhavantaragato viya hotīti tassa tassa ariyassa taṃ taṃ phalaṃ bhavaṅgasadisaṃ hoti tasmā puggalantarabhāvūpagamanena  paṭippassaddhattā natthi uparimassa heṭṭhimaphalasamāpattiyā  samāpajjanaṃ heṭṭhimo pana uparimaṃ na samāpajjati anadhigatattāti cattāropi puggalā sakasakaphalameva samāpajjanti taṃ pana samāpajjitukāmena ariyasāvakena rahogatena paṭisallīnena udayabbayādivasena saṅkhārā vipassitabbā tassa pavattānupubbavipassanassa saṅkhārārammaṇagotrabhuñāṇānantaraṃ phalasamāpattivasena nirodhe cittaṃ appeti phalasamāpattininnacittatāya cettha sekhassa phalameva uppajjati na maggo añño eva hi vipassanācāro ariyamaggāvaho añño phalasamāpattiāvaho
tathā hi ariyamaggavīthiyaṃ anulomañāṇāni anibbiddhapubbānaṃ thūlathūlalobhakkhandhādīnaṃ sātisayaṃ padālanena lokiyañāṇesu ukkaṃsapāramippattāni maggānukūlāni hutvā uppajjanti phalasamāpattivīthiyaṃ pana tāni tena tena maggena tesaṃ tesaṃ kilesānaṃ samucchinnattā kilesavikkhambhane nirussukkāni kevalaṃ ariyānaṃ phalasamāpattisukhasamaṅgibhāvassa parikammappattāni hutvā uppajjantīti na tesaṃ kutoci vuṭṭhānasambhavo yato nesaṃ pacchimo saṅkhāranimittato vuṭṭhahitvā maggassa anantarapaccayo bhaveyya teneva ca phalasamāpattiyā anantarapaccayabhūtaṃ ñāṇaṃ saṅkhārārammaṇameva hoti na nibbānārammaṇanti veditabbaṃ pubbābhisaṅkhāravasena cassā pabandhavasena pavattiparicchinnakālāpagame bhavaṅgavasena tato vuṭṭhānañca veditabbaṃ
nirodhasamāpatti pana tatiyacatutthaphalaṭṭhānaṃ anupubbanirodhavasena cittacetasikānaṃ dhammānaṃ appavatti anāgāmiarahantoyeva hi kāmacchandādisamucchindanena samādhismiṃ paripūrakāritāya samathaphalasamannāgatattā nirodhaṃ samāpajjanti tathā hetaṃ samathavipassanānaṃ yuganandhabhāvappavattanavasena dvīhi balehi samannāgatasseva sambhavati tasmā taṃ samāpajjitukāmena  anāgāminā khīṇāsavena vā aṭṭhasamāpattilābhinā rahogatena paṭisallīnena paṭhamajjhānaṃ samāpajjitvā vuṭṭhāya tattha saṅkhārā aniccato dukkhato anattato vipassitabbā tato dutiyaṃ tatiyaṃ catutthaṃ ākāsānañcāyatanaṃ viññāṇañcāyatanaṃ samāpajjitvā vuṭṭhāya tatheva tattha saṅkhārā sammasitabbā atha ākiñcaññāyatanaṃ samāpajjitvā vuṭṭhāya nānābaddhāvikopanaṃ saṅghapaṭimānanaṃ satthupakkosanaṃ addhānaparicchedoti catubbidhaṃ pubbakiccaṃ kātabbaṃ
tattha  sarīrato visaṃyuttā mañcapīṭhādayo sattāhabbhantare yathā na nassanti tathā adhiṭṭhānaṃ  sarīrasaṃyutte visuṃ adhiṭṭhānakiccaṃ natthi saṅgho pana ñattikammādīsu kiñcideva kammaṃ kattukāmo yāva maṃ na pakkosati tāvadeva vuṭṭhahissāmīti pubbābhogakaraṇaṃ  satthā ca sikkhāpadapaññāpanādīsu yāva maṃ na pakkosati tāvadeva vuṭṭhahissāmīti pubbābhogakaraṇaṃ  sattāhabbhantare attano āyusaṅkhārassa pavattanasamatthatāvalokanaṃ  evaṃ katapubbakiccena nevasaññānāsaññāyatanaṃ samāpajjitabbaṃ athekaṃ vā dve vā cittavāre atikkamitvā acittako hoti nirodhaṃ phusati tato yathāparicchedaṃ tatiyacatutthaphalānaṃ aññatarena nirodhā vuṭṭhahissatīti evamayaṃ duvidhā samāpatti lokuttarapaññāya ānisaṃso
 sadevakalokato uttiṇṇena uttaritarena vāti  sammāsambuddhena paññāya bhāvananti sambandho nti idhalokaparalokahitavibhāvanaṃ imaṃ paññābhāvanaṃ nti siniddhacchāyudakavantatādinā sukhasahitaṃ nti yogakammassa hitaṃ  nti uggatatamaṃ accuggataṃ balavantampīti adhippāyo nti viggahañca kampañca na detīti aviggahakampadanti attho



