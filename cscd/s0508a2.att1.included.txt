

pañcakanipāte tiādikā āyasmato rājadattattherassa gāthā kā uppatti ayampi purimabuddhesu katādhikāro tattha tattha bhave vivaṭṭūpanissayaṃ puññaṃ upacinanto ito catuddase kappe buddhasuññe loke  kulagehe nibbattitvā viññutaṃ patto ekadivasaṃ kenacideva karaṇīyena vanantaṃ upagato tattha aññataraṃ paccekabuddhaṃ rukkhamūle nisinnaṃ disvā pasannamānaso suparisuddhaṃ ambāṭakaphalaṃ adāsi so tena puññakammena devamanussesu saṃsaranto imasmiṃ buddhuppāde sāvatthiyaṃ satthavāhakule nibbatti tassa mahārājaṃ vessavaṇaṃ ārādhetvā paṭiladdhabhāvato mātāpitaro ti nāmaṃ akaṃsu so vayappatto pañcahi sakaṭasatehi bhaṇḍaṃ ādāya vāṇijjavasena rājagahaṃ agamāsi tena ca samayena rājagahe aññatarā gaṇikā abhirūpā dassanīyā paramasobhaggayogato divase divase sahassaṃ labhati atha so satthavāhaputto divase divase tassā gaṇikāya sahassaṃ datvā saṃvāsaṃ kappento nacirasseva sabbaṃ dhanaṃ khepetvā duggato hutvā ghāsacchādanamattampi alabhanto ito cito ca paribbhamanto saṃvegappatto ahosi so ekadivasaṃ upāsakehi saddhiṃ veḷuvanaṃ agamāsi
tena ca samayena satthā mahatiyā parisāya parivuto dhammaṃ desento nisinno hoti so parisapariyante nisīditvā satthu santike dhammaṃ sutvā paṭiladdhasaddho pabbajitvā dhutaṅgāni samādiyitvā susāne vasati tadā aññataropi satthavāhaputto sahassaṃ datvā tāya gaṇikāya saha vasati sā ca gaṇikā tassa hatthe mahaggharatanaṃ disvā lobhaṃ uppādetvā aññehi dhuttapurisehi taṃ mārāpetvā taṃ ratanaṃ gaṇhi atha tassa satthavāhaputtassa manussā taṃ pavattiṃ sutvā ocarakamanusse pesesuṃ te rattiyaṃ tassā gaṇikāya gharaṃ pavisitvā chaviādīni anupahacceva taṃ māretvā sivathikāya chaḍḍesuṃ rājadattatthero asubhanimittaṃ gahetuṃ susāne vicaranto tassā gaṇikāya kaḷevaraṃ  paṭikkulato manasi kātuṃ upagato katipayavāre yoniso manasi katvā aciramatabhāvato soṇasiṅgālādīhi anupahatachavitāya visabhāgavatthutāya ca ayoniso  manasikaronto tattha kāmarāgaṃ uppādetvā saṃviggataramānaso attano cittaṃ paribhāsitvā muhuttaṃ ekamantaṃ apasakkitvā ādito upaṭṭhitaṃ asubhanimittameva gahetvā yoniso manasikaronto jhānaṃ uppādetvā taṃ jhānaṃ pādakaṃ katvā vipassanaṃ paṭṭhapetvā tāvadeva arahattaṃ pāpuṇi tena vuttaṃ   
vipine buddhaṃ disvāna sayambhuṃ aparājitaṃ
ambāṭakaṃ gahetvāna sayambhussa adāsahaṃ
ekatiṃse ito kappe yaṃ phalamadadiṃ tadā
duggatiṃ nābhijānāmi phaladānassidaṃ phalaṃ
kilesā jhāpitā mayhaṃ kataṃ buddhassa sāsananti
arahattaṃ pana patvā attano paṭipattiṃ paccavekkhitvā pītisomanassajāto 

 bhikkhu  sivathikaṃ gantvā addasa itthimujjhitaṃ
apaviddhaṃ susānasmiṃ khajjantiṃ kimihī phuṭaṃ

 yañhi eke jigucchanti mataṃ disvāna pāpakaṃ
kāmarāgo pāturahu andhova savatī ahuṃ

 oraṃ odanapākamhā tamhā ṭhānā apakkamiṃ
satimā sampajānohaṃ ekamantaṃ upāvisiṃ

 tato me manasīkāro yoniso udapajjatha
ādīnavo pāturahu nibbidā samatiṭṭhatha

 tato cittaṃ vimucci me passa dhammasudhammataṃ
tisso vijjā anuppattā kataṃ buddhassa sāsananti 
imā pañca gāthā abhāsi
tattha ti saṃsāre bhayassa ikkhanato bhikkhu asubhakammaṭṭhānatthaṃ āmakasusānaṃ upagantvā bhikkhūti cetaṃ attānaṃ sandhāya thero sayaṃ vadati nti thīyati ettha sukkasoṇitaṃ sattasantānabhāvena saṃhaññatīti thī mātugāmo evañca sabhāvaniruttivasena itthītipi vuccati vañjhādīsu pana taṃsadisatāya taṃsabhāvānativattanato ca tabbohāro itthīti itthikaḷevaraṃ vadati nti pariccattaṃ ujjhaniyattā eva  anapekkhabhāvena khittaṃ nti kimīhi pūritaṃ hutvā khajjamānaṃ
nti yaṃ apagatāyuusmāviññāṇatāya mataṃ kaḷevaraṃ pāpakaṃ nihīnaṃ lāmakaṃ eke cokkhajātikā jigucchanti oloketumpi na icchanti ti tasmiṃ kuṇape ayonisomanasikārassa balavatāya kāmarāgo mayhaṃ pāturahosi uppajji nti tasmiṃ kaḷevare navahi dvārehi asuciṃ savati sandante asucibhāvassa adassanena andho viya ahosiṃ tenāha 
ratto atthaṃ na jānāti ratto dhammaṃ na passati
andhatamaṃ tadā hoti yaṃ rāgo sahate naranti ca
kāmacchando kho brāhmaṇa andhakaraṇo acakkhukaraṇoti ca ādi keci panettha takārāgamaṃ katvā kilesapariyuṭṭhānena avasavatti kilesassa vā vasavattīti atthaṃ vadanti apare andhova asati ahunti pāḷiṃ  vatvā kāmarāgena andho eva hutvā satirahito ahosinti atthaṃ vadanti tadubhayaṃ pana pāḷiyaṃ natthi
ti odanapākato oraṃ yāvatā kālena suparidhotatintataṇḍulanāḷiyā odanaṃ pacati tato orameva kālaṃ tatopi lahukālena rāgaṃ vinodento  yasmiṃ ṭhāne ṭhitassa me rāgo uppajji tamhā ṭhānā apakkamiṃ apasakkiṃ apakkantova  samaṇasaññaṃ upaṭṭhapetvā satipaṭṭhānamanasikāravasena satimā sammadeva dhammasabhāvajānanena sampajāno  ca hutvā ekamantaṃ upāvisiṃ pallaṅkaṃ ābhujitvā nisīdiṃ nisinnassa ca tiādi sabbaṃ heṭṭhā vuttanayamevāti


tiādikā āyasmato subhūtattherassa gāthā kā uppatti ayampi purimabuddhesu katādhikāro tattha tattha bhave puññāni upacinanto kassapassa bhagavato kāle bārāṇasiyaṃ gahapatimahāsālakule nibbattitvā viññutaṃ patto ekadivasaṃ satthu santike dhammaṃ sutvā pasannamānaso saraṇesu ca sīlesu ca patiṭṭhāya māse māse aṭṭhakkhattuṃ catujjātiyagandhena satthu gandhakuṭiṃ  opuñjāpesi so tena puññakammena nibbattanibbattaṭṭhāne sugandhasarīro hutvā imasmiṃ buddhuppāde magadharaṭṭhe gahapatikule nibbattitvā ti laddhanāmo vayappatto nissaraṇajjhāsayatāya gharāvāsaṃ pahāya titthiyesu pabbajitvā tattha sāraṃ alabhanto satthu santike upatissakolitaselādike bahū samaṇabrāhmaṇe pabbajitvā sāmaññasukhaṃ anubhavante disvā sāsane paṭiladdhasaddho pabbajitvā ācariyupajjhāye ārādhetvā kammaṭṭhānaṃ gahetvā vivekavāsaṃ vasanto vipassanaṃ vaḍḍhetvā arahattaṃ pāpuṇi tena vuttaṃ   
imamhi bhaddake kappe brahmabandhu mahāyaso
kassapo nāma gottena uppajji vadataṃ varo
anubyañjanasampanno bāttiṃsavaralakkhaṇo
byāmappabhāparivuto raṃsijālasamotthaṭo
assāsetā yathā cando sūriyova pabhaṅkaro
nibbāpetā yathā megho sāgarova guṇākaro
dharaṇīriva  sīlena himavāva samādhinā
ākāso viya paññāya asaṅgo anilo yathā
tadāhaṃ bārāṇasiyaṃ upapanno mahākule
pahūtadhanadhaññasmiṃ nānāratanasañcaye
mahatā parivārena nisinnaṃ lokanāyakaṃ
upecca dhammamassosiṃ amataṃva manoharaṃ
dvattiṃsalakkhaṇadharo sanakkhattova candimā
anubyañjanasampanno sālarājāva phullito
raṃsijālaparikkhitto dittova kanakācalo
byāmappabhāparivuto sataraṃsī divākaro
soṇṇānano jinavaro samaṇīva siluccayo
karuṇāpuṇṇahadayo guṇena viya sāgaro
lokavissutakitti ca sinerūva naguttamo
yasasā vitthato vīro ākāsasadiso muni
asaṅgacitto sabbattha anilo viya nāyako
patiṭṭhā sabbabhūtānaṃ mahīva munisattamo
anupalitto lokena toyena padumaṃ yathā
kuvādagacchadahano aggikkhandhova sobhati
agado  viya sabbattha kilesavisanāsako
gandhamādanaselova guṇagandhavibhūsito
guṇānaṃ ākaro vīro ratanānaṃva sāgaro
sindhūva vanarājīnaṃ kilesamalahārako
vijayīva mahāyodho mārasenāvamaddano
cakkavattīva so rājā bojjhaṅgaratanissaro
mahābhisakkasaṅkāso dosabyādhitikicchako
sallakatto yathā vejjo diṭṭhigaṇḍaviphālako
so  tadā lokapajjoto sanarāmarasakkato
parisāsu narādicco dhammaṃ desayate jino
dānaṃ datvā mahābhogo sīlena sugatūpago
bhāvanāya ca nibbāti iccevamanusāsatha
desanaṃ taṃ mahassādaṃ ādimajjhantasobhanaṃ
suṇanti parisā sabbā amataṃva mahārasaṃ
sutvā sumadhuraṃ dhammaṃ pasanno jinasāsane
sugataṃ saraṇaṃ gantvā yāvajīvaṃ namassahaṃ
munino gandhakuṭiyā opuñjesiṃ tadā mahiṃ
catujjātena gandhena māse aṭṭha dinesvahaṃ
paṇidhāya sugandhattaṃ sarīravissagandhino
tadā jino viyākāsi sugandhatanulābhitaṃ
yo yaṃ gandhakuṭibhūmiṃ gandhenopuñjate sakiṃ
tena kammavipākena upapanno tahiṃ tahiṃ
sugandhadeho sabbattha bhavissati ayaṃ naro
guṇagandhayutto hutvā nibbāyissatināsavo
tena kammena sukatena cetanāpaṇidhīhi ca
jahitvā mānusaṃ dehaṃ tāvatiṃsamagacchahaṃ
pacchime ca bhave dāni jāto vippakule ahaṃ
gabbhaṃ me vasato mātā dehenāsi sugandhitā
yadā ca mātukucchimhā nikkhamāmi tadā purī
sāvatthi sabbagandhehi vāsitā viya vāyatha
pupphavassañca surabhi dibbagandhaṃ manoramaṃ
dhūpāni ca mahagghāni upavāyiṃsu tāvade
devā  ca sabbagandhehi dhūpapupphehi taṃ gharaṃ
vāsayiṃsu sugandhena yasmiṃ jāto ahaṃ ghare
yadā  ca taruṇo bhaddo paṭhame yobbane ṭhito
tadā selaṃ saparisaṃ vinetvā narasārathi
tehi sabbehi parivuto sāvatthipuramāgato
tadā buddhānubhāvaṃ taṃ disvā pabbajito ahaṃ
sīlaṃ samādhipaññañca vimuttiñca anuttaraṃ
bhāvetvā caturo dhamme pāpuṇiṃ āsavakkhayaṃ
yadā pabbajito cāhaṃ yadā ca arahā ahuṃ
nibbāyissaṃ yadā cāhaṃ gandhavasso tadā ahu
sarīragandho ca sadātiseti me mahārahaṃ candanacampakuppalaṃ
tatheva gandhe itare ca sabbaso pasayha vāyāmi tato tahiṃ tahiṃ
kilesā jhāpitā mayhaṃ kataṃ buddhassa sāsananti
arahattaṃ pana patvā titthiyesu pabbajitvā attano pattaṃ attakilamathānuyogaṃ dukkhaṃ sāsane pabbajitvā pattaṃ jhānādisukhañca cintetvā attano paṭipattipaccavekkhaṇamukhena aññaṃ byākaronto 

 ayoge  yuñjamattānaṃ puriso kiccamicchako
caraṃ ce nādhigaccheyya taṃ me dubbhagalakkhaṇaṃ

 abbūḷhaṃ aghagataṃ vijitaṃ ekañce ossajeyya kalīva siyā
sabbānipi ce ossajeyya andhova siyā samavisamassa adassanato

 yañhi kayirā tañhi vade yaṃ na kayirā na taṃ vade
akarontaṃ bhāsamānaṃ parijānanti paṇḍitā

 yathāpi ruciraṃ pupphaṃ vaṇṇavantaṃ agandhakaṃ
evaṃ subhāsitā vācā aphalā hoti akubbato

 yathāpi  ruciraṃ pupphaṃ vaṇṇavantaṃ sugandhakaṃ
evaṃ subhāsitā vācā saphalā hoti kubbatoti 
imā pañca gāthā abhāsi
tattha ti ayuñjitabbe asevitabbe antadvaye idha pana attakilamathānuyogavasena attho veditabbo nti tasmiṃ attānaṃ yuñjanto yojento tathā paṭipajjanto ti  ubhayahitāvahaṃ kiccaṃ icchanto tappaṭipakkhato ayoge  caranto ce bhaveyya ti yathādhippetaṃ hitasukhaṃ na pāpuṇeyyāti ñāyo tasmā yaṃ ahaṃ titthiyamatavañcito ayoge yuñjiṃ  apuññasabhāvo purimakammabyāmohito ayoge yuñjinti dasseti
nti vibādhanasabhāvatāya aghā nāma rāgādayo aghāni eva aghagataṃ aghagatānaṃ vijitaṃ saṃsārappavatti tesaṃ vijayo kusaladhammābhibhavo aghagataṃ vijitanti anunāsikalopaṃ akatvā vuttaṃ taṃ abbūḷhaṃ anuddhataṃ yena taṃ abbūḷhāghagataṃ vijitaṃ katvā evaṃbhūto hutvā kilese asamucchinditvāti attho ti adutiyatāya padhānatāya ca ekaṃ appamādaṃ sammāpayogameva vā ossajeyya pariccajeyya ce  so puggalo kāḷakaṇṇī viya ti sabbānipi vimuttiyā paripācakāni saddhāvīriyasatisamādhipaññindriyāni ossajeyya ce abhāvanāya chaḍḍeyya ce 
ti opammasampaṭipādanatthe nipāto nti sobhanaṃ nti vaṇṇasaṇṭhānasampannaṃ nti gandharahitaṃ pālibhaddakagirikaṇṇikajayasumanādibhedaṃ ti subhāsitā vācā nāma tepiṭakaṃ buddhavacanaṃ vaṇṇasaṇṭhānasampannapupphasadisaṃ yathā hi agandhakaṃ pupphaṃ  dhārentassa sarīre gandho na pharati evaṃ etampi yo sakkaccasavanādīhi  ca samācarati tassa sakkaccaṃ asamācarantassa yaṃ tattha kattabbaṃ taṃ akubbato sutagandhaṃ paṭipattigandhañca na āvahati aphalā hoti tena vuttaṃ evaṃ subhāsitā vācā aphalā hoti akubbatoti
nti sumanacampakanīluppalapupphādibhedaṃ nti yathā taṃ pupphaṃ dhārentassa sarīre gandho pharati evaṃ tepiṭakabuddhavacanasaṅkhātā subhāsitā vācāpi yo sakkaccasavanādīhi tattha kattabbaṃ karoti assa puggalassa saphalā hoti sutagandhapaṭipattigandhānaṃ āvahanato mahapphalā hoti mahānisaṃsā tasmā yathovādaṃ paṭipajjeyya yathākārī tathāvādī ca bhaveyyāti sesaṃ vuttanayameva


tiādikā āyasmato girimānandattherassa gāthā kā uppatti ayampi purimabuddhesu katādhikāro tattha tattha bhave puññāni upacinanto sumedhassa bhagavato kāle kulagehe nibbattitvā vayappatto gharāvāsaṃ vasanto attano bhariyāya putte ca kālaṅkate sokasallasamappito araññaṃ paviṭṭho satthārā tattha gantvā dhammaṃ kathetvā sokasalle abbūḷhe pasannamānaso sugandhapupphehi pūjetvā pañcapatiṭṭhitena vanditvā sirasi añjaliṃ katvā abhitthavi
so tena puññakammena devamanussesu saṃsaranto imasmiṃ buddhuppāde rājagahe bimbisārarañño purohitassa putto hutvā nibbatti tissa nāmaṃ ahosi so viññutaṃ patto satthu rājagahagamane buddhānubhāvaṃ disvā paṭiladdhasaddho pabbajitvā samaṇadhammaṃ karonto katipayaṃ divasaṃ gāmakāvāse vasitvā satthāraṃ vandituṃ rājagahaṃ agamāsi bimbisāramahārājā tassa āgamanaṃ sutvā upasaṅkamitvā idheva bhante vasatha ahaṃ catūhi paccayehi upaṭṭhahāmīti sampavāretvā gato  bahukiccatāya na sari thero abbhokāse vasatīti devatā therassa temanabhayena vassaṃ vāresuṃ rājā avassanakāraṇaṃ sallakkhetvā therassa kuṭikaṃ kārāpesi thero kuṭikāyaṃ vasanto senāsanasappāyalābhena samādhānaṃ  labhitvā vīriyasamataṃ yojetvā vipassanaṃ ussukkāpetvā arahattaṃ pāpuṇi tena vuttaṃ   
bhariyā me kālaṅkatā putto sivathikaṃ gato
mātā pitā matā bhātā ekacitamhi ḍayhare
tena sokena santatto kiso paṇḍu ahosahaṃ
cittakkhepo ca me āsi tena sokena aṭṭito
sokasallaparetohaṃ vanantamupasaṅkamiṃ
pavattaphalaṃ bhuñjitvā rukkhamūle vasāmahaṃ
sumedho nāma sambuddho dukkhassantakaro jino
mamuddharitukāmo so āgañchi mama santikaṃ
padasaddaṃ  suṇitvāna sumedhassa mahesino
paggahetvānahaṃ sīsaṃ ullokesiṃ mahāmuniṃ
upāgate mahāvīre pīti me udapajjatha
tadāsimekaggamano disvā taṃ lokanāyakaṃ
satiṃ paṭilabhitvāna paṇṇamuṭṭhimadāsahaṃ
nisīdi bhagavā tattha anukampāya cakkhumā
nisajja tattha bhagavā sumedho lokanāyako
dhammaṃ me kathayī buddho sokasallavinodanaṃ
anavhitā tato āguṃ ananuññātā ito gatā
yathāgatā tathā gatā tattha kā paridevanā
yathāpi pathikā sattā vassamānāya vuṭṭhiyā
sabhaṇḍā upagacchanti vassassāpatanāya te
vasse  ca te oramite sampayanti yadicchakaṃ
evaṃ mātā pitā tuyhaṃ tattha kā paridevanā
āgantukā pāhunakā caliteritakampitā
evaṃ mātā pitā tuyhaṃ tattha kā paridevanā
yathāpi urago jiṇṇaṃ hitvā gacchati saṃ tacaṃ
evaṃ mātā pitā tuyhaṃ saṃ tanuṃ idha hīyare
buddhassa giramaññāya sokasallaṃ vivajjayiṃ
pāmojjaṃ janayitvāna buddhaseṭṭhaṃ avandahaṃ
vanditvāna mahānāgaṃ pūjayiṃ girimañjariṃ
dibbagandhaṃ sampavantaṃ sumedhaṃ lokanāyakaṃ
pūjayitvāna sambuddhaṃ sire katvāna añjaliṃ
anussaraṃ guṇaggāni santhaviṃ lokanāyakaṃ
nittiṇṇosi mahāvīra sabbaññu lokanāyaka
sabbe satte uddharasi ñāṇena tvaṃ mahāmune
vimatiṃ dveḷhakaṃ vāpi sañchindasi mahāmune
paṭipādesi me maggaṃ tava ñāṇena cakkhuma
arahā vasipattā ca chaḷabhiññā mahiddhikā
antalikkhacarā dhīrā parivārenti tāvade
paṭipannā ca sekhā ca phalaṭṭhā santi sāvakā
surodayeva padumā pupphanti tava sāvakā
mahāsamuddovakkhobho  atulopi duruttaro
evaṃ ñāṇena sampanno appameyyosi cakkhuma
vanditvāhaṃ lokajinaṃ cakkhumantaṃ mahāyasaṃ
puthudisā namassanto paṭikuṭiko āgañchahaṃ
devalokā cavitvāna sampajāno patissato
okkamiṃ mātuyā kucchiṃ sandhāvanto bhavābhave
agārā  abhinikkhamma pabbajiṃ anagāriyaṃ
ātāpī nipako jhāyī paṭisallānagocaro
padhānaṃ padahitvāna tosayitvā mahāmuniṃ
candovabbhaghanā mutto vicarāmi ahaṃ sadā
vivekamanuyuttomhi upasanto nirūpadhi
sabbāsave pariññāya viharāmi anāsavo
tiṃsakappasahassamhi yaṃ buddhamabhipūjayiṃ
duggatiṃ nābhijānāmi buddhapūjāyidaṃ phalaṃ
kilesā jhāpitā mayhaṃ kataṃ buddhassa sāsananti
atha therassa arahattappattiyā haṭṭhatuṭṭhe viya deve vassante upari taṃ vassane niyojanamukhena aññaṃ byākaronto 

 vassati devo yathāsugītaṃ channā me kuṭikā sukhā nivātā
tassaṃ viharāmi vūpasanto atha ce patthayasī pavassa deva

 vassati devo yathāsugītaṃ channā me kuṭikā sukhā nivātā
tassaṃ viharāmi santacitto atha ce patthayasī pavassa deva

 vassati devo tassaṃ viharāmi vītarāgo

 vassati devo tassaṃ viharāmi vītadoso

 vassati devo tassaṃ viharāmi vītamoho
atha ce patthayasī pavassa devāti  imā pañca gāthā abhāsi
tattha nti sugītānurūpaṃ sundarassa attano meghagītassa anurūpamevāti attho valāhako hi yathā agajjanto kevalaṃ vassanto na sobhati evaṃ satapaṭalasahassapaṭalena uṭṭhahitvā thanayanto gajjanto vijjullatā nicchārentopi avassanto na sobhati tathābhūto pana hutvā vassanto sobhatīti vuttaṃ vassati devo yathāsugītanti tenāha  abhitthanaya pajjunna   gajjitā ceva vassitā cāti  ca ti tassaṃ kuṭikāyaṃ ariyavihāragabbhena iriyāpathavihārena viharāmi ti aggaphalasamādhinā sammadeva upasantamānaso
evaṃ therassa anekavāraṃ kataṃ uyyojanaṃ sirasā sampaṭicchanto valāhakadevaputto ninnañca thalañca pūrento mahāvassaṃ vassāpesi


tiādikā āyasmato sumanattherassa gāthā kā uppatti ayampi purimabuddhesu katādhikāro tattha tattha bhave puññāni upacinanto ito pañcanavute kappe buddhasuññe loke kulagehe nibbattitvā viññutaṃ patto ekaṃ paccekabuddhaṃ byādhitaṃ disvā harītakaṃ adāsi  so tena puññakammena devamanussesu saṃsaranto imasmiṃ buddhuppāde kosalaraṭṭhe gahapatikule nibbattitvā ti laddhanāmo sukhena vaḍḍhi tassa pana mātulo pabbajitvā arahā hutvā araññe viharanto sumane vayappatte taṃ pabbājetvā caritānukūlaṃ kammaṭṭhānaṃ adāsi so tattha yogakammaṃ karonto cattāri jhānāni pañca ca abhiññāyo nibbattesi athassa thero vipassanāvidhiṃ ācikkhi so ca nacireneva vipassanaṃ vaḍḍhetvā arahatte patiṭṭhāsi tena vuttaṃ   
harītakaṃ āmalakaṃ ambajambuvibhītakaṃ
kolaṃ bhallātakaṃ billaṃ sayameva harāmahaṃ
disvāna  pabbhāragataṃ jhāyiṃ jhānarataṃ muniṃ
ābādhena āpīḷentaṃ adutīyaṃ mahāmuniṃ
harītakaṃ gahetvāna sayambhussa adāsahaṃ
khādamattamhi bhesajje byādhi passambhi tāvade
pahīnadaratho buddho anumodamakāsi me
bhesajjadāneniminā byādhivūpasamena ca
devabhūto  manusso vā jāto vā aññajātiyā
sabbattha sukhito hotu mā ca te byādhimāgamā
idaṃ vatvāna sambuddho sayambhū aparājito
nabhaṃ abbhuggamī dhīro haṃsarājāva ambare
yato harītakaṃ dinnaṃ sayambhussa mahesino
imaṃ jātiṃ upādāya byādhi me nupapajjatha
ayaṃ pacchimako mayhaṃ carimo vattate bhavo
tisso vijjā sacchikatā kataṃ buddhassa sāsanaṃ
catunnavutito kappe bhesajjamadadiṃ tadā
duggatiṃ nābhijānāmi bhesajjassa idaṃ phalaṃ
kilesā jhāpitā mayhaṃ kataṃ buddhassa sāsananti
arahatte pana patiṭṭhito ekadivasaṃ mātulattherassa upaṭṭhānaṃ agamāsi taṃ thero adhigamaṃ pucchi taṃ byākaronto 

 yaṃ patthayāno dhammesu upajjhāyo anuggahi
amataṃ abhikaṅkhantaṃ kataṃ kattabbakaṃ mayā

 anuppatto sacchikato sayaṃ dhammo anītiho
visuddhañāṇo nikkaṅkho byākaromi tavantike

 pubbenivāsaṃ jānāmi dibbacakkhu visodhitaṃ
sadattho me anuppatto kataṃ buddhassa sāsanaṃ

 appamattassa  me sikkhā sussutā tava sāsane
sabbe me āsavā khīṇā natthi dāni punabbhavo

 anusāsi maṃ ariyavatā anukampi anuggahi
amogho tuyhamovādo antevāsimhi sikkhitoti 
imāhi pañcahi gāthāhi sīhanādaṃ nadanto aññaṃ byākāsi
tattha nti samathavipassanādīsu anavajjadhammesu yaṃ dhammaṃ mayhaṃ patthayanto ākaṅkhanto upajjhāyo amataṃ nibbānaṃ abhikaṅkhantaṃ maṃ ovādadānavasena anuggaṇhi ti tassa adhigamatthaṃ kattabbaṃ pariññādisoḷasavidhaṃ kiccaṃ kataṃ niṭṭhāpitaṃ mayā
tato  eva  adhigato catubbidhopi maggadhammo ti sayaṃ attanāyeva nibbānadhammo phaladhammo ca anītiho asandiddho attapaccakkho kato itiha iti kirāti pavattiyā itihasaṅkhātaṃ saṃsayaṃ samucchindantoyeva ariyamaggo pavattati tenāha tiādi tattha ti sabbasaṃkilesavisuddhiyā visuddhañāṇo ti tava samīpe
ti arahattaṃ ti  adhisīlasikkhādayo ti pariyattibāhusaccassa paṭivedhabāhusaccassa ca pāripūrivasena suṭṭhu sutā ti tava ovāde anusiṭṭhiyaṃ ṭhitassa
ti suvisuddhasīlādivatasamādānena ti tuyhaṃ samīpe ciṇṇabrahmacariyavāsatāya antevāsī sikkhitavā sikkhitaadhisīlādisikkho amhīti


tiādikā āyasmato vaḍḍhattherassa gāthā kā uppatti ayampi purimabuddhesu katādhikāro tattha tattha bhave vivaṭṭūpanissayāni puññāni upacinanto imasmiṃ buddhuppāde bhārukacchanagare gahapatikule nibbattitvā ti laddhanāmo anupubbena vaḍḍhati athassa mātā saṃsāre sañjātasaṃvegā puttaṃ ñātīnaṃ niyyādetvā bhikkhunīnaṃ santike pabbajitvā vipassanāya kammaṃ karontī arahattaṃ pāpuṇitvā aparena samayena puttampi viññutaṃ pattaṃ veḷudantattherassa santike pabbājesi so pabbajito buddhavacanaṃ uggahetvā bahussuto dhammakathiko hutvā ganthadhuraṃ vahanto ekadivasaṃ ekako santaruttarova mātaraṃ passissāmīti bhikkhunupassayaṃ agamāsi taṃ disvā mātā kasmā tvaṃ ekako santaruttarova idhāgatoti codesi so mātarā codiyamāno ayuttaṃ mayā katanti uppannasaṃvego vihāraṃ gantvā divāṭṭhāne nisinno vipassitvā arahattaṃ patvā mātu ovādasampattipakāsanamukhena aññaṃ byākaronto 

 sādhū  hi kira me mātā patodaṃ upadaṃsayi
yassāhaṃ vacanaṃ sutvā anusiṭṭho janettiyā
āraddhavīriyo pahitatto patto sambodhimuttamaṃ

 arahā dakkhiṇeyyomhi tevijjo amataddaso
jetvā namucino senaṃ viharāmi anāsavo

 ajjhattañca bahiddhā ca ye me vijjiṃsu āsavā
sabbe asesā ucchinnā na ca uppajjare puna

 visāradā kho bhaginī evamatthaṃ abhāsayi
apihā nūna mayipi vanatho te na vijjati

 pariyantakataṃ dukkhaṃ antimoyaṃ samussayo
jātimaraṇasaṃsāro natthi dāni punabbhavoti  imā gāthā abhāsi
tattha ti sādhu vata mātā mayhaṃ ovādasaṅkhātaṃ patodaṃ dasseti tena me vīriyaṃ uttejentī uttamaṅge paññāsīse vijjhi ti yassā me mātuyā nti arahattaṃ ayañhettha yojanā  janettiyā me anusiṭṭho yassā anusāsanībhūtaṃ vacanaṃ sutvā ahaṃ āraddhavīriyo pahitatto viharanto uttamaṃ aggaphalaṃ sambodhiṃ arahattaṃ patto
tato eva ārakattā kilesehi  puññakkhettatāya  dakkhiṇāraho amhi pubbenivāsañāṇādivijjāttayassa adhigatattā  nibbānassa sacchikatattā  mārassa  kilesavāhiniṃ bodhipakkhiyasenāya jinitvā tassa jitattāyeva anāsavo sukhaṃ viharāmīti
idāni anāsavoti vuttamatthaṃ pākaṭataraṃ kātuṃ  ti gāthamāha tassattho   ajjhattavatthukā ca  bahiddhavatthukā ca  mayhaṃ ariyamaggādhigamato pubbe  upalabbhiṃsu te sabbe anavasesā  ariyamaggena samucchinnā pahīnā puna dāni kadācipi na ca uppajjeyyuṃ na uppajjissantiyevāti
idāni mātu vacanaṃ aṅkusaṃ katvā attanā arahattassa adhigatattā mātaraṃ thomento ti gāthamāha tattha ti ekaṃsena vigatasārajjā evaṃ mātu attano  ca arahattādhigamena satthu orasaputtabhāvaṃ ullapento mātaraṃ ti āha ti etaṃ mama ovādabhūtaṃ atthaṃ abhaṇi evaṃ pana maṃ ovadantī na kevalaṃ visāradā eva atha kho  tava puttakepi apihā asanthavā maññe kiṃ vā etena parikappanena  avijjādiko vanatho tava santāne nattheva yā maṃ bhavakkhaye niyojesīti adhippāyo
idāni tayā niyojitākāreneva mayā paṭipannanti dassento nti osānagāthamāha tassattho suviññeyyova


tiādikā āyasmato nadīkassapattherassa gāthā kā uppatti ayampi purimabuddhesu katādhikāro tattha tattha bhave vivaṭṭūpanissayaṃ kusalaṃ upacinanto padumuttarassa bhagavato kāle  kulagehe nibbattitvā viññutaṃ patto ekadivasaṃ satthāraṃ piṇḍāya carantaṃ disvā pasannamānaso attanā ropitassa ambarukkhassa paṭhamuppannaṃ manosilāvaṇṇaṃ ekaṃ ambaphalaṃ adāsi so tena puññakammena devamanussesu saṃsaranto imasmiṃ buddhuppāde magadharaṭṭhe brāhmaṇakule uruvelakassapassa bhātā hutvā nibbatto vayappatto nissaraṇajjhāsayatāya gharāvāsaṃ anicchanto tāpasapabbajjaṃ pabbajitvā tīhi tāpasasatehi saddhiṃ nerañjarāya nadiyā tīre assamaṃ māpetvā viharati nadītīre vasanato hissa kassapagottatāya ca ti samaññā ahosi tassa bhagavā saparisassa ehibhikkhubhāvena upasampadaṃ adāsi taṃ sabbaṃ khandhake  āgatameva so bhagavato   arahatte patiṭṭhāsi tena vuttaṃ   
padumuttarabuddhassa lokajeṭṭhassa tādino
piṇḍāya vicarantassa dhārato uttamaṃ yasaṃ
aggaphalaṃ  gahetvāna vippasannena cetasā
dakkhiṇeyyassa vīrassa adāsiṃ satthuno ahaṃ
tena kammena dvipadinda lokajeṭṭha narāsabha
pattomhi acalaṃ ṭhānaṃ hitvā jayaparājayaṃ
satasahassito kappe yaṃ dānamadadiṃ tadā
duggatiṃ nābhijānāmi aggadānassidaṃ phalaṃ
kilesā jhāpitā mayhaṃ kataṃ buddhassa sāsananti
arahatte pana patiṭṭhito aparabhāge attano paṭipattiṃ paccavekkhitvā diṭṭhisamugghātakittanamukhena aññaṃ byākaronto 

 atthāya  vata me buddho nadiṃ nerañjaraṃ agā
yassāhaṃ dhammaṃ sutvāna micchādiṭṭhiṃ vivajjayiṃ

 yajiṃ uccāvace yaññe aggihuttaṃ juhiṃ ahaṃ
esā suddhīti maññanto andhabhūto puthujjano

 diṭṭhigahanapakkhando parāmāsena mohito
asuddhiṃ maññisaṃ suddhiṃ andhabhūto aviddasu

 micchādiṭṭhi pahīnā me bhavā sabbe vidālitā
juhāmi dakkhiṇeyyaggiṃ namassāmi tathāgataṃ

 mohā sabbe pahīnā me bhavataṇhā padālitā
vikkhīṇo jātisaṃsāro natthi dāni punabbhavoti 
imā pañca gāthā abhāsi
tattha ti mayhaṃ atthāya vata hitāya vata ti sabbaññubuddho ti nerañjarāsaṅkhātaṃ nadiṃ agañchi tassā nadiyā tīre ca mama bhātu uruvelakassapassa assamaṃ upagatoti adhippāyo
idāni yathāvuttamatthaṃ vivarituṃ ntiādi vuttaṃ ti yassa buddhassa bhagavato ti catusaccapaṭisaṃyuttaṃ dhammaṃ sutvā sotadvārānusārena upalabhitvā nti  yaññādīhi suddhi hotītiādinayappavattaṃ viparītadassanaṃ pajahiṃ
micchādiṭṭhiṃ  vivajjayinti vuttamevatthaṃ vitthāretvā dassetuṃ ntiādimāha tattha ti pākaṭayaññe somayāgavājapeyyādike nānāvidhe yaññe yajiṃ nti tesaṃ yaññānaṃ yajanavasena āhutiṃ paggaṇhanto aggiṃ paricariṃ ti esā yaññakiriyā aggipāricariyā suddhihetubhāvato suddhi evaṃ me saṃsārasuddhi hotīti maññamāno ti paññācakkhuvekallena avijjandhatāya andhabhūto puthujjano hutvā vanagahanapabbatagahanādīni viya duratikkamanaṭṭhena diṭṭhiyeva gahanaṃ diṭṭhigahanaṃ  taṃ pakkhando anupaviṭṭhoti ti dhammasabhāvaṃ atikkamitvā idameva saccanti parāmasanato parāmāsasaṅkhātena micchābhinivesena ti mūḷhabhāvaṃ pāpito nti asuddhiṃ maggaṃ suddhiṃ magganti maññisaṃ maññiṃ tattha kāraṇamāha ti yasmā avijjāya andhabhūto tato eva dhammādhammaṃ yuttāyuttañca avidvā tasmā tathā maññinti attho
ti evaṃbhūtassa pana satthu sammukhā catusaccagabbhaṃ dhammakathaṃ sutvā yoniso paṭipajjantassa ariyamaggasammādiṭṭhiyā sabbāpi micchādiṭṭhi samucchedappahānavasena mayhaṃ pahīnā ti kāmabhavādayo sabbepi bhavā ariyamaggasatthena  viddhaṃsitā nti āhavanīyādike aggī chaḍḍetvā sadevakassa lokassa aggadakkhiṇeyyatāya sabbassa ca pāpassa dahanato dakkhiṇeyyaggiṃ sammāsambuddhaṃ juhāmi paricarāmi tayidaṃ mayhaṃ dakkhiṇeyyaggiparicaraṇaṃ dadhinavanītamathitasappiādinirapekkhaṃ satthu namassanamevāti āha nti atha vā nti dāyakānaṃ dakkhiṇāya mahapphalabhāvakaraṇena pāpassa ca dahanena dakkhiṇeyyaggibhūtaṃ attānaṃ juhāmi paricarāmi tathā katvā paricarāmi tathā katvā pariharāmi pubbe aggidevaṃ namassāmi idāni pana namassāmi tathāgatanti
ti dukkhe aññāṇādibhedā sabbe mohā mayhaṃ pahīnā samucchinnā tato eva ti tīsu padesu me-saddo ānetvā yojetabbo


ntiādikā āyasmato gayākassapattherassa gāthā kā uppatti ayampi purimabuddhesu katādhikāro tattha tattha bhave vivaṭṭūpanissayaṃ kusalaṃ upacinanto ito ekatiṃse kappe sikhissa bhagavato kāle kulagehe nibbattitvā viññutaṃ patto nissaraṇajjhāsayatāya gharāvāsaṃ pahāya tāpasapabbajjaṃ pabbajitvā araññāyatane  assamaṃ kāretvā vanamūlaphalāhāro vasati tena ca samayena bhagavā eko adutiyo tassa assamasamīpena gacchati so bhagavantaṃ disvā pasannamānaso upasaṅkamitvā vanditvā ekamantaṃ ṭhito velaṃ oloketvā manoharāni kolaphalāni satthu upanesi so tena puññakammena devamanussesu saṃsaranto imasmiṃ buddhuppāde brāhmaṇakule nibbattitvā vayappatto nissaraṇajjhāsayatāya gharāvāsaṃ pahāya tāpasapabbajjaṃ pabbajitvā dvīhi tāpasasatehi saddhiṃ gayāyaṃ viharati gayāyaṃ vasanato hissa kassapagottatāya ca ti samaññā ahosi so bhagavatā saddhiṃ parisāya ehibhikkhūpasampadaṃ datvā   ovadiyamāno arahatte patiṭṭhāsi tena vuttaṃ   
ajinena nivatthohaṃ vākacīradharo tadā
khāriyā pūrayitvānaṃ kolaṃhāsiṃ mamassamaṃ
tamhi kāle sikhī buddho eko adutiyo ahu
mamassamaṃ upagacchi jānanto sabbakālikaṃ
sakaṃ cittaṃ pasādetvā vanditvāna ca subbataṃ
ubho hatthehi paggayha kolaṃ buddhassadāsahaṃ
ekatiṃse ito kappe yaṃ phalamadadiṃ tadā
duggatiṃ nābhijānāmi koladānassidaṃ phalaṃ
kilesā jhāpitā mayhaṃ kataṃ buddhassa sāsananti
arahatte pana patiṭṭhito attano paṭipattiṃ paccavekkhitvā pāpapavāhanakittanamukhena aññaṃ byākaronto 

 pāto majjhanhikaṃ sāyaṃ tikkhattuṃ divasassahaṃ
otariṃ udakaṃ sohaṃ gayāya gayaphagguyā

 yaṃ  mayā pakataṃ pāpaṃ pubbe aññāsu jātisu
taṃ dānīdha pavāhemi evaṃdiṭṭhi pure ahuṃ

 sutvā  subhāsitaṃ vācaṃ dhammatthasahitaṃ padaṃ
tathaṃ yāthāvakaṃ atthaṃ yoniso paccavekkhisaṃ

 ninhātasabbapāpomhi nimmalo payato suci
suddho suddhassa dāyādo putto buddhassa oraso

 ogayhaṭṭhaṅgikaṃ sotaṃ sabbapāpaṃ pavāhayiṃ
tisso vijjā ajjhagamiṃ kataṃ buddhassa sāsananti 
imā pañca gāthā abhāsi
tattha paṭhamagāthāya tāva ayaṃ saṅkhepattho   sūriyuggamanavelāyaṃ  majjhanhavelāyaṃ  sāyanhavelāyanti divasassa  tayo vāre ahaṃ udakaṃ  ogāhiṃ otaranto ca sohaṃ na yattha katthaci yadā vā tadā vā otariṃ atha kho  mahājanassa pāpapavāhananti abhisammate gayātitthe  gayāphaggunāmake phaggunīmāsassa uttaraphaggunīnakkhatte anusaṃvaccharaṃ udakorohanamanuyutto ahosinti
idāni tadā yenādhippāyena udakorohanamanuyuttaṃ taṃ dassetuṃ ti gāthamāha tassattho  yaṃ mayā pubbe ito aññāsu jātīsu pāpakammaṃ upacitaṃ taṃ idāni  gayātitthe imissā ca gayāphagguyā iminā udakorohanena  apanemi vikkhālemīti  satthu sāsanupagamanato pubbe  evarūpaviparītadassano  ahosiṃ
nti vibhattialopena niddeso dhammena ca atthena ca sahitakoṭṭhāsaṃ ādito majjhato pariyosānato ca dhammūpasaṃhitaṃ atthūpasaṃhitaṃ suṭṭhu ekantena niyyānikaṃ katvā bhāsitaṃ vācaṃ sammāsambuddhavacanaṃ sutvā tena pakāsitaṃ paramatthabhāvena tacchabhāvato  yathārahaṃ pavattinivattiupāyabhāve byabhicārābhāvato  dukkhādi upāyena pariññeyyādibhāvena  dukkhaṃ pariññeyyaṃ samudayo pahātabbo nirodho sacchikātabbo  maggo bhāvetabboti patiavekkhiṃ ñāṇacakkhunā passiṃ paṭivijjhinti attho
ti evaṃ paṭividdhasaccattā eva ariyamaggajalena vikkhālitasabbapāpo amhi tato eva rāgamalādīnaṃ abhāvena nimmalattā  tato eva  parisuddhakāyasamācāratāya parisuddhavacīsamācāratāya parisuddhamanosamācāratāya  savāsanasabbakilesamalavisuddhiyā  buddhassa bhagavato lokuttaradhammadāyassa ādiyanato  tasseva desanāñāṇasamuṭṭhānaurovāyāmajanitābhijātitāya  putto amhīti yojanā
punapi attano paramatthato nhātakabhāvameva vibhāvetuṃ ti osānagāthamāha tattha ti ogāhetvā anupavisitvā nti sammādiṭṭhiādīhi aṭṭhaṅgasamodhānabhūtaṃ maggasotaṃ nti anavasesaṃ pāpamalaṃ pakkhālesiṃ ariyamaggajalapavāhanena paramatthanhātako ahosiṃ tato eva nti vuttatthameva


tiādikā  āyasmato vakkalittherassa gāthā kā uppatti ayampi purimabuddhesu katādhikāro tattha tattha bhave puññāni upacinanto padumuttarassa bhagavato kāle haṃsavatīnagare kulagehe nibbattitvā viññutaṃ patto satthu santikaṃ gacchantehi upāsakehi saddhiṃ vihāraṃ gantvā parisapariyante ṭhito dhammaṃ suṇanto satthāraṃ ekaṃ bhikkhuṃ saddhādhimuttānaṃ aggaṭṭhāne ṭhapentaṃ disvā sayampi taṃ ṭhānaṃ patthento sattāhaṃ mahādānaṃ datvā paṇidhānaṃ akāsi satthā tassa anantarāyataṃ disvā byākari
sopi  yāvajīvaṃ kusalaṃ katvā devamanussesu saṃsaranto amhākaṃ satthu kāle sāvatthiyaṃ brāhmaṇakule nibbatti tissa nāmaṃ akaṃsu so vuddhippatto tayo vede uggaṇhitvā brāhmaṇasippesu nipphattiṃ gato satthāraṃ disvā rūpakāyassa sampattidassanena atitto satthārā saddhiṃyeva vicarati agāramajjhe vasanto niccakālaṃ satthāraṃ daṭṭhuṃ na labhissāmīti satthu santike pabbajitvā ṭhapetvā bhojanavelaṃ sarīrakiccakālañca sesakāle yattha ṭhitena sakkā dasabalaṃ passituṃ tattha ṭhito aññaṃ kiccaṃ pahāya bhagavantaṃ olokentova viharati satthā tassa ñāṇaparipākaṃ āgamento bahukālaṃ tasmiṃ rūpadassaneneva vicarante kiñci avatvā punekadivasaṃ  kiṃ te vakkali iminā pūtikāyena diṭṭhena yo kho vakkali dhammaṃ passati so maṃ passati yo maṃ passati so dhammaṃ passati dhammañhi vakkali passanto maṃ passati maṃ passanto dhammaṃ passatīti  āha
satthari evaṃ vadantepi thero satthu dassanaṃ pahāya aññattha gantuṃ na sakkoti tato satthā nāyaṃ bhikkhu saṃvegaṃ alabhitvā bujjhissatīti vassūpanāyikadivase apehi vakkalīti theraṃ paṇāmesi so satthārā paṇāmito sammukhe ṭhātuṃ asakkonto kiṃ mayhaṃ jīvitena yohaṃ satthāraṃ daṭṭhuṃ na labhāmīti gijjhakūṭapabbate papātaṭṭhānaṃ abhiruhi satthā tassa taṃ pavattiṃ ñatvā ayaṃ bhikkhu mama santikā assāsaṃ alabhanto maggaphalānaṃ upanissayaṃ nāseyyāti attānaṃ dassetuṃ obhāsaṃ vissajjento 
pāmojjabahulo bhikkhu pasanno buddhasāsane
adhigacche padaṃ santaṃ saṅkhārūpasamaṃ sukhanti  
gāthaṃ vatvā ehi vakkalīti hatthaṃ pasāresi thero dasabalo me diṭṭho ehīti avhānampi laddhanti balavapītisomanassaṃ uppādetvā  kuto āgacchāmīti attano gamanabhāvaṃ ajānitvā satthu sammukhe ākāse pakkhandanto paṭhamapādena pabbate ṭhitoyeva satthārā vuttagāthaṃ  āvajjento ākāseyeva pītiṃ vikkhambhetvā saha paṭisambhidāhi arahattaṃ pāpuṇīti     āgataṃ
idha pana evaṃ vadanti  kiṃ te vakkalītiādinā satthārā ovadito gijjhakūṭe viharanto vipassanaṃ paṭṭhapesi tassa saddhāya balavabhāvato eva vipassanā vīthiṃ na otarati bhagavā taṃ ñatvā kammaṭṭhānaṃ sodhetvā adāsi puna vipassanaṃ matthakaṃ pāpetuṃ nāsakkhiyeva athassa āhāravekallena vātābādho uppajji taṃ vātābādhena pīḷiyamānaṃ ñatvā bhagavā tattha gantvā pucchanto 

 vātarogābhinīto tvaṃ viharaṃ kānane vane
paviddhagocare lūkhe kathaṃ bhikkhu karissasīti 
āha taṃ sutvā thero 

 pītisukhena  vipulena pharamāno samussayaṃ
lūkhampi abhisambhonto viharissāmi kānane

 bhāvento satipaṭṭhāne indriyāni balāni ca
bojjhaṅgāni ca bhāvento viharissāmi kānane

 āraddhavīriye pahitatte niccaṃ daḷhaparakkame
samagge sahite disvā viharissāmi kānane

 anussaranto sambuddhaṃ aggaṃ dantaṃ samāhitaṃ
atandito rattindivaṃ viharissāmi kānaneti 
catasso gāthā abhāsi
tattha ti vātābādhena aseribhāvaṃ upanīto vātabyādhinā abhibhūto nti theraṃ ālapati nti tena iriyāpathavihārena viharanto ti kānanabhūte vane mahāaraññeti attho ti vissaṭṭhagocare dullabhapaccaye vātarogassa sappāyānaṃ sappiādibhesajjānaṃ abhāvena pharusabhūmibhāgatāya ca  lūkhaṭṭhāne ti bhikkhu tvaṃ kathaṃ viharissasīti bhagavā pucchi
taṃ  sutvā thero nirāmisapītisomanassādinā attano sukhavihāraṃ pakāsento tiādimāha tattha ti ubbegalakkhaṇāya pharaṇalakkhaṇāya ca  pītiyā taṃsampayuttasukhena ca tenāha ti uḷārenāti attho nti yathāvuttapītisukhasamuṭṭhitehi paṇītehi rūpehi sakalaṃ kāyaṃ pharāpento nirantaraṃ phuṭaṃ karonto ti araññāvāsajanitaṃ sallekhavuttihetukaṃ dussahampi paccayalūkhaṃ abhibhavanto adhivāsento ti jhānasukhena vipassanāsukhena ca araññāyatane viharissāmīti attho tenāha  sukhañca kāyena paṭisaṃvedesinti 
yato yato sammasati khandhānaṃ udayabbayaṃ
labhatī pītipāmojjaṃ amataṃ taṃ vijānatanti ca 
ti maggapariyāpanne kāyānupassanādike cattāro satipaṭṭhāne uppādento vaḍḍhento ca ti maggapariyāpannāni eva saddhādīni pañcindriyāni ti tathā saddhādīni  pañca balāni ti tathā satisambojjhaṅgādīni satta bojjhaṅgāni -saddena sammappadhānaiddhipādamaggaṅgāni saṅgaṇhāti tadavinābhāvato hi taggahaṇeneva tesaṃ gahaṇaṃ hoti ti yathāvutte bodhipakkhiyadhamme bhāvento maggasukhena tadadhigamasiddhena phalasukhena nibbānasukhena ca viharissāmi
ti catubbidhasammappadhānavasena paggahitavīriye ti nibbānaṃ patipesitacitte ti sabbakālaṃ asithilavīriye avivādavasena kāyasāmaggidānavasena ca  diṭṭhisīlasāmaññena  sabrahmacārī disvā etena kalyāṇamittasampattiṃ dasseti
nti sammā sāmaṃ sabbadhammānaṃ buddhattā sammāsambuddhaṃ sabbasattuttamatāya  uttamena damathena  anuttarasamādhinā  analaso hutvā  sabbakālaṃ itipi so bhagavā arahantiādinā anussaranto viharissāmi etena buddhānussatibhāvanāya  yuttākāradassanena sabbattha kammaṭṭhānānuyogamāha purimena pārihāriyakammaṭṭhānānuyogaṃ
evaṃ pana vatvā thero vipassanaṃ ussukkāpetvā arahattaṃ pāpuṇi tena vuttaṃ   
ito satasahassamhi kappe uppajji nāyako
anomanāmo amito nāmena padumuttaro
padumākāravadano padumāmalasucchavī
lokenānupalittova toyena padumaṃ yathā
vīro padumapattakkho kanto ca padumaṃ yathā
padumuttaragandhova tasmā so padumuttaro
lokajeṭṭho ca nimmāno andhānaṃ nayanūpamo
santaveso guṇanidhi karuṇāmatisāgaro
sa kadāci mahāvīro brahmāsurasuraccito
sadevamanujākiṇṇe janamajjhe jinuttamo
vadanena sugandhena madhurena rutena ca
rañjayaṃ parisaṃ sabbaṃ santhavī sāvakaṃ sakaṃ
saddhādhimutto sumati mama dassanalālaso
natthi etādiso añño yathāyaṃ bhikkhu vakkali
tadāhaṃ  haṃsavatiyaṃ nagare brāhmaṇatrajo
hutvā sutvā ca taṃ vākyaṃ taṃ ṭhānamabhirocayiṃ
sasāvakaṃ taṃ vimalaṃ nimantetvā tathāgataṃ
sattāhaṃ bhojayitvāna dussehacchādayiṃ tadā
nipacca sirasā tassa anantaguṇasāgare
nimuggo pītisampuṇṇo idaṃ vacanamabraviṃ
yo so tayā santhavito ito sattamake muni
bhikkhu saddhāvataṃ aggo tādiso homahaṃ mune
evaṃ  vutte mahāvīro anāvaraṇadassano
imaṃ vākyaṃ udīresi parisāya mahāmuni
passathetaṃ māṇavakaṃ pītamaṭṭhanivāsanaṃ
hemayaññopacitaṅgaṃ jananettamanoharaṃ
eso anāgataddhāne gotamassa mahesino
aggo saddhādhimuttānaṃ sāvakoyaṃ bhavissati
devabhūto manusso vā sabbasantāpavajjito
sabbabhogaparibyūḷho sukhito saṃsarissati
satasahassito kappe okkākakulasambhavo
gotamo nāma gottena satthā loke bhavissati
tassa dhammesu dāyādo oraso dhammanimmito
vakkali nāma nāmena hessati satthu sāvako
tena kammavisesena cetanāpaṇidhīhi ca
jahitvā mānusaṃ dehaṃ tāvatiṃsamagacchahaṃ
sabbattha sukhito hutvā saṃsaranto bhavābhave
sāvatthiyaṃ pure jāto kule aññatare ahaṃ
nonītasukhumālaṃ maṃ jātapallavakomalaṃ
mandaṃ uttānasayanaṃ pisācabhayatajjitā
pādamūle mahesissa sāyesuṃ dīnamānasā
imaṃ dadāma te nātha saraṇaṃ hohi nāyaka
tadā paṭiggahi so maṃ bhītānaṃ saraṇo muni
jālinā cakkaṅkitena mudukomalapāṇinā
tadā pabhuti tenāhaṃ arakkheyyena rakkhito
sabbaveravinimutto sukhena parivuddhito
sugatena  vinā bhūto ukkaṇṭhāmi muhuttakaṃ
jātiyā sattavassohaṃ pabbajiṃ anagāriyaṃ
sabbapāramisambhūtaṃ  nīlakkhinayanaṃ varaṃ
rūpaṃ sabbasubhākiṇṇaṃ atitto viharāmahaṃ
buddharūparatiṃ ñatvā tadā ovadi maṃ jino
alaṃ vakkali kiṃ rūpe ramase bālanandite
yo hi passati saddhammaṃ so maṃ passati paṇḍito
apassamāno saddhammaṃ maṃ passampi na passati
anantādīnavo kāyo visarukkhasamūpamo
āvāso sabbarogānaṃ puñjo dukkhassa kevalo
nibbindiya tato rūpe khandhānaṃ udayabbayaṃ
passa upakkilesānaṃ sukhenantaṃ gamissasi
evaṃ tenānusiṭṭhohaṃ nāyakena hitesinā
gijjhakūṭaṃ samāruyha jhāyāmi girikandare
ṭhito pabbatapādamhi assāsayi mahāmuni
vakkalīti jino vācaṃ taṃ sutvā mudito ahaṃ
pakkhandiṃ selapabbhāre anekasataporise
tadā buddhānubhāvena sukheneva mahiṃ gato
punopi dhammaṃ deseti khandhānaṃ udayabbayaṃ
tamahaṃ dhammamaññāya arahattamapāpuṇiṃ
sumahāparisamajjhe tadā maṃ caraṇantago
aggaṃ saddhādhimuttānaṃ paññapesi mahāmati
satasahassito kappe yaṃ kammamakariṃ tadā
duggatiṃ nābhijānāmi buddhapūjāyidaṃ phalaṃ
kilesā jhāpitā mayhaṃ kataṃ buddhassa sāsananti
arahattaṃ  pana patvā aññaṃ byākarontopi thero imā eva gāthā abhāsi atha naṃ satthā bhikkhusaṅghamajjhe nisinno saddhādhimuttānaṃ aggaṭṭhāne ṭhapesīti


tiādikā  āyasmato vijitasenattherassa gāthā kā uppatti ayampi purimabuddhesu katādhikāro tattha tattha bhave vivaṭṭūpanissayaṃ kusalaṃ upacinanto atthadassissa bhagavato kāle kulagehe nibbattitvā viññutaṃ patto gharāvāsaṃ pahāya isipabbajjaṃ pabbajitvā araññe viharanto ākāsena gacchantaṃ bhagavantaṃ disvā pasannamānaso pasannākāraṃ dassento añjaliṃ paggayha aṭṭhāsi satthā tassa ajjhāsayaṃ ñatvā ākāsato otari so bhagavato manoharāni madhurāni phalāni upanesi paṭiggahesi bhagavā anukampaṃ upādāya so tena puññakammena devamanussesu saṃsaranto imasmiṃ buddhuppāde kosalaraṭṭhe hatthācariyakule nibbattitvā ti laddhanāmo viññutaṃ pāpuṇi tassa mātulā seno ca upaseno cāti dve hatthācariyā satthu santike dhammaṃ sutvā paṭiladdhasaddhā pabbajitvā vāsadhuraṃ pūrentā arahattaṃ pāpuṇiṃsu vijitasenopi hatthisippe nipphattiṃ gato nissaraṇajjhāsayatāya gharāvāse alaggamānaso satthu yamakapāṭihāriyaṃ disvā paṭiladdhasaddho mātulattherānaṃ santike pabbajitvā tesaṃ ovādānusāsaniyā vipassanāya kammaṃ karonto vipassanāvīthiṃ laṅghitvā bahiddhā nānārammaṇe vidhāvantaṃ attano cittaṃ ovadanto 

 olaggessāmi te citta āṇidvāreva hatthinaṃ
na taṃ pāpe niyojessaṃ kāmajālaṃ sarīrajaṃ

 tvaṃ olaggo na gacchasi dvāravivaraṃ gajova alabhanto
na ca cittakali punappunaṃ pasakka pāparato carissasi

 yathā kuñjaraṃ adantaṃ navaggahamaṅkusaggaho
balavā āvatteti akāmaṃ evaṃ āvattayissaṃ taṃ

 yathā varahayadamakusalo sārathipavaro dameti ājaññaṃ
evaṃ damayissaṃ taṃ patiṭṭhito pañcasu balesu

 satiyā  taṃ nibandhissaṃ payutto te damessāmi
vīriyadhuraniggahito na yito dūraṃ gamissase cittāti 
gāthā abhāsi
tattha ti saṃvarissāmi nivāressāmi ti taṃ upayogatthe hi idaṃ sāmivacanaṃ  te gamananti vā vacanaseso nti ca hatthinti attho ti attano cittaṃ ālapati yathā taṃ vāretukāmo taṃ dassento nti āha āṇidvāraṃ nāma pākārabaddhassa nagarassa khuddakadvāraṃ yaṃ ghaṭikāchidde āṇimhi pakkhitte yantena vinā abbhantare ṭhitehipi vivarituṃ na sakkā yena manussagavassamahiṃsādayo na niggantuṃ sakkā nagarato bahi niggantukāmampi hatthiṃ yato palobhetvā hatthācariyo gamanaṃ nivāresi atha vā āṇidvāraṃ nāma palighadvāraṃ tattha hi tiriyaṃ palighaṃ ṭhapetvā rukkhasūcisaṅkhātaṃ āṇiṃ palighasīse āvuṇanti ti rūpādīsu uppajjanakaabhijjhādipāpadhamme  na niyojissāmi ti kāmassa jālabhūtaṃ yathā hi macchabandhamigaluddānaṃ jālaṃ nāma macchādīnaṃ tesaṃ yathākāmakārasādhanaṃ evaṃ ayonisomanasikārānupātitaṃ cittaṃ mārassa kāmakārasādhanaṃ tena hi so satte anatthesu pāteti ti sarīresu uppajjanaka pañcavokārabhave hi cittaṃ rūpapaṭibaddhavuttitāya sarīrajanti vuccati
ti tvaṃ cittakali mayā satipaññāpatodaaṅkusehi vārito na dāni yathāruciṃ gamissasi ayonisomanasikāravasena yathākāmaṃ vattituṃ na labhissasi yathā kiṃ  nagarato gajanirodhato vā niggamanāya dvāravivarakaṃ alabhamāno hatthī viya ti cittakāḷakaṇṇi nti aparāparaṃ ti saraṇasampassāsavasena ti pāpakammanirato pubbe viya idāni  tathā carituṃ na dassāmīti attho
nti  adamitaṃ hatthisikkhaṃ asikkhitaṃ nti aciragahitaṃ ti hatthācariyo ti kāyabalena ñāṇabalena ca balavā nti anicchantameva nisedhanato nivatteti nti yathā yathāvuttaṃ hatthiṃ hatthācariyo evaṃ taṃ cittaṃ cittakaliṃ duccaritanisedhanato nivattayissāmi
ti  uttamānaṃ assadammānaṃ damane kusalo tato eva  assadammasārathīsu visiṭṭho  ājānīyaṃ assadammaṃ desakālānurūpaṃ saṇhapharusehi dameti vineti nibbisevanaṃ karoti ti saddhādīsu pañcasu balesu patiṭṭhito hutvā assaddhiyādinisedhanato  damessāmīti attho
nti gocarajjhattato bahi gantuṃ adento satiyottena kammaṭṭhānathambhe cittakali taṃ nibandhissāmi niyamessāmi ti tattha nibandhanto eva yuttappayutto hutvā te damessāmi saṃkilesamalato taṃ visodhessāmi ti yathāvutto chekena susārathinā yuge yojito yuganiggahito yugantaragato taṃ nātikkamati evaṃ tvampi citta mama vīriyadhure niggahito sakkaccakāritāya sātaccakāritāya aññathā vattituṃ alabhanto ito gocarajjhattato dūraṃ bahi na gamissasi bhāvanānuyuttassa hi kammaṭṭhānato aññaṃ āsannampi lakkhaṇato dūramevāti evaṃ thero imāhi gāthāhi attano cittaṃ niggaṇhantova vipassanaṃ vaḍḍhetvā arahattaṃ pāpuṇi tena vuttaṃ   
suvaṇṇavaṇṇaṃ sambuddhaṃ dvattiṃsavaralakkhaṇaṃ
vipinaggena gacchantaṃ sālarājaṃva phullitaṃ
tiṇattharaṃ paññāpetvā buddhaseṭṭhaṃ ayācahaṃ
anukampatu maṃ buddho bhikkhaṃ icchāmi dātave
anukampako  kāruṇiko atthadassī mahāyaso
mama saṅkappamaññāya orūhi mama assame
orohitvāna sambuddho nisīdi paṇṇasanthare
bhallātakaṃ gahetvāna buddhaseṭṭhassadāsahaṃ
mama nijjhāyamānassa paribhuñji tadā jino
tattha cittaṃ pasādetvā abhivandiṃ tadā jinaṃ
aṭṭhārase kappasate yaṃ phalamadadiṃ tadā
duggatiṃ nābhijānāmi phaladānassidaṃ phalaṃ
kilesā jhāpitā mayhaṃ kataṃ buddhassa sāsananti
arahattaṃ pana patvā aññaṃ byākarontopi imā gāthā abhāsi


tiādikā āyasmato yasadattattherassa gāthā kā uppatti ayampi purimabuddhesu katādhikāro tattha tattha bhave vivaṭṭūpanissayaṃ kusalaṃ upacini tathā hesa padumuttarassa  bhagavato kāle brāhmaṇakule nibbattitvā brāhmaṇānaṃ vijjāsippesu nipphattiṃ gato kāme pahāya isipabbajjaṃ pabbajitvā araññe viharanto ekadivasaṃ satthāraṃ disvā pasannamānaso añjaliṃ paggayha abhitthavi so tena puññakammena devamanussesu saṃsaranto imasmiṃ buddhuppāde mallaraṭṭhe mallarājakule nibbattitvā ti laddhanāmo vayappatto takkasilaṃ gantvā sabbasippāni sikkhitvā sabhiyena paribbājakena saddhiṃyeva cārikaṃ caramāno anupubbena sāvatthiyaṃ bhagavantaṃ upasaṅkamitvā sabhiyena puṭṭhapañhesu  vissajjiyamānesu sayaṃ otārāpekkho suṇanto nisīdi samaṇassa gotamassa vāde dosaṃ dassāmīti athassa bhagavā cittācāraṃ ñatvā   ovādaṃ dento 

 upārambhacitto  dummedho suṇāti jinasāsanaṃ
ārakā hoti saddhammā nabhaso pathavī yathā

 upārambhacitto dummedho suṇāti jinasāsanaṃ
parihāyati saddhammā kāḷapakkheva candimā

 upārambhacitto dummedho suṇāti jinasāsanaṃ
parisussati saddhamme maccho appodake yathā

 upārambhacitto dummedho suṇāti jinasāsanaṃ
na virūhati saddhamme khette bījaṃva pūtikaṃ

 yo ca tuṭṭhena cittena suṇāti jinasāsanaṃ
khepetvā āsave sabbe sacchikatvā akuppataṃ
pappuyya paramaṃ santiṃ parinibbātināsavoti 
imā pañca gāthā abhāsi
tattha ti sārambhacitto dosāropanādhippāyoti attho ti nippañño ti so tādiso puggalo nabhaso viya pathavī paṭipattisaddhammatopi dūre hoti pageva paṭivedhasaddhammato na tvaṃ imaṃ dhammavinayaṃ ājānāsītiādinā  viggāhikakathaṃ anuyuttassa kuto santanipuṇo paṭipattisaddhammo
ti navavidhalokuttaradhammato pubbabhāgiyasaddhādisaddhammatopi nihīyati ti visussati kāyacittānaṃ pīṇanarasassa pītipāmojjādikusaladhammassābhāvato ti  virūḷhiṃ vuddhiṃ na pāpuṇāti nti gomayalepadānādiabhāvena pūtibhāvaṃ pattaṃ
ti itthambhūtalakkhaṇe karaṇavacanaṃ attamano pamudito hutvāti attho ti samucchinditvā nti arahattaṃ ti pāpuṇitvā nti anupādisesaṃ nibbānaṃ tadadhigamo  cassa kevalaṃ kālāgamanameva na kocividhoti taṃ dassetuṃ vuttaṃ ti
evaṃ satthārā ovadito saṃvegajāto pabbajitvā vipassanaṃ paṭṭhapetvā nacirasseva arahattaṃ pāpuṇi tena vuttaṃ   
kaṇikāraṃva  jalitaṃ dīparukkhaṃva jotitaṃ
kañcanaṃva virocantaṃ addasaṃ dvipaduttamaṃ
kamaṇḍaluṃ ṭhapetvāna vākacīrañca kuṇḍikaṃ
ekaṃsaṃ ajinaṃ katvā buddhaseṭṭhaṃ thaviṃ ahaṃ
tamandhakāraṃ vidhamaṃ mohajālasamākulaṃ
ñāṇālokaṃ dassetvāna nittiṇṇosi mahāmuni
samuddharasimaṃ lokaṃ sabbāvantamanuttaraṃ
ñāṇe te upamā natthi yāvatā jagato gati
tena ñāṇena sabbaññū iti buddho pavuccati
vandāmi taṃ mahāvīraṃ sabbaññutamanāvaraṃ
satasahassito kappe buddhaseṭṭhaṃ thaviṃ ahaṃ
duggatiṃ nābhijānāmi ñāṇatthavāyidaṃ phalaṃ
kilesā jhāpitā mayhaṃ kataṃ buddhassa sāsananti
arahattaṃ pana patvā aññaṃ byākarontopi thero imā eva gāthā abhāsi


tiādikā āyasmato soṇassa kuṭikaṇṇassa gāthā kā uppatti ayaṃ kira padumuttarassa bhagavato kāle haṃsavatīnagare vibhavasampanno seṭṭhi hutvā uḷārāya issariyasampattiyā ṭhito ekadivasaṃ satthāraṃ satasahassakhīṇāsavaparivutaṃ mahatiyā  buddhalīḷāya mahantena buddhānubhāvena nagaraṃ pavisantaṃ disvā pasannamānaso vanditvā añjaliṃ katvā aṭṭhāsi so pacchābhattaṃ upāsakehi saddhiṃ vihāraṃ gantvā bhagavato santike dhammaṃ suṇanto satthāraṃ ekaṃ bhikkhuṃ kalyāṇavākkaraṇānaṃ aggaṭṭhāne ṭhapentaṃ disvā sayampi taṃ ṭhānaṃ patthetvā mahādānaṃ datvā paṇidhānaṃ akāsi satthā tassa anantarāyataṃ disvā anāgate gotamassa nāma sammāsambuddhassa sāsane kalyāṇavākkaraṇānaṃ aggo bhavissatīti byākāsi
so tattha yāvajīvaṃ puññāni katvā devamanussesu saṃsaranto vipassissa bhagavato kāle sāsane pabbajitvā vattapaṭivattāni pūrento ekassa bhikkhuno cīvaraṃ sibbitvā adāsi puna buddhasuññe loke bārāṇasiyaṃ tunnavāyo hutvā ekassa paccekabuddhassa cīvarakoṭiṃ chinnaṃ ghaṭetvā adāsi evaṃ tattha tattha puññāni katvā imasmiṃ buddhuppāde avantiraṭṭhe kuraraghare mahāvibhavassa seṭṭhino putto hutvā nibbatti tissa nāmaṃ akaṃsu koṭiagghanakassa kaṇṇapiḷandhanassa dhāraṇena koṭikaṇṇoti vattabbe ti paññāyittha
so anukkamena vaḍḍhitvā kuṭumbaṃ saṇṭhapento āyasmante mahākaccāne kulagharaṃ nissāya pavattapabbate viharante tassa santike dhammaṃ sutvā saraṇesu ca sīlesu ca patiṭṭhāya taṃ catūhi paccayehi upaṭṭhahi so aparabhāge saṃsāre sañjātasaṃvego therassa santike pabbajitvā kicchena kasirena dasavaggaṃ saṅghaṃ sannipātetvā upasampajjitvā katipayakālaṃ therassa santike vasitvā theraṃ āpucchitvā satthāraṃ vandituṃ sāvatthiṃ upagato satthārā ekagandhakuṭiyaṃ vāsaṃ labhitvā paccūsasamaye ajjhiṭṭho soḷasaaṭṭhakavaggiyānaṃ  ussāraṇena sādhukāraṃ datvā bhāsitāya disvā ādīnavaṃ loketi  udānagāthāya pariyosāne vipassanaṃ vaḍḍhetvā arahattaṃ pāpuṇi tena vuttaṃ   
padumuttaro  nāma jino āhutīnaṃ paṭiggaho
vasīsatasahassehi nagaraṃ pāvisī tadā
nagaraṃ  pavisantassa upasantassa tādino
ratanāni pajjotiṃsu nigghoso āsi tāvade
buddhassa ānubhāvena bherī vajjumaghaṭṭitā
sayaṃ vīṇā pavajjanti buddhassa pavisato puraṃ
buddhaseṭṭhaṃ namassāmi padumuttaramahāmuniṃ
pāṭihīrañca passitvā tattha cittaṃ pasādayiṃ
aho buddho aho dhammo aho no satthu sampadā
acetanāpi tūriyā sayameva pavajjare
satasahassito kappe yaṃ saññamalabhiṃ tadā
duggatiṃ nābhijānāmi buddhasaññāyidaṃ phalaṃ
kilesā jhāpitā mayhaṃ kataṃ buddhassa sāsananti
arahatte pana patiṭṭhito attano upajjhāyena ācikkhitaniyāmena paccantimesu janapadesu vinayadharapañcamena gaṇena upasampadā dhuvanhānaṃ cammattharaṇaṃ guṇaṅguṇūpāhanaṃ cīvaravippavāsoti pañca vare yācitvā te satthu santikā labhitvā punadeva attano vasitaṭṭhānaṃ gantvā upajjhāyassa tamatthaṃ ārocesi ayamettha saṅkhepo vitthāro pana  āgatanayena veditabbo   pana upasampanno hutvā attano upajjhāyassa santike kammaṭṭhānaṃ gahetvā vipassanaṃ vaḍḍhetvā arahattaṃ pāpuṇīti vuttaṃ
so aparabhāge vimuttisukhena viharanto attano paṭipattiṃ paccavekkhitvā somanassajāto udānavasena 

 upasampadā ca me laddhā vimutto camhi anāsavo
so ca me bhagavā diṭṭho vihāre ca sahāvasiṃ

 bahudeva rattiṃ bhagavā abbhokāsetināmayi
vihārakusalo satthā vihāraṃ pāvisī tadā

 santharitvāna  saṅghāṭiṃ seyyaṃ kappesi gotamo
sīho selaguhāyaṃva pahīnabhayabheravo

 tato kalyāṇavākkaraṇo sammāsambuddhasāvako
soṇo abhāsi saddhammaṃ buddhaseṭṭhassa sammukhā

 pañcakkhandhe  pariññāya bhāvayitvāna añjasaṃ
pappuyya paramaṃ santiṃ parinibbissatyanāsavoti 
imā pañca gāthā abhāsi
tattha ti yā sā kicchena dasavaggaṃ bhikkhusaṅghaṃ sannipātetvā attanā laddhā upasampadā yā ca pana varadānavasena sabbapaccantimesu janapadesu vinayadharapañcamena gaṇena satthārā anuññātā upasampadā tadubhayaṃ sandhāyāha -saddo  samuccayattho tena itarepi satthu santikā laddhavare saṅgaṇhāti ti aggamaggena sakalakilesavatthuvimuttiyā vimutto ca amhi tato eva kāmāsavādīhi anāsavo amhīti yojanā ti yadatthaṃ ahaṃ avantiraṭṭhato sāvatthiṃ gato so ca bhagavā mayā adiṭṭhapubbo diṭṭho nti na kevalaṃ tassa bhagavato dassanameva mayā laddhaṃ atha kho vihāre satthu gandhakuṭiyaṃ satthārā kāraṇaṃ sallakkhetvā vāsentena saha avasiṃ ti vihārasamīpeti keci
nti paṭhamaṃ yāmaṃ bhikkhūnaṃ dhammadesanāvasena kammaṭṭhānasodhanavasena ca majjhimaṃ yāmaṃ devānaṃ brahmūnañca kaṅkhacchedanavasena bhagavā bahudeva rattiṃ abbhokāse  vītināmesi ti dibbabrahmaāneñjaariyavihāresu kusalo ti ativelaṃ nisajjacaṅkamehi uppannaparissamavinodanatthaṃ gandhakuṭiṃ pāvisi
ti catugguṇaṃ saṅghāṭiṃ paññāpetvā sīhaseyyaṃ kappesi tenāha gotamo sīho selaguhāyaṃva pahīnabhayabheravoti tattha ti bhagavantaṃ gottena kitteti ti selassa pabbatassa guhāyaṃ yathā sīho migarājā tejussadatāya pahīnabhayabheravo dakkhiṇena passena  pāde pādaṃ accādhāya seyyaṃ kappesi evaṃ cittutrāsalomahaṃsanachambhitattahetūnaṃ kilesānaṃ samucchinnattā pahīnabhayabheravo gotamo bhagavā seyyaṃ kappesīti attho
ti pacchā sīhaseyyaṃ kappetvā tato vuṭṭhahitvā paṭibhātu taṃ bhikkhu dhammo bhāsitunti  satthārā ajjhesitoti attho ti sundaravacīkaraṇo lakkhaṇasampannavacanakkamoti attho nti soḷasa aṭṭhakavaggiyasuttāni  soṇo kuṭikaṇṇo  sammāsambuddhassa  paccakkhato abhāsīti thero attānameva paraṃ viya avoca
ti pañcupādānakkhandhe tīhipi pariññāhi parijānitvā te parijānantoyeva  ariyaṃ aṭṭhaṅgikaṃ maggaṃ bhāvayitvā  nibbānaṃ  pāpuṇitvā ṭhito  tato eva idāni  anupādisesanibbānavasena nibbāyissatīti


ntiādikā āyasmato kosiyattherassa gāthā kā uppatti ayampi purimabuddhesu katādhikāro tattha tattha bhave vivaṭṭūpanissayaṃ kusalaṃ upacinanto vipassissa bhagavato kāle kulagehe nibbattitvā viññutaṃ patto ekadivasaṃ satthāraṃ disvā pasannacitto ucchukhaṇḍikaṃ adāsi so tena puññakammena devamanussesu saṃsaranto imasmiṃ buddhuppāde magadharaṭṭhe brāhmaṇakule nibbatti tissa gottavasena nāmaṃ akāsi so viññutaṃ patto āyasmantaṃ dhammasenāpatiṃ abhiṇhaṃ upasaṅkamati tassa santike dhammaṃ suṇāti so tena sāsane paṭiladdhasaddho pabbajitvā kammaṭṭhānaṃ anuyuñjanto nacirasseva arahattaṃ pāpuṇi tena vuttaṃ   
nagare  bandhumatiyā dvārapālo ahosahaṃ
addasaṃ virajaṃ buddhaṃ sabbadhammāna pāraguṃ
ucchukhaṇḍikamādāya buddhaseṭṭhassadāsahaṃ
pasannacitto sumano vipassissa mahesino
ekanavutito kappe yaṃ ucchumadadiṃ tadā
duggatiṃ nābhijānāmi ucchukhaṇḍassidaṃ phalaṃ
kilesā  jhāpitā mayhaṃ kataṃ buddhassa sāsananti
arahattaṃ pana patvā attano paṭipattiṃ paccavekkhitvā garuvāsaṃ sappurisūpanissayañca pasaṃsanto 

 yo ve garūnaṃ vacanaññu dhīro vase ca tamhi janayetha pemaṃ
so bhattimā nāma ca hoti paṇḍito ñatvā ca dhammesu visesi assa

 yaṃ āpadā uppatitā uḷārā nakkhambhayante paṭisaṅkhayantaṃ
so thāmavā nāma ca hoti paṇḍito ñatvā ca dhammesu visesi assa

 yo ve samuddova ṭhito anejo gambhīrapañño nipuṇatthadassī
asaṃhāriyo nāma ca hoti paṇḍito ñatvā ca dhammesu visesi assa

 bahussuto dhammadharo ca hoti dhammassa hoti anudhammacārī
so tādiso nāma ca hoti paṇḍito ñatvā ca dhammesu visesi assa

 atthañca  yo jānāti bhāsitassa
atthañca ñatvāna tathā karoti
atthantaro nāma sa hoti paṇḍito
ñatvā ca dhammesu visesi assāti 
imā pañca gāthā abhāsi
tattha ti khattiyādīsu catūsu parisāsu yo koci ti byattaṃ nti sīlādigaruguṇayuttānaṃ paṇḍitānaṃ ti tesaṃ anusāsanīvacanaṃ jānanto yathānusiṭṭhaṃ paṭipajjamāno paṭipajjitvā ca tassa phalaṃ jānantoti attho ti dhitisampanno nti tasmiṃ garūnaṃ vacane ovāde vaseyya yathānusiṭṭhaṃ paṭipajjeyya paṭipajjitvā iminā vatāhaṃ ovādena imaṃ jātiādidukkhaṃ vītivattoti tattha janayetha pemaṃ gāravaṃ uppādeyya idañhi dvayaṃ garūnaṃ vacanaññu dhīroti padadvayena vuttassevatthassa pākaṭakaraṇaṃ ti yo garūnaṃ vacanaññū dhīro so yathānusiṭṭhaṃ paṭipattiyā tattha  ca nāma hoti jīvitahetupi tassa anatikkamanato  ca nāma hoti ti tathā paṭipajjanto ca tāya eva paṭipattiyā catunnaṃ ariyasaccānaṃ jānanahetu  lokiyalokuttaradhammesu vijjāttayādivasena tevijjo chaḷabhiñño paṭisambhidāpattoti visesi visesavā siyāti attho
nti yaṃ puggalaṃ paṭipattiyā antarāyakaraṇato ti laddhavohārā sotuṇhakhuppipāsādipākaṭaparissayā ceva rāgādipaṭicchannaparissayā ca  uppannā  balavantopi  na kiñci cālenti kasmā nti paṭisaṅkhāyamānaṃ paṭisaṅkhānabale ṭhitanti attho ti yo daḷhatarāhi āpadāhipi akkhambhanīyo so  dhitimā daḷhaparakkamo nāma hoti anavasesasaṃkilesapakkhassa abhibhavanakapaññābalasamaṅgitāya  ca nāma hoti tathābhūto ca ti taṃ vuttatthameva
ti samuddo viya ṭhitasabhāvo yathā hi caturāsītiyojanasahassagambhīre sinerupādasamīpe mahāsamuddo aṭṭhahipi disāhi uṭṭhitehi pakativātehi aniñjanato  gambhīro ca evaṃ kilesavātehi titthiyavādavātehi ca akampanīyato  gambhīrassa anupacitañāṇasambhārehi aladdhagādhassa nipuṇassa sukhumassa paṭiccasamuppādādiatthassa paṭivijjhanena  so tādiso puggalo kilesehi devaputtamārādīsu vā kenaci asaṃhāriyatāya asaṃhāriyo nāma hoti yathāvuttena atthena  ca nāma hoti sesaṃ vuttanayameva
ti pariyattibāhusaccavasena bahussuto suttageyyādi bahuṃ sutaṃ etassāti bahussuto tameva dhammaṃ suvaṇṇabhājane pakkhittasīhavasaṃ viya avinassantameva dhāretīti  ca hoti ti yathāsutassa yathāpariyattassa dhammassa atthamaññāya dhammamaññāya navalokuttaradhammassa anurūpaṃ dhammaṃ pubbabhāgapaṭipadāsaṅkhātaṃ catupārisuddhisīladhutaṅgaasubhakammaṭṭhānādibhedaṃ carati paṭipajjatīti anudhammacārī hoti ajja ajjevāti paṭivedhaṃ ākaṅkhanto vicarati ti yo puggalo yaṃ garuṃ nissāya bahussuto dhammadharo dhammassa ca anudhammacārī hoti so ca  tena garunā sadiso paṇḍito nāma hoti paṭipattiyā sadisabhāvato tathābhūto pana so  taṃ vuttatthaṃva
ti yo puggalo sammāsambuddhena bhāsitassa pariyattidhammassa  atthaṃ jānāti jānanto pana idha sīlaṃ vuttaṃ idha samādhi idha paññāti tattha tattha yathāvuttaṃ  yathā satthārā anusiṭṭhaṃ tathā paṭipajjati ti so evarūpo puggalo atthantaro atthakāraṇā sīlādiatthajānanamattameva upanissayaṃ katvā paṇḍito hoti sesaṃ vuttanayameva
ettha  ca paṭhamagāthāya yo ve garūnantiādinā saddhūpanissayo visesabhāvo vutto dutiyagāthāya yaṃ āpadāti ādinā vīriyūpanissayo tatiyagāthāya yo ve samuddova ṭhitotiādinā samādhūpanissayo catutthagāthāya bahussutotiādinā satūpanissayo pañcamagāthāya atthañca yo jānātītiādinā paññūpanissayo visesabhāvo vuttoti veditabbo


