

nti  cittuppādavasena rūpāsaṅkhatavasena ca bhinnānaṃ sabbesaṃ phassādicakkhādipadabhājananayena vitthārito tattha pana asaṅkhatassa bhedābhāvato asaṅkhatā dhātūtveva padabhājanaṃ daṭṭhabbaṃ yevāpanakānaṃ pana sukhumupādāyarūpassa ca indriyavikāraparicchedalakkhaṇarūpupatthambhakabhāvarahitassa hadayavatthussa paduddhārena idha niddesānarahattā niddeso na katoti daṭṭhabbo na hi tathāgatassa dhammesu ācariyamuṭṭhi atthīti ti vitthāradesanaṃ ṭhapetvā apanetvāti attho vitthāradesanaṃ antogadhaṃ katvāti vā gāthāttho nidāne vutto eva
mūlavasena paccayabhāvo  pabhavati etasmāti  so eva ti visesito samuṭṭhāti etenāti  tassa visesanaṃ nti sabbāni vā etāni pariyāyavacanāni ti kasmā vuttaṃ nanu kusalamūlānaṃ hetubhāvato dhammavasenāti yuttanti saccametaṃ alobhādīnaṃ pana tiṇṇaṃ samānassa mūlaṭṭhassa vasena dassitataṃ sandhāya atthavasenāti vuttaṃ iminā ti bhāvo ti dhammakiccaṃ adhippetanti viññāyati alobho nidānaṃ kammānaṃ samudayāyātiādivacanato  tāni kusalamūlāni samuṭṭhānaṃ etassātipi  taṃ pana tehi samuṭṭhitaṃ hotīti nti āha te kusalamūlataṃsampayuttā samuṭṭhānaṃ etassātipi attho sambhavati ettha pana cetanaṃ ṭhapetvā aññe taṃsampayuttāti samuṭṭhānabhāve vattabbā tattha mūlehi attano paccayato kusale pariyādiyati khandhehi sabhāvato  kammehi aññassa nibbattanakiccato mūlehi ca kusalānaṃ anavajjatāya hetuṃ dasseti khandhehi taṃsampayogakataṃ anavajjasabhāvaṃ kammehi sukhavipākataṃ mūlehi vā nidānasampattiyā ādikalyāṇataṃ khandhehi sabhāvasampattiyā majjhekalyāṇataṃ kammehi nibbattisampattiyā pariyosānakalyāṇataṃ
ti kasmā vuttaṃ nanu vicikicchuddhaccasahagatamoho atthīti saccametaṃ tena pana vinā taṃsampayuttatā natthīti taṃsampayuttesu gahitesu moho gahito evāti katvā tato uddhaṃ natthīti vuttaṃ aññattha abhāvā ekasmiṃ ṭhitaṃ ekaṭṭhaṃ sahajabhāvena ekaṭṭhaṃ  pahātabbanti pahānaṃ pahānabhāvena ekaṭṭhaṃ  yena hi yaṃ saha pahātabbaṃ tena taṃ ekasmiṃ puggale ṭhitaṃ hoti ekasmiṃ samucchinne asamucchinne ca itarassa samucchinnatāya asamucchinnatāya ca vasena aññamaññāvirahitato
ti aniccadukkhaanattatā nāmakasiṇasattapaññattiyo  paramatthe amuñcitvā vohariyamānā vihāramañcādikā upādāpaññatti sattapaññattiggahaṇena gahitāti veditabbā etāni ca lakkhaṇādīni heṭṭhā dvīsu kaṇḍesu viññattiādīni viya na vuttāni na ca sabhāvadhammāti katvā na labbhantīti vuttāni na hi koci sabhāvo kusalattikāsaṅgahitoti vattuṃ yuttanti
ti kāmāvacarādayopi yujjanti sukhasahagatā hi kāmāvacarādibhūmi sukhabhūmi ti ca kāmāvacarāditāya dhammā eva vuccantīti kāmāvacarādicittuppādesūti atthato viññāyati evañca katvā sukhabhūmiyanti vatvā tassā eva vibhāgadassanatthaṃ tiādi vuttaṃ saddo ca abhidhamme kāmāvacarādīsu niruḷhoti catūsu bhūmīsu kusalantiādīsu  aññabhūmiggahaṇaṃ na hotīti ti visiṭṭhānaṃ pākāti vipākātiādivacanatthavibhāvanena pāḷito vipakkabhāvamāpannānaṃ arūpadhammānametaṃ adhivacanantiādinā bhāsitatthavibhāvanena  nāmaparicchedādīhi tikadukānaṃ vavatthānadassanena vā  tadatthaviññāpanena 
nti  sālipākamāha
ti puggalārammaṇassapi upādānassa upādānakkhandhā eva paccayo na lokuttarā ko pana vādo khandhārammaṇassa tenāha ti
 yathā  upādānehi aggahetabbā anupādāniyā evaṃ saṃkilesehi aggahetabbā asaṃkilesikāti katvā ti āha
 diṭṭhiyā gahito attā na vijjati yesu pana vipallatthagāho te upādānakkhandhāva vijjanti tasmā yasmiṃ avijjamānaniccādivipariyāsākāragahaṇaṃ atthi sova upādānakkhandhapañcakasaṅkhāto kāyo tattha niccādiākārassa avijjamānatādassanatthaṃ ruppanādisabhāvasseva ca vijjamānatādassanatthaṃ vijjamāno kāyoti visesetvā vutto lokuttarā pana na kadāci avijjamānākārena gayhantīti na idaṃ visesanaṃ arahanti sakkāye diṭṭhi satī vā kāye diṭṭhi  attanā gahitākārassa avijjamānatāya sayameva satī na tāya gahito attā attaniyaṃ vāti attho ayaṃ panattho sambhavatīti katvā vutto purimo eva pana padhāno dutiye hi diṭṭhiyā vatthu avisesitaṃ hoti kāyoti hi khandhapañcake vuccamāne lokuttarāpanayanaṃ natthi na hi lokuttaresu kāyasaddo na vattati kāyapassaddhiādīsu hi lokuttaresu kāyasaddopi lokuttarakkhandhavācakoti ti suddhiyā ahetubhūtena sīlena nti uppāditaparāmāsova so hi samādiyanti etena kukkurasīlavatādīnīti samādānanti vutto tattha avītikkamanīyatāya  bhattivasena satataṃ caritabbatāya  daṭṭhabbaṃ
ti imissāyeva indasālaguhāyaṃ tiṭṭhamānassa vācuggatakaraṇaṃ  atthaparipucchanaṃ  kusalehi saha codanāpariharaṇavasena vinicchayakaraṇaṃ  bahūnaṃ nānappakārānaṃ sakkāyadiṭṭhīnaṃ avihatattā tā janenti tāhi janitāti vā  avighātameva vā janasaddo vadati ti ettha puthū janā etesanti ti vacanattho ti ettha janetabbā jāyanti vā etthāti janā gatiyo puthū janā etesanti  ito pare  jāyanti etehīti janā abhisaṅkhārādayo te etesaṃ puthū vijjantīti  abhisaṅkharaṇādiattho eva vā janasaddo daṭṭhabbo rāgaggiādayo  te eva sabbepi vā kilesā ti ettha jāyatīti jano rāgo gedhoti evamādiko puthu jano etesanti  puthūsu vā janā jātā rattāti evaṃ rāgādiattho eva janasaddo daṭṭhabbo ti sambaddhā upaddutā vā ti etena andhatā vuttāti ti āha
ti avaḍḍhiyaṃ sabbattha niruttilakkhaṇena padasiddhi veditabbā anekesu ca kappasatasahassesu kataṃ jānanti pākaṭañca karonti upakāraṃ satijananaāmisapaṭiggahaṇādinā paccekasambuddhā tatheva dukkhitassa sakkaccaṃ kātabbaṃ karonti sammāsambuddho pana asaṅkhyeyyaappameyyesupi kataṃ upakāraṃ maggaphalānaṃ upanissayañca jānāti pākaṭañca karoti sīho viya ca javaṃ sabbattha sakkaccameva dhammadesanaṃ karoti ti yehi yogato ariyā vuccanti te maggaphaladhammā daṭṭhabbā  aniccadassanādayo vipassiyamānā vā aniccādayo
ti taṇhādiṭṭhikilesaduccaritaavijjāsotāni ti vatvā ti vacanena sotānaṃ saṃvaro pidahanaṃ samucchedañāṇanti viññāyati ti adhivāsanā sā ca tathāpavattā khandhā paññāti eke adoso eva vā nti dussīlyasaṅkhātānaṃ kāyavacīduccaritānaṃ muṭṭhassaccasaṅkhātassa pamādassa abhijjhādomanassānaṃ pāpakānaṃ akkhantiaññāṇakosajjānañca  saṅkhārehi avivaṭṭanaṃ sālayatāti attho dhammaṭṭhitiyaṃ paṭiccasamuppāde paṭilomabhāvo sassatucchedagāho tappaṭicchādakamoho vā  saṅkhāresu rati nibbānapaṭicchādako moho vā ti yādisassa kilesassa appahīnattā vipassanā saṅkhāranimittaṃ na muñcati so kileso daṭṭhabbo saṅkhāranimittaggahaṇassa atikkamanaṃ vā 
catunnaṃ ariyamaggānaṃ bhāvitattā accantaṃ appavattibhāvena yaṃ pahānanti yojanā veditabbā kena pana pahānanti ariyamaggehevāti viññāyamāno ayamattho tesaṃ bhāvitattā appavattivacanena ti ettha cattāropi maggā catusaccābhisamayāti katvā tehi  pahātabbena  tena tena samudayena saha pahātabbattā samudayasabhāgattā ca saccavibhaṅge ca sabbakilesānaṃ samudayabhāvassa vuttattā samudayapakkhikāti diṭṭhiādayo vuccanti kāyavācācittānaṃ virūpappavattiyā nayanaṃ apayāpanaṃ kāyaduccaritādīnaṃ vināsanayanaṃ vā vinayo tesaṃ vā jimhappavattiṃ vicchinditvā ujukanayanaṃ  ti eso so eva atthato anaññoti attho ti atthato taṃsabhāvova sappuriso ariyasabhāvo ariyo ca sappurisabhāvoti attho
nti dvayatārahitaṃ vaṇṇameva accīti gahetvā acciṃ vā vaṇṇo evāti tesaṃ ekattaṃ passanto viya yathātakkitaṃ attānaṃ rūpanti yathādiṭṭhaṃ vā rūpaṃ attāti gahetvā tesaṃ ekattaṃ passanto daṭṭhabbo ettha ca rūpaṃ attāti imissā pavattiyā abhāvepi rūpe attaggahaṇaṃ pavattamānaṃ acciyaṃ vaṇṇaggahaṇaṃ viya upamāyo ca anaññattādiggahaṇanidassanavaseneva vuttā na vaṇṇādīnaṃ viya attano vijjamānattassa attano viya vā vaṇṇādīnaṃ avijjamānattassa dassanatthaṃ
ti sarīrapāripūriyā nicchetuṃ asakkonto vicinanto kicchatīti ti jātiādisabhāvameva āha jātiādīnaṃ vā jarāmaraṇādiuppādanasamatthataṃ sā pana jātiādivinimuttā natthīti tesaṃyevādhivacanaṃ hoti idappaccayatāti
 idha anāgatakilesā tadekaṭṭhā kilesāti vuccantīti te dassetuṃ tiādi āraddhaṃ ti tattha uppannadiṭṭhiyā sahajekaṭṭhavasenāti atthato viññāyati ti tehi saṃyojanakilesehi sampayuttotipi attho yujjati tathā te saṃyojanakilesā samuṭṭhānaṃ etassāti nti vā saṃyojanarahitehi ca pana kilesehi sampayuttānaṃ samuṭṭhitānañca sabbhāvato kileseheva yojanā katā
ti saṃyojanatadekaṭṭhakilesādīnaṃ yathāvuttānaṃ viya ti dassanabhāvanāmaggehi  kusalākusalaṃ  nāmarūpañca vipākanti katvā nti āha
ti pahātabbahetukāti etasmiṃ samāsapade ekadesena samāsapadatthaṃ vadati ettha ca purimanayena ime dhammā dassanenapahātabbahetukāti imeyeva dassanenapahātabbahetukā na ito aññeti ayaṃ niyamo paññāyati na ime dassanenapahātabbahetukāyevāti tasmā imesaṃ dassanenapahātabbahetukabhāvo aniyato vicikicchāsahagatamohassa ahetukattāti purimanayo vivaraṇīyatthavā hoti tasmā purimanayena dhammato dassanenapahātabbahetuke nikkhipitvā atthato nikkhipituṃ dutiyanayo vutto
 iddhividhādayo  cetopariyapubbenivāsānāgataṃsañāṇasampayuttā
 anantare niyuttāni anantaraphalappayojanāni anantaraphalakaraṇasīlāni vā  tāni pana paṭipakkhena anivāraṇīyaphalattā antarāyarahitānīti ti vuttaṃ anantarāyāni vā ti niruttivasena padasiddhi veditabbā ti pisaddena anekasmimpi āyūhite vattabbamevanatthīti dasseti na ca tesaṃ aññamaññapaṭibāhakattaṃ atthi appaṭipakkhattā appaṭipakkhatā ca samānaphalattā anubalappadānato ca natthi hetu natthi paccayo sattānaṃ saṃkilesāyāti  evamādiko  karoto kho kārayato chindato chedāpayato karoto na karīyati pāpanti  evamādiko  natthi dinnanti  evamādiko  etesu purimavādo bandhamokkhānaṃ hetuṃ paṭisedheti dutiyo kammaṃ tatiyo vipākanti ayametesaṃ viseso ti ahetukādiniyatamicchādiṭṭhiṃ na pana niyatabhāvaṃ appattaṃ
ti maggapaccayasaṅkhātena sampayogavisiṭṭhena paccayabhāvenāti veditabbaṃ ettha ca maggaṅgānaṃ ṭhapanaṃ maggapaccayabhāvarahite maggahetuke  dassetuṃ tena maggahetuke asaṅkarato vavatthapeti sace pana koci vadeyya ekekaṃ aṅgaṃ ṭhapetvā taṃtaṃsampayuttānaṃ maggahetukabhāvepi maggaṅgāni ṭhapetvāti idaṃ vacanaṃ yujjatīti evañhi sati tatiyanaye viya idhāpi ṭhapetvāti na vattabbaṃ siyā vuttañcetaṃ tasmā vuttanayenevattho veditabbo maggaṅgāmaggaṅgānañhi  sampayuttānaṃ visesadassanattho ayaṃ nayoti  pubbe ṭhapitānanti adhippāyo phassādīnañhi purimanayepi maggahetukatā siddhāti
sammādiṭṭhiyā dutiyanayepi ṭhapitāya tatiyanaye sahetukabhāvo dassito kathaṃ dassito nanu ariyamaggasamaṅgissa alobho adoso ime dhammā maggahetūti  avatvā alobho adoso amoho ime dhammā maggahetūti visuṃ sammādiṭṭhiādike maggahetū dassetvā taṃsampayutto viññāṇakkhandhoti  visuṃ maggahetukānaṃ dassitattā maggahetūsu amohoti  vuttāya sammādiṭṭhiyā maggahetukatā na dassitā siyā no na dassitā yathā hi tīṇi saṃyojanāni dassetvā tadekaṭṭho lobho doso moho ime dhammā dassanena pahātabbahetūti  visuṃ pahātabbahetū niyametvā tadekaṭṭhā ca kilesātiādivacanena  lobhadosamohā ca aññamaññasahajekaṭṭhā aññamaññasampayuttā saṅkhārakkhandhabhūtā ca dassanenapahātabbahetukāti dassitā honti evamidhāpi alobhādayo ime dhammā maggahetūti nigamitāpi aññamaññasampayuttasaṅkhārakkhandhabhāvato taṃsampayuttasaṅkhārakkhandhavacanena maggahetukāti dassitā evāti siddhaṃ hoti sammādiṭṭhiyāpi amohoti vuttāya maggahetukabhāvadassanaṃ sace pana yo dutiyanaye maggo ceva hetu cāti vutto tato aññasseva aññena asādhāraṇena pariyāyena maggahetubhāvaṃ dassetvā taṃsampayogato sammādiṭṭhiyā maggahetukabhāvadassanattho tatiyanayo siyā ariyamaggasamaṅgissa alobho adoso ime dhammā maggahetūtiādi vattabbaṃ siyā yasmā pana maggahetūti iminā aññena sādhāraṇena pariyāyena yesaṃ maggahetubhāvo sambhavati te sabbe maggahetūti dassetvā taṃsampayuttānaṃ  tesaṃ aññesañca maggahetukabhāvadassanattho tatiyanayo tasmā tattha amohotipi vuttaṃ na hi so maggahetu na hotīti ime pana tayopi nayā atthavisesavasena nikkhittattā atthato nikkhepā daṭṭhabbā atha vā sarūpena vacanaṃ dhammato nikkhepo atthena atthatoti evampi yojanā sambhavati tattha dutiyatatiyanayā sarūpato hetuhetumantudassanavasena dhammato nikkhepo paṭhamanayo tathāadassanato atthena ca maggaṅgataṃsampayuttānaṃ hetuhetumantubhāvāvagamanato atthato nikkhepoti
 yasmiṃ sabhāvadhamme ninnapoṇapabbhārabhāvena cittaṃ pavattati so tassa ārammaṇādhipati  veditabbo cetopariyañāṇena jānitvā paccavekkhamāno tena paccavekkhamānoti vutto ti etasmimpi aṭṭhakathāvacane  vā paṭṭhāne maggādīni ṭhapetvā aññesaṃ adhipatipaccayabhāvassa avacaneneva paṭikkhepapāḷiyaṃ ti attano maggaphalaṃ ṭhapetvāti attho nti padhānena adhipatinā sahajātādhipati nidassito tayidaṃ nayadassanamattameva hotīti aññopi evaṃpakāro sahajāto maggādhipati nidassito hoti tasmā vīriyādhipateyyanti ca yojetabbaṃ idampi hi atthato vuttamevāti
 attano sabhāvo  laddhokāsassa kammassa vipāko kappasahassātikkame uppajjati anekakappasahassāyukānaṃ sattānaṃ kappasahassātikkamepi vā laddhokāsaṃ yaṃ bhavissati tadapi laddhokāsamevāti attano vipākaṃ sandhāya vuccati ti anuppanno nāma na hotīti adhippāyo uppādīsu antogadhattā uppādino dhammāti etena vacanena vuccatīti katvā āha ti ti arūpabhavaṅgaṃ āha tattha ākāsānañcāyatanasaññādimayo attāti hi atthato vohāro pavattoti
 aladdhokāsañca vipākaṃ detīti katvā vipakkavipākañca dadeyya tato ekasseva kammassa sabbavipākena bhavitabbanti aññassa kammassa okāso na bhaveyya niratthakattā  uppattiyāyeva okāso na bhaveyya uppannassa vā phaladāne atha vā aladdhokāsassa vipākadāne paccayantararahitassapi vipākadānaṃ āpannanti avijjātaṇhādipaccayantarakhepakassa aññassa apacayagāmikammassa kammakkhayakarassa okāso na bhaveyya bhāvitepi magge avijjādipaccayantararahitassa ca kammassa vipaccanato samatthatā na siyāti attho sabbadā vā vipākappavattiyā eva bhavitabbattā vipākato aññassa pavattiokāso na bhaveyya ti āyūhitaṃ kammaṃ idaṃ pana dhuvavipākassa vipākena adhuvavipākassapi laddhokāsassa vipākaṃ uppādīti dassetuṃ āraddhanti daṭṭhabbaṃ aṭṭha samāpattiyo ca balavavirahe aggamaggabhāvanāvirahe ca appahīnasabhāvato dhuvaṃ vipaccantīti ti vuttā āyūhitakamme vuccamāne anuppannaṃ kasmā vuttanti yaṃ āyūhitaṃ bhavissati tatthāpi āyūhitasaddappavattisabbhāvā
ti  ettha na upetena ādinnāti ayamattho upasaddo pana upasaggamattameva tasmā upādānārammaṇā upādānehi aññe ca anabhinivesena ahaṃ maggaṃ bhāvayiṃ mama maggo uppannotiādikena gahaṇena ādinnā icceva upādinnā saddena vā amaggaphaladhammāyeva vuttā itarehi maggaphaladhammā cāti veditabbaṃ


ti mettāpharaṇavasena mettayanavasenāti vattabbe dīghaṃ katvā vuttanti daṭṭhabbaṃ mettā medanaṃ vā mettāyanaṃ tañca sinehavasena anudayatīti anudāti vattabbe ti dakārāgamanaṃ katvā vuttaṃ ti anurakkhaṇākāro rakkhaṇañhi dāyanā ti anuddāya ayitassa jātipi dukkhātiādiṃ suṇantassa savane aniccādito sammasantassa sammasane maggenettha sammohaṃ viddhaṃsentassa paṭivedhe paṭivijjhitvā paccavekkhantassa paccavekkhaṇeti catūsu kālesu dukkhe ñāṇaṃ vattati
 cittassa  saṃrañjanaṃ ti abhikaṅkhanti ti bandhanti ti saṃvaraṇaṭṭhena olambanaṭṭhena vā ti kāmabhavādisaṅkhātassa vipākakaṭattārūpassa abhinibbattiatthaṃ paṭisandhiyā paccayabhāvavasena parikaḍḍhati  bhavantare  nibbattati  aṭṭhasatataṇhāvicaritādibhāvena taṇhāpavattiyeva
ti rāgavasena allāni taṃsampayuttapītivasena siniddhāni ti vitthatā rūpādīsu tebhūmakadhammesu byāpanavasena  purimavacanameva takārassa ṭakāraṃ katvā vuttaṃ ti vipulā ti parisappati sahati vā ratto hi rāgavatthunā pādena tāliyamānopi sahatīti osakkanaṃ vipphandanaṃ vā visakkananti vadanti  aniccādiṃ niccādito gaṇhantī  hoti ti tathā tathā kāmesu ānisaṃsaṃ passantī vividhehākārehi nekkhammābhimukhappavattito cittaṃ saṃharati saṅkhipati  vā dukkhaṃ taṃ  vahatīti attho dukkhanibbattakassa kammassa hetubhāvato  visaṃ vā dukkhavedanāmūlaṃ etissāti  dukkhasamudayattā visaṃ phalaṃ etissāti  taṇhāya rūpādikassa dukkhasseva paribhogo hoti na amatassāti sā ti vuttā sabbattha niruttivasena padasiddhi veditabbā yo panettha padhāno attho taṃ dassetuṃ puna tiādi vuttaṃ nti manussabhāvadevādibhāvabhūtaṃ
ti cittassa rūpādīsu ṭhapanakavasena aññopi bandhu taṇhāya eva hoti so pana abandhupi hoti taṇhā pana niccasannissitāti ti vuttā ti byāpanato bhuñjanato ca tadubhayaṃ dasseti tiādinā ti icchanavasena ti jappanājappitattānaṃ jappāya anaññattadassanākārena ti cittaṃ mūsati ti mārena gahitatāya rāgo mārapāso
ti etena sattesu uppanno aṭṭhānakopo karotīti viññāyati atthaṃ me nācari  na carati na carissati piyassa me manāpassa atthaṃ nācari na carati na carissati appiyassa me amanāpassa anatthaṃ nācari na carati na carissatīti uppajjamānopi hi kopo avatthusmiṃ uppannattā aṭṭhānakopo eva bhavituṃ yutto ti hananto ti dosapadassa paṭivirodhapadassa ca dvikkhattuṃ āgatattā vuttaṃ paṭighassa vā visesanatthaṃ pubbe paṭivirodhoti padosādivisesanatthaṃ dosoti ca vuttaṃ dussanādivisesanatthaṃ pacchā dosoti virodhavisesanatthañca paṭivirodhoti vuttanti natthi punaruttidoso
 aniddhāritaparicchede dhammānaṃ atthitāmattadīpake mātikuddese aparicchedena bahuvacanena uddeso katoti bahuvacaneneva pucchati  katame dhammā appaccayāti sabhāvasaṅkhāparicchedādivasena hi dhamme ajānantassa vasena uddeso pucchā ca karīyatīti tasmā  paricchedaṃ akatvā uddiṭṭhā pucchitā ca ti asaṅkhatadhātuto uddhaṃ natthīti dīpanatthaṃ ekampi taṃ niddisitvā bahuvacaneneva nigamanaṃ kataṃ niddesato pubbe bodhaneyyassa ajānanakālaṃ upādāya
 kiṃ pana natthi kiṃ tena na vuttāti yojanā kātabbā idameva manoviññeyyanti niyamābhāvo  cakkhuviññāṇādiviññeyyameva cakkhādiviññeyyanti pāḷiyaṃ vuttanti manoviññāṇaviññeyyenapi manoviññeyyena bhavitabbanti katvā aṭṭhakathāya tiādi vuttaṃ ti idaṃ kāmāvacaraṃ manoviññāṇaṃ ārammaṇādivasena bhinditvā yojetabbaṃ rūpāvacarādiārammaṇena hi kāmāvacaramanoviññāṇena rūparāgādisampayuttena ca kāmāvacaradhammā na viññeyyā itarena ca viññeyyā evaṃ kāmāvacarānameva ārammaṇānaṃ kesañci saddādīnaṃ rūpārammaṇādīhi aviññeyyatā viññeyyatā ca yojetabbā tathā dvārabhedavasena atha vā somanassasahagatasantīraṇaṃ iṭṭhārammaṇamevāti itaraṃ tena na viññeyyaṃ evaṃ upekkhāsahagate kusalavipāke akusalavipāke cāti sabbattha yathāyogaṃ yojetabbaṃ rūpāvacarādayo kāmāvacaravipākādīhi aviññeyyā kecideva viññeyyā  arūpāvacarehīti yojetabbaṃ anuvattamānattā ti kehici aviññeyyāti imassa padassa atthasambhavamattaṃ sandhāya vuttaṃ na nibbānassa anuvattamānamanoviññāṇabhāvato
ti ukkaṭṭhavasena vuttaṃ bhavāsavaṃ ṭhapetvā sabbo lobho kāmāsavoti yuttaṃ siyā sassatadiṭṭhisahagato rāgo bhavadiṭṭhisampayuttattā bhavāsavoti aṭṭhakathāyaṃ vutto bhavāsavo pana diṭṭhigatavippayuttesu eva uppajjatīti pāḷiyaṃ vutto sopi rāgo kāmāsavo bhavituṃ yutto diṭṭhadhammikasamparāyikadukkhānaṃ kāraṇabhūtā kāmāsavādayopi dvidhā vuttā
 kāmāsavaniddese ca ti kāmarāgadiṭṭhirāgādiārammaṇabhūtesu tebhūmakesu vatthukāmesūti attho sambhavati tattha hi uppajjamānā sā taṇhā sabbāpi na kāmacchandādināmaṃ na labhatīti kattukamyatāchando akusalepi uppajjati na pana dhammacchando
 aññaṃ  jīvanti gahaṇaṃ yadipi upādānakkhandhesveva pavattati rūpe viññāṇe vā pana na patiṭṭhāti tato aññaṃ katvā jīvaṃ gaṇhātīti  hotīti brahmādiṃ ekaccaṃ attānaṃ hotīti niccato aññañca na hotīti aniccato gaṇhantassa hoti ca na ca hotīti  hotīti ca puṭṭhe nevāti na hotīti ca puṭṭhe naiti sabbattha paṭikkhipantassa  amarā anupacchedā amaramacchasadisī vā vikkhepadiṭṭhīti attho
pañcakāmaguṇiko rāgo kāmāsavoti vuttoti katvā brahmānaṃ vimānādīsu rāgassa diṭṭhirāgassa ca kāmāsavabhāvaṃ paṭikkhipati yadi pana lobho kāmāsavabhavāsavavinimutto atthi so yadā diṭṭhigatavippayuttesu uppajjati tadā tena sampayutto avijjāsavo āsavavippayuttoti domanassavicikicchuddhaccasampayuttassa viya tassapi āsavavippayuttatā vattabbā siyā catūsu diṭṭhigatavippayuttesu lobhasahagatesu cittuppādesu uppanno moho siyā āsavasampayutto siyā āsavavippayuttoti kāmāsavo aṭṭhasu lobhasahagatesu cittuppādesu uppajjatīti kāmāsavaṃ paṭicca diṭṭhāsavo avijjāsavoti   ca vacanato diṭṭhisahagato rāgo kāmāsavo na hotīti na sakkā vattuṃ ti āsavānaṃ vacanaṃ pahātabbadassanatthanti katvā te pahāne āhariyamānā pahātabbānampi tesaṃ kilesānaṃ uddesakkamena āharituṃ vaṭṭanti pajahanakānaṃ maggānampīti attho
ti seyyohamasmīti mānassa niddese tattha hi ekacco jātiyā vā gottena vā kolaputtiyena vā vaṇṇapokkharatāya vā dhanena vā ajjhenena vā kammāyatanena vā sippāyatanena vā vijjāṭṭhānena vā sutena vā paṭibhānena vā aññataraññatarena vā vatthunā mānaṃ jappeti yo evarūpo māno maññanā ketukamyatā cittassāti  seyyassa sadisassa hīnassa ca pavattamāno puggalavisesaṃ anāmasitvā seyyamāno vibhattoti imamatthaṃ sandhāya ti āha na kevalañcāyaṃ paṭhamakamānabhājanīye eva evaṃ kathito dutiyakatatiyakamānabhājanīyepi kathito evāti nidassanamatthaṃ etaṃ daṭṭhabbaṃ atha vā puggale anissāya vuttānaṃ tiṇṇampi mānānaṃ bhājanīyaṃ ti āha seyyassa seyyohamasmīti mānotiādīnañhi puggalaṃ āmasitvā vuttānaṃ navannaṃ mānānaṃ bhājanīyaṃ dutiyakamānabhājanīyaṃ  hoti tassa mānarāsissa puggalaṃ anāmasitvā vuttamānarāsito dutiyatatiyakattāti athāpi ca yathāvutte dutiyakamānabhājanīye ekekassa tayo tayo mānā uppajjantīti kathitanti idha vuttāya atthavaṇṇanāya samānadassanatthaṃ ti vuttaṃ so eva māno idhāgatoti tattha kathito eva attho yujjatīti adhippāyo ti seyyotiādikiccakaraṇavasena ti idaṃ purimapurimā mānā aparāpare upanissayabhāvena te uppādentā accuggacchantīti imamatthaṃ sandhāya vuttaṃ ketukamyatācittaṃ accuggatabhāvaṃ gacchatīti katvā citteneva visesitaṃ
 akkhamanabhāvappakāsanaṃ nti evaṃpakāraṃ pūjanaṃ mānananti vuccatīti attho ti lābhādiakkhamanakiccavasena
ti  vacanaṃ ariyasāvakānaṃyeva paṭivedho atthi te ca taṃ na maccharāyantīti paṭivedhadhamme macchariyābhāvadassanatthaṃ ti pāḷi ti aṭṭhakathāpabandho nti kusalādidhammaṃ bhinditvā akusalādiṃ attano lolatāya tathāgatabhāsitaṃ titthiyabhāsitaṃ vā karonto ālolessati ti attānaṃ aññathā santaṃ aññathā pavedayitvā ti titthiyo gahaṭṭho vā attano samayassa sadosabhāvaṃ daṭṭhuṃ anicchanto aññāṇena abhinivesena vā
byāpitumanicchoti viviccho tassa bhāvo ti macchariyena dāne ādararahito kaṭacchunā gāho bhattassa kaṭacchuggāho kaṭacchuggāho viya  yathā hi kaṭacchuggāho yathāvutte bhatte na saṃpasārayati evaṃ macchariyampi āvāsādīsūti gayhati etenāti vā gāho kaṭacchu eva gāho  so yathā saṅkuṭitaggo na saṃpasārayati evaṃ macchariyampīti āvaritvā gahitaṃ aggahitaṃ tassa bhāvo  macchariyaṃ āvāsādi parehi sādhāraṇamasādhāraṇaṃ vā mayheva hotūti pavattivasena attasampattiggahaṇalakkhaṇatā mā aññassāti pavattivasena attasampattinigūhaṇalakkhaṇatā ca yojetabbā yaṃ pana parasantakaṃ gaṇhitukāmoti vuttaṃ taṃ macchariyassa parasantakalobhassa upanissayabhāvaṃ dassetuṃ vuttanti daṭṭhabbaṃ yadi hi taṃ macchariyappavattidassanaṃ parasampattiggahaṇalakkhaṇatā ca vattabbā siyāti
 abhijjhākāmarāgānaṃ  viseso āsavadvayaekāsavabhāvo siyā naabhijjhāya noāsavabhāvo cāti noāsavalobhassa sabbhāvo vicāretabbo na hi atthi āsavo ca noāsavo ca dhammā āsavassa dhammassa āsavassa ca noāsavassa ca dhammassa hetupaccayena paccayoti sattamo ca navamo ca pañho gaṇanāya ca hetuyā sattāti vuttaṃ na navāti diṭṭhisampayutte pana lobhe noāsave vijjamāne sattamanavamāpi pañhavissajjanaṃ labheyyuṃ gaṇanā ca hetuyā navāti vattabbā siyā diṭṭhivippayutte ca lobhe noāsave vijjamāne pubbe dassito dosoti
 kāmacchandanīvaraṇaniddese ti tebhūmakesu sāsavesu sabbesu vatthukāmesu sabbo hi lobho kāmacchandanīvaraṇaṃ teneva tassa āruppe uppatti vuttā nīvaraṇaṃ dhammaṃ paṭicca nīvaraṇo dhammo uppajjati na purejātapaccayā āruppe kāmacchandanīvaraṇaṃ paṭicca uddhaccanīvaraṇaṃ avijjānīvaraṇaṃ āruppe kāmacchandanīvaraṇaṃ paṭicca thinamiddhanīvaraṇaṃ uddhaccanīvaraṇaṃ avijjānīvaraṇanti 
nti iriyāpathūpatthambhakaṃ aṭṭhapaññāsavidhaṃ cittaṃ tattha pana balavathinamiddhasahagataṃ cittaṃ nti vuttaṃ ti olambati
ti chādeti avattharati vā nānārammaṇesu pavattinivāraṇena vipphārikatānivāraṇeneva vā nti sirīsādirukkhānaṃ  tena sukhappaṭisaṃvedananibbānasacchikiriyānaṃ rūpatāpatti siyāti adhippāyo ti kāyassāti vacanassa rūpattāsādhakattā ti idaṃ thinamiddhasamuṭṭhitarūpehi rūpakāyassa garubhāvappattaṃ aṅgapaccaṅgādīnaṃ saṃsīdanaṃ soppanti sandhāya vuttaṃ na jāgaraṇacittarahitaṃ bhavaṅgasantatinti ti phalūpacārena indriyaṃ viya middhaṃ dassetuṃ middhassa phalattā indriyaniddese viya liṅgādīni middhaniddesepi soppādīni vuttānīti attho
rūpakāyassa antosamorodho natthīti so nāmakāye vuttoti viññāyati tena saha vuttā  onāhapariyonāhā ca rūpakāyassa vā vipphārikāvipphārikabhāvo nāma attano sabhāvena natthi nāmakāyassa nāmakāye vipphārike lahuko avipphārike garukoti avipphārikabhāvena onāhanādi nāmakāyasseva hotīti onāhanādayopi nāmakāye viññāyanti tenāha ti āvaraṇabhāvo viya hi onāhanādibhāvopi nāmakāyasseva hotīti itaro adhippāyaṃ ajānanto meghādīhi rūpehi rūpānaṃ onāhanādiṃ passanto tiādimāha nti yadi rūpassa onāhanāditā siddhā arūpassa na siyā  setubandhādīsu rūpassa āvaraṇaṃ diṭṭhanti āvaraṇampi arūpassa na bhaveyyāti attho
surāmerayapānaṃ akusalanti katvā yutto tassa upakkilesabhāvo surā pamādaṭṭhānānuyogassa ca akusalattā paññāya dubbalīkaraṇabhāvo yutto tathāpi parassa adhippāyaṃ anujānitvā surāmerayassa upakkilesatā paññāya dubbalīkaraṇatā ca upakkilesānaṃ paññāya dubbalīkaraṇānañca paccayattā phalavohārena vuttāti dassento āha ti ti yathā jātarūpassa ayo lohaṃ tipu sīsaṃ sajjanti pañcupakkilesehi upakkiliṭṭhaṃ jātarūpaṃ na ceva mudu hoti na ca kammaniyaṃ na ca pabhassaraṃ pabhaṅgu ca na ca sammā upeti kammāya evameva ti upakkilesapaññādubbalīkaraṇānaṃ paccayabhāvaniddesato paccaye phalaniddesatoti attho sayameva kileso upakkilesaniddesesu niddiṭṭhoti adhippāyo
nīvaraṇaṃ hutvāva nīvaraṇasampayutte dassiyamāne na nīvaraṇatādassanattho ārambho atha kho siddhanīvaraṇabhāvassa nīvaraṇasampayuttatādassanatthoti yathālābhavasena ca asampayuttassa vacanaṃ na yujjati yathā hi ti sippisambukādīsu yathālābhasambhavaṃ taṃ dvayaṃ vuttaṃ na evaṃ thinamiddhanīvaraṇaṃ sampayuttampi asampayuttampīti vacanaṃ atthi yaṃ yathālābhaṃ sambhaveyyāti ti cattattātiādivacanassa jhānakkhaṇe cittajassa thinamiddhassa asambhavavacanabhāvatoti attho cattattātiādivacanena vā asambhavassa vacanato pakāsanatoti attho
ti iminā kāmādīnave aññāṇassa pahānamāha nti taṃ tattha rūpe pahānanti pahānaṃ apekkhitvā tanti vuttaṃ taṃ vinayananti vā attho tena rūpassa appahātabbattameva dasseti na pana cha dhamme pahāyātiādīsu middhassa appahātabbatādassanato añño pakāro vutto nti cha dhammā pañca nīvaraṇāni ca yathā pahātabbāneva hontāni  pahātabbānīti vuttāni na evaṃ rūpaṃ pahātabbameva hontaṃ pahātabbanti vuttanti attho
ti vuttasuttānaṃ dassanatthaṃ tiādimāha kusalappavattiṃ āvarantīti  nīvārentīti  cittaṃ abhibhavantā ārohantīti  āvaraṇādikiccañca arūpasseva yujjati tathā andhakaraṇādikiccaṃ tattha catūsu padesu purimapurimassa pacchimapacchimo attho saṃsāradukkhaṃ vighāto taṃjanakatāya  cetaso pariyuṭṭhānaṃ ayonisomanasikārato uppatti akusalarāsibhāvo ca arūpasseva hotīti arūpameva middhaṃ
 gaṇabhojanādiakappiyabhojanaṃ kappiyasaññī bhuñjitvā puna jānitvā koci vippaṭisārī hoti anavajjañca bhikkhudassanacetiyavandanādiṃ vajjasaññī akatvā katvā ca koci assaddho vippaṭisārī hoti nti mūlaṃ nti mūlavasena evaṃpakāranti attho kukkuccapadaṃ yevāpanakesu kucchitaṃ kataṃ kukataṃ tassa bhāvoti vuttatthameva ti kukkuccabhāvanākāro kukkuccakaraṇākāro kukkuccagamanākāro vā etena kukkuccaṃ kiriyabhāvena dasseti kappati na kappatīti pavattacittuppādova 
 cittavikkhipanakiccasāmaññena uddhaccaṃ kukkuccañca saha vuttanti veditabbaṃ kāmacchandassa anāgāmimaggena pahānaṃ ukkaṭṭhanīvaraṇavasena vuttanti veditabbaṃ yadi hi lobho nonīvaraṇo siyā nonīvaraṇo dhammo nīvaraṇassa dhammassa hetupaccayena paccayotiādi vattabbaṃ siyā na cetaṃ vuttaṃ gaṇanāya ca hetuyā cattārīti vuttaṃ na navāti tasmā sabbo lobho kāmacchandanīvaraṇanti arahattamaggenassa pahānavacanaṃ yuttaṃ
ti kilesakāmo ca ti purimadiṭṭhiṃ sassatoti  gaṇhantī upādiyati purimadiṭṭhiākāreneva vā uppajjamānā uttaradiṭṭhi teneva purimadiṭṭhiṃ daḷhaṃ karontī taṃ upādiyatīti vuttaṃ ti tathābhūtaṃ diṭṭhimāha ti  abhinivesabhāvato abhinivisanato vā ti attassa abhāvā attāti idaṃ vacanamattameva  daḷhaṃ gaṇhanti kathaṃ ti attāti hi abhinivisantā vacanameva daḷhaṃ katvā gaṇhantīti attho evaṃ attavādamattameva upādiyantīti vuttaṃ attavādamattanti vā vācāvatthumattamāha vācāvatthumattameva hi attāti upādiyanti atthassa abhāvāti
nti dānamāha taṃ aphalattā rūpaṃ viya dānaṃ nāma na hotīti paṭikkhipati mahāvijitayaññasadiso yañño  āmantetvā havanaṃ dānaṃ  pāhunānaṃ atithīnaṃ atithikiriyā  āvāhādīsu maṅgalatthaṃ dānaṃ  ti imaṃ lokaṃ avekkhitvā paraloko parañca avekkhitvā ayaṃ loko hoti gantabbato āgantabbato cāti paralokato idhāgamanassa abhāvā tattheva ucchijjanato cittena paraloke ṭhito imaṃ lokaṃ natthīti gaṇhātīti attho veditabbo na hi ayaṃ diṭṭhi paraloke nibbattasseva hotīti ti etthāpi ayameva nayo ayaṃ vā ettha attho saṃsaraṇappadeso idhaloko ca paraloko ca nāma koci natthi saṃsaraṇassa abhāvā tattha tattheva ucchijjanatoti purimabhavato pacchimabhave upapatanaṃ upapāto so yesaṃ sīlaṃ te  te pana cavanakā upapajjanakā hontīti katvā āha ti nti nibbānānukūlaṃ sīlādippaṭipadaṃ
ti iminā yaṃ āsavagocchake brahmānaṃ kapparukkhādīsu rāgassa ca diṭṭhirāgassa ca asaṅgahaṇena nīvaraṇagocchake ca kāmacchandassa anāgāmimaggena pahātabbatādassanena sappadesattaṃ vuttaṃ taṃ nivāritaṃ hoti ti vacanena catūhi maggehi pahātabbatā vuttāti daṭṭhabbaṃ na hi purimehi atanukatā mohādayo arahattamaggena pahīyantīti
ti  pītivirahena balavanikantivirahena vā na hi dukkhāya vedanāya rajjantīti avasaddena avagāhattho adhoattho cāti dvidhā saddassa attho vutto
 vicikicchāsahagato  moharaṇo pahānekaṭṭhena diṭṭhisampayuttena rāgaraṇena  uddhaccasahagato rūparāgaarūparāgasaṅkhātena   pana yo kāmapaṭisandhisukhino somanassānuyogo hīno gammo pothujjaniko anariyo anatthasaṃhito sadukkho eso dhammo saupaghāto saupāyāso sapariḷāho micchāpaṭipadā tasmā eso dhammo saraṇotiādivacanato phalabhūtadukkhaupaghātaupāyāsapariḷāhasabhāvabhūto micchāpaṭipadābhāvova saraṇoti viññāyatīti tehi sabbākusalānaṃ saraṇatā siddhā hotīti

ti visuṃ katattā pakāsitattā ti vajiraṃ attanā patitaṭṭhānaṃ asesetvā khepeti puna apākatikatāāpādanena
ti vippaṭisārī hoti anusocati vā
nti itisaddaparena ahaṃsaddena hetubhūtena yo attho viññāyati so saṃkathīyati udīrīyatīti attho aññathā hi vuccamānassa vacanena pakāsiyamānassa padatthassa dibhāve sabbesaṃ kusalādidhammānaṃ adhivacanāditā siyāti ti sattavevacananti bhaṇanti dhātuyā vā etaṃ adhivacanaṃ ti ettāvatā sattapaññattiṃ dassetvā aññampi upādāpaññattiṃ dassetuṃ tiādimāha nti ca pavattaṃ adhivacanaṃ vadantena suṇantena ca pubbe gahitasaññena atthappakāsanabhāvena viññāyati na hi tasmiṃ aviññāte tadatthavijānanaṃ atthīti visesena adhivacanaṃ ñāyatīti ti vuttaṃ etassatthassa ahanti idaṃ adhivacananti evaṃ vā saññāgahaṇavasena ñāyati samaññāyati pākaṭā hotīti ti ahanti idaṃ etassa adhivacananti evaṃ ṭhapīyatīti attho ti vuccati nti uddharitabbaṃ ti anekehipi nāmasahassehīti attho sayameva upapatanasīlaṃ nāmaṃ nti vuccati
karīyatīti  kammaṃ nāmameva kammaṃ  tathā  karaṇaṭhapanasaddāpi hi kammatthā hontīti atha karaṇatthā karīyati ca ṭhapīyati ca etena attho evaṃnāmoti paññāpīyatīti karaṇaṃ ṭhapanañca nāma hoti atha bhāvatthā ñāpanamattameva karaṇaṃ ṭhapananti ca vuttaṃ nti nāmamicceva vuttaṃ hoti na hi pathavīsaṅkhātaṃ atthappakāramattaṃ nivadati byañjayati vā pathavīti nāmaṃ nivadati byañjayati vā tasmā anāmassa niruttibyañjanabhāvanivāraṇatthaṃ nāmanirutti nāmabyañjananti vuttaṃ evaṃ ti etthāpi nayo ettha pana saṅkhā samaññā paññatti vohāroti catūhi padehi paññāpitabbato paññatti vuttā itarehi paññāpanato
tattha ca purimā upādāpaññatti uppādavayakiccarahitā lokasaṅketasiddhā pacchimā nāmapaññatti yāya purimā paññatti rūpādayo ca sotadvāraviññāṇasantānānantaramuppannena gahitapubbasaṅketena manodvāraviññāṇasantānena gahitāya paññāpīyantīti ācariyā vadanti etasmiṃ pana imissā pāḷiyā aṭṭhakathāya ca atthe sati yaṃ vuttaṃ mātikāyaṃ vacanamattameva adhikāraṃ katvā pavattā adhivacanā nāma sahetukaṃ katvā vuccamānā abhilāpā nirutti nāma pakārena ñāpanato paññatti nāmāti  tena virodho siyā na hi uppādavayakiccarahitassa vacanamattaṃ adhikāraṃ katvā pavatti atthi uppādādisahitasseva pavattisabbhāvato na ca vacanavacanatthavimuttassa nāmassa niddhāretvā sahetukaṃ katvā vuccamānatā atthi nāpi aniddhāritasabhāvassa padatthassa tena tena pakārena ñāpanaṃ atthīti
duvidhā cāyaṃ paññatti yathāvuttappakārāti aṭṭhakathāvacanañca na dissati aṭṭhakathāyaṃ pana vijjamānapaññattiādayo cha paññattiyova vuttā tattha rūpaṃ vedanātiādikā vijjamānapaññatti itthī purisotiādikā avijjamānapaññatti tevijjo chaḷabhiññotiādikā vijjamānena avijjamānapaññatti itthisaddo purisasaddotiādikā avijjamānena vijjamānapaññatti cakkhuviññāṇaṃ sotaviññāṇantiādikā vijjamānena vijjamānapaññatti khattiyakumāro brāhmaṇakumārotiādikā avijjamānena avijjamānapaññatti na cettha yathāvuttappakārā duvidhā paññatti vuttāti  sakkā viññātuṃ vijjamānassa hi  saṅkhā abhilāpo vijjamānapaññatti avijjamānassa ca saṅkhādikā avijjamānapaññatti tesaṃyeva visesanavisesitabbabhāvena pavattā saṅkhādayo itarāti
avijjamānapaññattivacanena paññāpitabbā upādāpaññatti tassā paññāpanabhūtā nāmapaññatti ca vuttā itarehi nāmapaññattiyeva yathāvuttāti ce na asiddhattā sati hi ujuke purime pāḷianugate atthe ayamattho imāya aṭṭhakathāya vuttoti asiddhametaṃ yadi ca sattarathaghaṭādidisākālakasiṇaajaṭākāsakasiṇugghāṭimākāsaākiñcaññāyatanavisayanirodhasamāpattiādippakārā upādāpaññatti avijjamānapaññatti eteneva vacanena tassā avijjamānatā vuttāti na sā atthīti vattabbā yathā ca paññāpitabbato avijjamānānaṃ sattādīnaṃ avijjamānapaññattibhāvo evaṃ rūpādīnaṃ vijjamānānaṃ paññapetabbato vijjamānapaññattibhāvo āpajjati tato sabbe dhammā paññattīti paññattipathehi avisiṭṭho paññattidhammaniddeso vattabbo siyā athāpi paññāpitabbapaññāpanavisesadassanattho saṅkhādiniddeso tathāpi ekadhammo sabbadhammesu nipatati sabbadhammā ekadhammasmiṃ nipatantītiādinā paññāpitabbānaṃ paññattipathabhāvassa dassitattā paññāpitabbānaṃ paññattibhāve paññattipathā paññattisaddeneva vuttāti paññattipathapadaṃ na vattabbaṃ siyā nāpi sakkā paññāpitabbapaññāpanavisesadassanattho saṅkhādiniddesoti vattuṃ saṅkhādisaddānaṃ samānatthattā vuttañhi maraṇenapi taṃ pahīyati yaṃ puriso mamidanti maññatīti  ettha purisoti saṅkhā samaññā abhilāpoti  tathā māgaṇḍiyoti tassa brāhmaṇassa nāmaṃ saṅkhā samaññātiādi  na ca ayaṃ itthannāmoti saṅketaggahaṇaṃ rūpaṃ tissotiādivacanaggahaṇañca muñcitvā aññassa asiddhasabhāvassa atthapaññāpane samatthatā sambhavati tesañca asamatthatā yadi hi tesaṃ vinā paññattiyā atthapaññāpane asamatthatā siyā paññattipaññāpane ca asamatthatāti tassā aññā paññatti vattabbā siyā tassā tassāti anavatthānaṃ tato atthavijānanameva na siyā nāpi saṅketaggahaṇaṃ saṅketassa paññattibhāve ayaṃ imassa bhāsitassa atthoti vā imassatthassa idaṃ vacanaṃ jotakanti vā saññuppādamatte pana saṅketaggahaṇe vacanassa vacanatthavinimuttassa  kappane payojanaṃ natthi buddhassa bhagavato vohāro lokiye sote paṭihaññati  abhijānāsi no tvaṃ ānanda ito pubbe evarūpaṃ nāmadheyyaṃ sutaṃ yadidaṃ janavasabhoti  nāmañca sāveti koṇḍañño ahaṃ  bhagavātiādīhi  ca paññattiyā vacanabhāvo siddho tasmā pāḷiyā aṭṭhakathāya ca aviruddho attho vicāretvā gahetabbo
yadi sattādayo avijjamānapaññatti na honti kā pana avijjamānapaññatti nāmāti pakāsito ayamattho avijjamānānaṃ sattādīnaṃ saṅkhā abhilāpo avijjamānapaññattīti sattādīnañca avijjamānattā atthitā neva vattabbā ye ca vadeyyuṃ rūpādīni viya avijjamānattā avijjamānatā vuttā na natthibhāvatoti ayañca vādo hevatthikathāya paṭisiddho na ca rūpaṃ vedanā na hotīti avijjamānaṃ nāma hoti evaṃ sattādayopi yadi atthi rūpādayo na hontīti avijjamānāti na vattabbā yasmā pana yesu rūpādīsu cakkhādīsu ca tathā tathā pavattamānesu satto itthī ratho ghaṭotiādikā vicittasaññā uppajjati saññānulomāni ca adhivacanāni tehi rūpacakkhādīhi añño sattarathādisaññāvalambito vacanattho vijjamāno na hoti tasmā sattarathādiabhilāpā avijjamānapaññattīti vuccanti na ca te musāti vuccanti lokasamaññāvasena pavattattā tato eva te abhilāpā sammutisaccanti vuccanti so ca vacanattho sayaṃ avijjamānopi vijjamānassa vacanasseva vasena paññattivohāraṃ labhati sammutisaccanti ca vuccati yathāgahitasaññāvasena pavattavacanatthabhāvato sammutiñāṇaṃ saccārammaṇameva nāññārammaṇanti  kathāya ca pathavīkasiṇādi cīvarādi ca sammutisaccamhīti imināva adhippāyena vuttanti viññāyati yasmā rūpādīsu santānena pavattamānesu ekattaggahaṇavasena te amuñcitvā pavattaṃ sattādiggahaṇaṃ cakkhuviññāṇādīni viya rūpādīsu tesu khandhesu cakkhādīsu ca asantaṃ avijjamānaṃ sattarathādiṃ gaṇhāti tasmā taṃ parittārammaṇādibhāvena na vattabbanti vuttaṃ tathā yaṃ khandhasamūhasantānaṃ ekattena gahitaṃ upādāya kalyāṇamitto pāpamitto  puggaloti gahaṇaṃ paññatti ca pavattati taṃ tadupādānabhūtaṃ puggalasaññāya sevamānassa kusalākusalānaṃ uppatti hotīti puggalopi upanissayapaccayena paccayoti  vuttaṃ yasmā pana puggalo nāma koci bhāvo natthi tasmā yathā āpodhātuādīni cittena vivecetvā pathavīdhātu upalabbhati na evaṃ rūpādayo khandhe vivecetvā puggalo upalabbhati paṭisedhitā ca puggalakathāya puggaladiṭṭhi vajirāya ca bhikkhuniyā vuttaṃ 
kaṃ  nu sattoti paccesi māra diṭṭhigataṃ nu te
suddhasaṅkhārapuñjoyaṃ nayidha sattupalabbhatīti 
sattoti pana vacanassa paññattiyā pavattiṃ dassetuṃ sā evamāha 
yathāpi aṅgasambhārā hoti saddo ratho iti
evaṃ khandhesu santesu hoti sattoti sammutīti 
yadi puggalo na vijjati kathaṃ puggalaggahaṇassa sārammaṇatā siyāti avijjamānassapi ārammaṇassa gahaṇato avijjamānampi hi parikappitaṃ lokasaññātaṃ vā vijjamānaṃ vā sabhāvabhūtaṃ ārammaṇaṃ gahetvāva uppajjanato sārammaṇatā vuttā sārammaṇāti hi vacanaṃ cittacetasikānaṃ ārammaṇena vinā appavattiññeva dīpeti na tehi gahitassa ārammaṇassa vijjamānataṃ avijjamānataṃ vāti ayaṃ saṅkhatāsaṅkhatavinimuttassa atthitāpaṭisedhaṃ sabbathā anuvattantānaṃ vinicchayo
ti aññaṃ anapekkhitvā sayameva attano nāmakaraṇasabhāvatoti attho yañhi parassa nāmaṃ karoti tassa ca tadapekkhattā aññāpekkhaṃ nāmakaraṇanti nāmakaraṇasabhāvatā na hoti tasmā mahājanassa ñātīnaṃ guṇānañca sāmaññanāmādikārakānaṃ nāmabhāvo nāpajjati yassa ca aññehi nāmaṃ karīyati tassa ca nāmakaraṇasabhāvatā natthīti natthiyeva nāmabhāvo vedanādīnaṃ pana sabhāvasiddhattā vedanādināmassa nāmakaraṇasabhāvato nāmatā vuttā pathavīādinidassanena nāmassa sabhāvasiddhataṃyeva nidasseti na nāmabhāvasāmaññaṃ niruḷhattā pana nāmasaddo arūpadhammesu eva vutto na pathavīādīsūti na tesaṃ nāmabhāvo mātikāya ca pathavīādīnaṃ nāmatānāpatti  vuttāva na hi pathavīādināmaṃ vijahitvā kesādināmehi rūpadhammānaṃ viya vedanādināmaṃ vijahitvā aññena nāmena arūpadhammānaṃ voharitabbena piṇḍākārena pavatti atthīti
atha  vā rūpadhammā cakkhādayo rūpādayo ca tesaṃ pakāsakapakāsitabbabhāvato vinā nāmena pākaṭā honti na evaṃ arūpadhammāti adhivacanasamphasso viya nāmāyattagahaṇīyabhāvena nāmanti vuttā paṭighasamphassopi na cakkhādīni viya nāmena vinā pākaṭoti nāmanti vutto arūpatāya vā aññanāmasabhāgattā saṅgahitoyaṃ aññaphassasabhāgattā vā vacanatthopi hi rūpayatīti rūpaṃ nāmayatīti nāmanti idha pacchimapurimānaṃ sambhavati ti vināpi nāmena attānaṃ pakāsayatīti attho ti nāmena vinā apākaṭabhāvato attano pakāsakaṃ nāmaṃ karotīti attho ti satipi rūpassa ārammaṇādhipatipaccayabhāve na paramassāsabhūtaṃ nibbānaṃ viya sātisayaṃ taṃnāmanasabhāvena paccayoti nibbānameva nāmanti vuttaṃ
nti sattānaṃ vaṭṭamūlasamudācāro nāma avijjā ca bhavataṇhā ca taṃdassanatthanti attho tattha samudācaratīti samudācāro vaṭṭamūlameva samudācāro vaṭṭamūlasamudācāro vaṭṭamūladassanena vaṭṭamūlānaṃ pavatti dassitā hotīti vaṭṭamūlānaṃ samudācārassa dassanatthantipi attho
 ekekasmiñca attāti ca lokoti ca gahaṇavisesaṃ upādāya ti vuttaṃ ekaṃ vā khandhaṃ attato gahetvā aññaṃ attano upabhogabhūto lokoti gaṇhantassa attano attānaṃ attāti gahetvā parassa attānaṃ lokoti gaṇhantassa vā vasena ti vuttaṃ ti taṃ dvidhāpi gahitaṃ khandhapañcakaṃ bhavissatīti niviṭṭhā parāmasantīti attho
 saha sikkhitabbo dhammo sahadhammo tattha bhavaṃ  kammatthe vattamānato dovacassasaddato āyasaddaṃ anaññatthaṃ katvā dovacassāyanti vuttanti adhippāyena nti āha dovacassassa vā ayanaṃ pavatti  vacanassa paṭiviruddhavacanaṃ  guṇehi garūsu gāravena vasanaṃ  jātiādīhi jeṭṭhakesu paṭissuṇitabbesu vasanaṃ  ottappitabbā vā  hiriyitabbā  yāya cetanāya dubbaco hoti sā dovacassatā bhavituṃ arahatīti ti āha
 dusaddena  yuttaṃ nāmaṃ  anupasaṅkamantassapi anusikkhanaṃ sevanāti adhippāyena ti āha ti kāyavācācittehi āvi ceva raho ca
ti vibhaṅgakhandhakā vuttā vatthuvītikkamato pubbe parato ca āpattiṃ āpajjanto nāma na hotīti saha vatthunā āpattiṃ paricchindati tenāha ti ti abbhānatiṇavatthārakakammavācāya ahaṃ bhante itthannāmaṃ āpattiṃ āpajjintiādikāya ca saheva hi kammavācāya āpattivuṭṭhānañca paricchindatīti āpattiyā vā kāraṇaṃ  vuṭṭhānassa kāraṇaṃ ti kāraṇena saha phalassa jānanavasena ti vuttaṃ
 ayamevattho ti ettha vutto ti vuṭṭhānassa kāraṇabhūtāya parikammapaññāya
 dhātuvisayā sabbāpi paññā  tadekadesā manasikārakusalatāti adhippāyena purimapadepi  vuttā purimapade vā vācuggatāya dhātupāḷiyā manasikaraṇaṃ manasikāroti vuttaṃ tattha uggaṇhantī manasikarontī dhātupāḷiyā atthaṃ suṇantī ganthato ca atthato ca dhārentī ayaṃ cakkhudhātu nāmātiādinā sabhāvato aṭṭhārasevāti gaṇanato ca paricchedaṃ jānantī ca paññā dikā vuttā pacchimapade pañcavidhāpi sā paññā uggahoti tato ca pavatto aniccādimanasikāro uggahamanasikāroti vutto tassa jānanaṃ pavattanameva yathā pavattaṃ vā uggahaṃ evameva pavatto uggahoti jānanaṃ  manasikāropi evaṃ pavattetabbo evañca pavattoti jānanaṃ  tadubhayampi manasikārakosallanti  vuttaṃ uggahopi hi manasikārasampayogato manasikāraniruttiṃ laddhuṃ yuttoti yo ca manasi kātabbo yo ca manasikaraṇupāyo sabbo so manasikāroti vattuṃ vaṭṭatīti tattha ca kosallaṃ ti
ti tassā ca uggahādibhāvo vutto  paññā  sā maggasampayuttā aniccādisammasanakiccaṃ sādheti niccasaññādipajahanato  sammasanasampayutto tatheva aniccādimanasikārakiccaṃ maggasampayutto sādheti tenāha ti ti evaṃ avijjādīnaṃ saṅkhārādipaccayuppannassa paccayabhāvajānanaṃ ti dasseti
 anupādinnakadassanatthaṃ vuttāni sotaviññāṇādīnaṃ visabhāgā ananurūpā anuppādakāyeva cakkhādayo ti vuttā tehi anuppajjamānāneva ca sotaviññāṇādīni ti sotaviññāṇena vā visabhāgassa cakkhuviññāṇassa paccayoti visabhāgapaccayo cakkhāyatanassa visabhāgena sotāyatanena paccayena samuppanno 
 ajjavaniddese ti ujutā ujukatā icceva vuttaṃ hotīti ajjavamaddavaniddesesu ujukatāmudutāniddesehi visesaṃ maddavaniddese vuttaṃ tipadamāha tattha nīcacittatā mudutāti puna mudutāvacanaṃ nīcacittatāya visesanatthaṃ omānopi hi nīcacittatā hoti na pana mudutāti
 paresaṃ dukkaṭaṃ duruttañca paṭivirodhākaraṇena ti cittassa abyāpanno sako manobhāvoti attho cittanti vā cittappabandhaṃ ekattena gahetvā tassa antarā uppannena pītisahagatamanena sakamanattaṃ āha attamano vā puggalo tassa bhāvo attamanatā sā na sattassāti puggaladiṭṭhinivāraṇattaṃ ti vuttaṃ
 kāyavācāhi  kattabbassa akaraṇena asādiyitabbassa sādiyanena ca ti eva indriyasaṃvarādibhedanavasena vā etaṃ vuttanti veditabbaṃ
 sadosavaṇe rukkhe niyyāsapiṇḍiyo ahicchattakāni vā uṭṭhitāni ti vadanti pheggurukkhassa pana kuthitassa aṇḍāni viya uṭṭhitā cuṇṇapiṇḍiyo gaṇṭhiyo vā ti veditabbā padumanāḷaṃ viya sotaṃ ghaṃsayamānā viya  pavisantī  daṭṭhabbā kodhena nibbattā tassa parivārabhūtā  pure saṃvaḍḍhanārī porī sā viya sukumārā mudukā vācā porī viyāti ti bhāsitā hotīti vuttāya kiriyāyātipi yojanā sambhavati  vācāyāti vā tiādinā taṃ vācaṃ pavattayamānaṃ cetanaṃ dasseti
 āmisālābhena yaṃ chiddaṃ hoti taṃ āmisālābhena nti vuttaṃ ti yathāvuttāni āmisadhammālābhehi pavattamānāni chiddāni āha ti gamanamaggassa anucchavikadisābhāgena ti saṅgahaṃ karomicceva kathetabbaṃ na lābhasakkārakāmatādīhīti attho avassaṃ kātabbaṃ  itaraṃ  abbhānato aññaṃ āpattivuṭṭhānaṃ nti vuttaṃ
ti dassanassa kāraṇasahitāti attho sasambhārassa vā dassanassa kathā ti vatvā puna ti vuttaṃ na asaṃvarassāti tadidaṃ yaṃ cakkhundriyāsaṃvarassa hetu abhijjhādianvāssavanaṃ dassitaṃ taṃ asaṃvutacakkhundriyasseva hetupavattaṃ dassitanti katvā vuttanti veditabbaṃ nti hi yassa cakkhundriyassa kāraṇāti attho kassa ca kāraṇāti asaṃvutassa kiñca asaṃvutaṃ yassa cakkhundriyāsaṃvarassa hetu anvāssavanti tadupalakkhitaṃ tassa saṃvarāyāti ayamatthayojanā
tiādi puna avacanatthaṃ idheva sabbaṃ vuttanti chasu dvāresu yathāsambhavaṃ yojetabbaṃ na hi pañcadvāre kāyavacīduccaritasaṅkhātaṃ dussīlyaṃ atthīti ntiādinā nagaradvāre asaṃvare sati  taṃsambandhānaṃ gharādīnaṃ asaṃvutatā viya javane asaṃvare sati taṃsambandhānaṃ dvārādīnaṃ asaṃvutatāti evaṃ aññesaṃ saṃvare aññesaṃ saṃvutatāsāmaññameva nidasseti na pubbāparasāmaññaṃ anto bahi sāmaññaṃ vā sati vā dvārabhavaṅgādike puna uppajjamānaṃ javanaṃ bāhiraṃ viya katvā nagaradvārasamānaṃ vuttaṃ itarañca antonagaradvārasamānaṃ javane vā asaṃvare uppanne tato paraṃ dvārabhavaṅgādīnaṃ asaṃvarahetubhāvāpattito nagaradvārasadisena javanena pavisitvā dussīlyādicorānaṃ dvārabhavaṅgādimūsanaṃ kusalabhaṇḍavināsanaṃ kathitanti daṭṭhabbaṃ
 iminā  āhārena nittharaṇatthena atthikabhāvo ti āhāraparibhogakkhaṇe pavattā asantussanā davatthādiabhilāsoti attho ettha ca  lobho  ca mohoti ime dve dhammā ti veditabbā
 seyyohamasmītiādinā pavattamānova  asaddhammasevanāsamatthataṃ nissāya pavatto māno rāgo eva vā  sakkarasappikhīrādīni yojetvā bahalapakkaṃ bhojanaṃ  bahalapakkaṃ vā maṃsarasādibhojanaṃ nti appaṃ ti ṭhitatthaṃ tadatthañca bhuñjanto yasmā kāyaṃ ṭhapessāmīti bhuñjati tasmā ti vuttaṃ ti idaṃ khudāya visesanaṃ yassā appavatti bhojanena kātabbā tassā dassanatthaṃ nti pāḷidhammampi sabbakusalepi saṅgaṇhāti abhuttapaccayā uppajjanakavedanā bhuttapaccayā na uppajjanakavedanāti etāsaṃ ko viseso purimā yathāpavattā jighacchānimittā vedanā sā hi abhuñjantassa bhiyyo pavattanavasena uppajjatīti pacchimāpi khudānimittāva aṅgadāhasūlādivedanā appavattā sā hi bhuttapaccayā pubbe anuppannāva na uppajjissati vihiṃsānimittatā cetāsaṃ vihiṃsāya viseso
ti yāpanā vuttā pubbepi yāpanāyāti vuttaṃ ko ettha viseso pubbe yāpanāyāti jīvitindriyayāpanatthāyāti vuttaṃ idha pana catunnaṃ iriyāpathānaṃ avicchedasaṅkhātā yāpanā yātrāti ayamettha viseso  dāyakadeyyadhammānaṃ attano ca pamāṇaṃ ajānitvā paṭiggahaṇaṃ saddhādeyyavinipātanatthaṃ vā paṭiggahaṇaṃ  yena vā āpattiṃ āpajjeyya apaccavekkhitaparibhogo  anavajje aninditabbe paccaye sāvajjaṃ sanindaṃ paribhogena attānaṃ karoti ti attano pakatiaggibalādiṃ jānitvā evaṃ me agarahitabbatā ca bhavissatīti pamāṇayuttaṃ āhāretīti attho
sukho iriyāpathavihāro ti iriyāpathānaṃ sukhappavattiyā kāraṇabhūtaṃ bhuñjanaṃ pivanañca iriyāpathehi kāraṇabhāvena gahitattā tehi  sādhitaṃ viya vuttaṃ abhutvā udakaṃ piveti likhanti bhutvānāti pana pāṭho punapi hi appasseva anujānanavasena 
kappiyaṃ taṃ ce chādeti cīvaraṃ idamatthikaṃ
alaṃ phāsuvihārāya
pallaṅkena nisinnassa jaṇṇuke nābhivassati
alaṃ phāsuvihārāyāti  
āha
ti yathāvuttehi aṭṭhahaṅgehi samannāgatassa bhojanassa agarahitabbatā sukhavihāro ca ānisaṃsoti attho yuttassa niddosassa bhojanassa parimāṇassa ca vasena jānanaṃ  nāma
 vināsaṃ pattiyā naṭṭhā paṭipakkhehi abhibhūtattā muṭṭhā ca sati yassa so naṭṭhamuṭṭhassati tassa bhāvo 
nti maggaphalasīlaṃ vuccati ti lokuttarasatiādidhammāva sīlasampadā pana rūpārūpāvacarā natthīti sambhavato yojetabbā
 bhogūpakaraṇehi nti catusaccappaṭivedhassa anulomanti attho saccānanti hi paṭivijjhitabbehi paṭivedho vutto catusaccappaṭivedhassa vā upanissayabhūtaṃ paṭivijjhitabbānaṃ catunnaṃ saccānaṃ anulomanti vuttaṃ
 mama gharaṃ dhuraṃ katvā bhikkhaṃ pavisathāti diyyamānaṃ nti vadanti niccabhattādi vā aññepi āṇāpetvā sayaṃ dhuraṃ hutvā dinnaṃ 
ti nivatteti nāma osakketi nāma
ti purimajātīsu santatipariyāpanne khandhe āha nti vatthābharaṇayānagāmajanapadādi ti maggakkhaṇaṃ āha
ti aniggahitapakkhandanasaṅkhātena yathāsukhaṃ pavattanaṭṭhena
 khīṇānaṃ anto avasānaṃ niṭṭhitabhāvo khīṇanto khīṇānaṃ vā ādikālo tasmiṃ  esa nayo tiādīsu


