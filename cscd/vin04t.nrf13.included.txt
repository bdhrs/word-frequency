

saṅghādisesesu  paṭhame ti mānussayavasena kodhussayavasena  aḍḍakaraṇatthāya vinicchayamahāmattānaṃ santike vivadamānā tiādīhi ṭhapetvā pañca sahadhammike avasesā gahaṭṭhapabbajitā saṅgahitā nti ādimhi paṭhamaṃ āpatti etassāti paṭhamāpattiko vītikkamakkhaṇeyeva āpajjitabboti attho taṃ paṭhamāpattikaṃ ti aḍḍapariyosāne āpannā bhikkhuniṃ saṅghato nissāretīti  taṃ nissāraṇīyaṃ nti evaṃnāmakaṃ
sāvatthiyaṃ thullanandaṃ ārabbha ussayavādikavatthusmiṃ paññattaṃ sāṇattikaṃ aḍḍaṃ karissāmīti yaṃkiñci dutiyikaṃ vā sakkhiṃ vā sahāyaṃ vā pariyesantiyā pariyesane dukkaṭaṃ yattha ṭhitāya aḍḍaṃ kātuṃ gacchāmīti cittaṃ uppajjati tato paṭṭhāya gacchantiyā pade pade dukkaṭaṃ yatthakatthaci antamaso bhikkhunupassayaṃ āgatepi vohārike disvā attano kathaṃ ārocentiyā dukkaṭaṃ itarena attano kathāya ārocitāya bhikkhuniyā thullaccayaṃ paṭhamaṃ itarena pacchā bhikkhuniyā ārocanepi eseva nayo sace pana bhikkhunī taṃ vadati mama ca tava ca kathaṃ tvaṃyeva ārocehīti so attano vā kathaṃ paṭhamaṃ ārocetu tassā vā paṭhamārocane bhikkhuniyā dukkaṭaṃ dutiye thullaccayaṃ tena evaṃ vuttāya bhikkhuniyā ārocanepi eseva nayo sace pana bhikkhunī aññena kathāpeti tatrāpi eseva nayo yathā vā tathā vā hi ārociyamāne paṭhamārocane bhikkhuniyā dukkaṭaṃ dutiye thullaccayaṃ ubhinnaṃ pana kathaṃ sutvā vohārikehi vinicchaye kate aḍḍapariyosānaṃ nāma hoti tasmiṃ aḍḍapariyosāne bhikkhuniyā jayepi parājayepi saṅghādiseso
yā  pana paccatthikamanussehi dūtaṃ vā pahiṇitvā sayaṃ vā āgantvā ehi ayyeti ākaḍḍhiyamānā gacchati yā vā upassaye aññehi kataṃ anācāraṃ anodissa ācikkhantī rakkhaṃ yācati yāya ca kiñci avuttā  vohārikā aññato sutvā sayameva aḍḍaṃ pariyosāpenti tassā ummattikādīnañca anāpatti aññehi anākaḍḍhitāya aḍḍakaraṇaṃ aḍḍapariyosānanti imānettha dve aṅgāni samuṭṭhānādīni paṭhamakathinasadisāni idaṃ pana kiriyamevāti


dutiye yāya pañcamāsagghanakato paṭṭhāya yaṃkiñci parasantakaṃ avaharitaṃ ayaṃ  nāma taṃ coriṃ nti tena  kammena vadhārahā ayanti evaṃ viditaṃ ti anāpucchā nti mallagaṇabhaṭiputtagaṇādikaṃ nti dhammagaṇaṃ nti gandhikaseṇidussikaseṇiādikaṃ yattha yattha hi rājāno gaṇādīnaṃ gāmanigame niyyātenti tumheva ettha anusāsathāti tattha tattha teyeva issarā honti tasmā te sandhāya idaṃ vuttaṃ ettha ca rājānaṃ vā gaṇādike vā apaloketvāpi bhikkhunisaṅgho apaloketabbova ti titthiyesu vā aññabhikkhunīsu vā pabbajitapubbā kappā nāma taṃ ṭhapetvā aññaṃ upasampādentiyā gaṇaācarinī pattacīvarapariyesanesu sīmāsammutiyā ñattiyā ca dukkaṭaṃ dvīhi kammavācāhi thullaccayaṃ kammavācāpariyosāne saṅghādiseso
sāvatthiyaṃ thullanandaṃ ārabbha coriṃ vuṭṭhāpanavatthusmiṃ paññattaṃ coriyā vematikāya dukkaṭaṃ tathā acoriyā corisaññāya ceva vematikāya ca acorisaññāya ajānantiyā apaloketvā vuṭṭhāpentiyā kappaṃ vuṭṭhāpentiyā ummattikādīnañca anāpatti coritā corisaññitā aññatra anuññātakāraṇā vuṭṭhāpananti imānettha tīṇi aṅgāni corivuṭṭhāpanasamuṭṭhānaṃ kiriyākiriyaṃ saññāvimokkhaṃ sacittakaṃ paṇṇattivajjaṃ kāyakammaṃ vacīkammaṃ ticittaṃ tivedananti


tatiye ntiādīsu sakagāmato tāva nikkhamantiyā anāpatti nikkhamitvā pana aññaṃ gāmaṃ gacchantiyā pade pade dukkaṭaṃ ekena pādena itarassa gāmassa parikkhepe vā upacāre vā atikkante thullaccayaṃ dutiyena atikkantamatte saṅghādiseso tato nikkhamitvā puna sakagāmaṃ pavisantiyāpi eseva nayo sace pana khaṇḍapākārena vā vaticchiddena vā bhikkhunivihārabhūmiṃyeva sakkā hoti pavisituṃ evaṃ pavisamānāya kappiyabhūmiyā paviṭṭhā nāma hoti tasmā vaṭṭati bahigāme ṭhatvā yaṃkiñci sakagāmaṃ vā paragāmaṃ vā akappiyabhūmiṃ padasā pavisantiyā āpattīti ayamettha saṅkhepo
nadipāragamane vuttalakkhaṇāya nadiyā dutiyikaṃ vinā paratīraṃ gacchantiyā vā antarānadiyaṃ dutiyikāya saddhiṃ bhaṇḍitvā puna  orimatīrameva paccuttarantiyā vā paṭhamapādaṃ uddharitvā tīre ṭhapitakkhaṇe thullaccayaṃ dutiyapāduddhāre saṅghādiseso iddhisetuyānanāvāhi pana paratīraṃ otarituṃ nahānādikāraṇena ca otiṇṇāya orimatīraṃ padasāpi paccuttarituṃ vaṭṭati
rattivippavāse purearuṇeyeva dutiyikāya hatthapāsaṃ okkamissāmīti ābhogaṃ vinā ekagabbhepi dutiyikāya hatthapāsātikkame ṭhatvā aruṇaṃ uṭṭhāpentiyā āpatti
ti ettha pana ekā bhikkhunīpi gaṇoyeva ti avahīyeyya dassanūpacāraṃ vā savanūpacāraṃ vā vijaheyyāti attho tasmā indakhīlātikkamato paṭṭhāya bahigāme rukkhathambhasāṇipākārādiantaritabhāvenāpi dutiyikāya dassanūpacāre vijahite sacepi savanūpacāro atthi āpattiyeva ajjhokāse pana dūrepi dassanūpacāro hoti tattha maggamūḷhasaddena viya dhammassavanārocanasaddena viya ca ayyeti saddāyantiyā saddassavanātikkame āpattiyeva sace pana maggaṃ gacchantī ohīyitvā idāni pāpuṇissāmīti saussāhā anubandhati vaṭṭati
sāvatthiyaṃ  aññataraṃ bhikkhuniṃ ārabbha gāmantaragamanavatthusmiṃ paññattaṃ ekā vā nadipārantiādikā ettha tividhā anupaññatti pure aruṇe sakagāmato nikkhamitvā aruṇuggamanakāle  gāmantarapariyāpannaṃ nadipāraṃ okkamanantiyā pana catassopi āpattiyo ekakkhaṇeyeva honti vuttampi cetaṃ 
sikkhāpadā buddhavarena vaṇṇitā
saṅghādisesā caturo bhaveyyuṃ
āpajjeyya ekapayogena sabbā
pañhā mesā kusalehi cintitāti 
etenupāyena tiṇṇaṃ dvinnañca ekatobhāvo veditabbo dutiyikāya pana pakkantāya vā vibbhantāya vā kālaṅkatāya vā pakkhasaṅkantāya vā āpadāsu vā gāmantaragamanādīni karontiyā ummattikādīnañca anāpatti antarāyena ekatobhāvo gāmantaragamanādīsu aññataratāpajjanaṃ āpadāya abhāvoti imānettha tīṇi aṅgāni samuṭṭhānādīni paṭhamapārājikasadisāni idaṃ pana paṇṇattivajjaṃ ticittaṃ tivedananti


catutthe nti āpattiyā adassanādīsu ukkhittaṃ nti tasseva kārakasaṅghassa chandaṃ ajānitvā ti osāraṇakammaṃ kareyya tassā evaṃ karontiyā gaṇapariyesane sīmāsammutiyā ñattiyā ca dukkaṭaṃ dvīhi kammavācāhi thullaccayaṃ kammavācāpariyosāne saṅghādiseso
sāvatthiyaṃ thullanandaṃ ārabbha evaṃ osāraṇavatthusmiṃ paññattaṃ tikasaṅghādisesaṃ adhammakamme tikadukkaṭaṃ kārakasaṅghaṃ vā āpucchitvā gaṇassa vā chandaṃ jānitvā vatte vā vattantiṃ asante kārakasaṅghe osārentiyā ummattikādīnañca anāpatti dhammakammena ukkhittatā aññatra anuññātakāraṇā  osāraṇanti imānettha dve aṅgāni samuṭṭhānādīni saṅghabhedasikkhāpade vuttanayāneva idaṃ pana kiriyākiriyanti


pañcame ti chandarāgena tintā ti tādisasseva ti ettha paṭiggahaṇe thullaccayaṃ ajjhohāre ajjhohāre saṅghādiseso
sāvatthiyaṃ sundarīnandaṃ ārabbha avassutāya avassutassa hatthato āmisappaṭiggahaṇavatthusmiṃ paññattaṃ ekatoavassute paṭiggahaṇe dukkaṭaṃ ajjhohāre ajjhohāre thullaccayaṃ yakkhapetapaṇḍakatiracchānagatamanussaviggahānaṃ hatthato ubhatoavassutepi sati eseva nayo tattha pana ekatoavassute sati dukkaṭaṃ sabbattha udakadantaponaggahaṇepi paribhogepi dukkaṭameva ubhosu anavassutesu anavassutoti vā ñatvā gaṇhantiyā ummattikādīnañca anāpatti udakadantaponato aññaṃ ajjhoharaṇīyaṃ ubhatoavassutatā sahatthā gahaṇaṃ ajjhoharaṇanti imānettha cattāri aṅgāni samuṭṭhānādīni paṭhamapārājikasadisānīti


chaṭṭhe nti yasmā tvaṃ ti uyyojanatthe nipāto ti yā evaṃ uyyojeti sā evaṃ uyyojanena ca tena vacanena itarissā paṭiggahaṇena ca dukkaṭāni ajjhohāragaṇanāya thullaccayāni ca āpajjitvā bhojanapariyosāne saṅghādisesaṃ āpajjati
sāvatthiyaṃ aññataraṃ bhikkhuniṃ ārabbha evaṃ uyyojanavatthusmiṃ paññattaṃ sāṇattikameva purisassa vā yakkhādīnaṃ vā hatthato udakadantaponappaṭiggahaṇuyyojane ca tesaṃ paribhoge ca dukkaṭaṃ esa nayo yakkhādīnaṃ hatthato avasesaggahaṇatthaṃ uyyojane tesaṃ gahaṇe ajjhohāre ca bhojanapariyosāne pana thullaccayaṃ anavassutoti ñatvā  vā kupitā na paṭiggaṇhatīti  vā kulānuddayatāya na paṭiggaṇhatīti vā uyyojentiyā ummattikādīnañca anāpatti manussapurisatā aññatra anuññātakāraṇā khādanīyaṃ bhojanīyaṃ gahetvā bhuñjāti uyyojanā tena vacanena gahetvā itarissā bhojanapariyosānanti imānettha tīṇi aṅgāni samuṭṭhānādīni adinnādānasadisānīti


sattamaaṭṭhamanavamasikkhāpadānaṃ  sañcarittādittaye vuttanayeneva vinicchayo veditabbo


dasame ti kiṃnu imā eva samaṇiyo nti tāsaṃ ahaṃ padattho bhikkhupātimokkhavaṇṇanāyaṃ  avasesavinicchayo ca tattheva saṅghabhedasikkhāpadavaṇṇanāyaṃ vuttanayeneva veditabbo idaṃ pana sāvatthiyaṃ caṇḍakāḷibhikkhuniṃ  ārabbha buddhaṃ paccācikkhāmītiādivacanavatthusmiṃ paññattaṃ evaṃ vacanameva cettha catūsu aṅgesu paṭhamaṃ aṅganti ayaṃ viseso sesaṃ tādisamevāti


ekādasame ti catunnaṃ aññatarasmiṃ ti parājitā idampi sāvatthiyaṃ caṇḍakāḷiṃ ārabbha chandagāminiyo ca bhikkhuniyotiādivacanavatthusmiṃ paññattaṃ sesaṃ dasame vuttanayeneva veditabbanti


dvādasame ti pabbajitānaṃ ananulomena gihīnaṃ koṭṭanapacanasāsanaharaṇādinā kāyikavācasikena missībhūtā pāpo kāyikavācasiko ācāro etāsanti  pāpo kittisaddo etāsanti  pāpo ājīvasaṅkhāto siloko etāsanti  ti aññamaññissā kamme kariyamāne paṭikkosanena vihesikā ti khuddānukhuddakassa vajjassa paṭicchādikā
sāvatthiyaṃ  sambahulā bhikkhuniyo ārabbha saṃsaṭṭhavihāravatthusmiṃ paññattaṃ sesametthāpi dasame vuttanayeneva veditabbaṃ samanubhāsanakammakāle pana dvetisso ekato samanubhāsitabbāti


terasame ti tā samanubhaṭṭhā bhikkhuniyo evaṃ vadeyya ti evaṃācārā yādiso tumhākaṃ ācāro tādiso ācāroti attho esa nayo sabbattha ti avaññāya nīcaṃ katvā jānanāya ti kiṃ imā karissantīti evaṃ paribhavitvā jānanena ti asahanatāya kodhenāti attho ti balavantassa bhāvena attano balappakāsanena samutrāsenāti attho ti tumhākaṃ dubbalabhāvena sabbattha uññāya ca paribhavena cāti evaṃ samuccayattho daṭṭhabbo ti nānā hotha ananulomikaṃ kāyikavācasikasaṃsaggaṃ pajahathāti attho
sāvatthiyaṃ thullanandaṃ ārabbha saṃsaṭṭhāva ayye tumhe viharatha mā tumhe nānā viharitthāti uyyojanavatthusmiṃ paññattaṃ sesametthāpi dasame vuttanayeneva veditabbanti


saṅghabhedādīsu  catūsu vuttanayeneva vinicchayo veditabbo kevalañhi bhikkhunī saṅghaṃ na bhindati bhedāya pana parakkamati ceva anuvattati ca ti bhikkhū ārabbha paññattā sādhāraṇā satta asādhāraṇā dasāti evaṃ sattarasa nti bhikkhuniyā hi āpattiṃ chādentiyāpi parivāso nāma natthi chādanapaccayāpi na dukkaṭaṃ āpajjati tasmā chādetvāpi achādetvāpi  ekaṃ pakkhamānattameva caritabbaṃ taṃ bhikkhunīhi attano sīmaṃ sodhetvā vihārasīmāya vā sodhetuṃ asakkontīhi khaṇḍasīmāya vā sabbantimena paricchedena catuvaggaṃ gaṇaṃ sannipātāpetvā dātabbaṃ sace ekā āpatti hoti ekissā vasena sace dve vā tisso vā sambahulā vā ekavatthukā vā nānāvatthukā vā tāsaṃ tāsaṃ vasena  bhikkhupātimokkhavaṇṇanāyaṃ vuttavatthugottanāmaāpattibhedesu yaṃ yaṃ icchati taṃ taṃ ādāya yojanā kātabbā
tatridaṃ paṭhamāpattivasena mukhamattanidassanaṃ  tāya āpannāya bhikkhuniyā bhikkhunisaṅghaṃ upasaṅkamitvā ekaṃsaṃ uttarāsaṅgaṃ karitvā vuḍḍhānaṃ bhikkhunīnaṃ pāde vanditvā ukkuṭikaṃ nisīditvā añjaliṃ paggahetvā evamassavacanīyo ahaṃ ayye ekaṃ āpattiṃ āpajjiṃ ussayavādaṃ sāhaṃ ayye saṅghaṃ ekissā āpattiyā ussayavādāya pakkhamānattaṃ yācāmīti evaṃ tikkhattuṃ yācāpetvā byattāya bhikkhuniyā paṭibalāya saṅgho ñāpetabbo 
suṇātu me ayye saṅgho ayaṃ itthannāmā bhikkhunī ekaṃ āpattiṃ āpajjiṃ ussayavādaṃ sā saṅghaṃ ekissā āpattiyā ussayavādāya pakkhamānattaṃ yācati yadi saṅghassa pattakallaṃ saṅgho itthannāmāya bhikkhuniyā ekissā āpattiyā ussayavādāya pakkhamānattaṃ dadeyya esā ñatti
suṇātu me ayye saṅgho ayaṃ itthannāmā bhikkhunī dutiyampi tatiyampi etamatthaṃ vadāmi suṇātu me ayye saṅgho sā bhāseyya dinnaṃ saṅghena itthannāmāya bhikkhuniyā ekissā āpattiyā  ussayavādāya pakkhamānattaṃ khamati saṅghassa tasmā tuṇhī evametaṃ dhārayāmīti
kammavācāpariyosāne vattaṃ samādiyāmi mānattaṃ samādiyāmīti samādiyitvā saṅghassa ārocetvā nikkhittavattena tāva vasitukāmāya tattheva saṅghamajjhe vā pakkantāsu bhikkhunīsu ekabhikkhuniyā vā dutiyikāya vā santike vattaṃ nikkhipāmi mānattaṃ nikkhipāmīti nikkhipitabbaṃ aññissā pana āgantukāya santike ārocetvā nikkhipitabbaṃ nikkhittakālato paṭṭhāya pakatattaṭṭhāne tiṭṭhati tato purearuṇeyeva catūhi bhikkhunīhi taṃ bhikkhuniṃ gahetvā gāmūpacārato ca bhikkhūnaṃ vihārūpacārato ca dve leḍḍupāte atikkamitvā mahāmaggā okkamma gumbavatiādīhi paṭicchanne okāse nisīditabbaṃ catūhi  bhikkhūhipi tattha gantabbaṃ gantvā bhikkhunīnaṃ avidūre visuṃ nisīditabbaṃ atha tāya bhikkhuniyā vuttanayeneva vattaṃ samādiyitvā bhikkhunisaṅghassa tāva evaṃ ārocetabbaṃ 
ahaṃ ayye ekaṃ āpattiṃ āpajjiṃ ussayavādaṃ sāhaṃ saṅghaṃ ekissā āpattiyā ussayavādāya pakkhamānattaṃ yāciṃ tassā me saṅgho ekissā āpattiyā ussayavādāya pakkhamānattaṃ adāsi sāhaṃ mānattaṃ carāmi vedayāmahaṃ ayye vedayatīti maṃ saṅgho dhāretūti
tato bhikkhusaṅghassa santikaṃ gantvā evaṃ ārocetabbaṃ ahaṃ ayyā ekaṃ āpattiṃ āpajjiṃ vedayāmahaṃ ayyā vedayatīti maṃ saṅgho dhāretūti ārocetvā bhikkhunisaṅghasseva  santike nisīditabbaṃ tato paṭṭhāya bhikkhūsu vā dutiyikaṃ ṭhapetvā bhikkhunīsu vā pakkantāsupi ubhatosaṅghe mānattaṃ ciṇṇameva hoti yāva aruṇaṃ na uṭṭhahati tāva yaṃ paṭhamaṃ passati bhikkhuṃ vā bhikkhuniṃ vā tassā ārocetabbaṃ uṭṭhite aruṇe vattaṃ nikkhipitvā upassayaṃ gantabbaṃ evaṃ pañcadasa aruṇā gahetabbā
anikkhittavattāya pana āgantukesu asati catunnaṃ bhikkhūnañca bhikkhunīnañca devasikaṃ ārocetvā āgantukesu sati sabbesampi āgantukānaṃ ārocentiyā  pañcadasa divasāni pārivāsikakkhandhake  vuttanayeneva sammā vattitabbanti ayamettha saṅkhepo vitthāro pana samantapāsādikāyaṃ  vutto ti yadā evaṃ ciṇṇamānattā bhikkhunī hoti athassā ti vuttanayeneva abbhānakammaṃ kātabbaṃ sesaṃ uttānamevāti



