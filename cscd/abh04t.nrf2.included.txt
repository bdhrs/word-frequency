
ti  vedanāsaddena ti tīhi padehi laddhanāmo hoti avayavadhammenāpi samudāyassa apadisitabbato yathā samaṃ cuṇṇanti codako yathādhippetamatthaṃ appaṭipajjamāno vibhattiantasseva padabhāvaṃ sallakkhetvā tiādinā codeti itaro tiādinā attano adhippāyaṃ vivarati tena vākyaṃ idha padanti vuttanti dasseti ti -saddena nahetupadaahetukapadahetusampayuttapadāni hetuvippayuttapadampi vā saṅgaṇhāti
ti ubhayapadavasena hetudukasambandho ekapadavasena sahetukadukasambandho ti ubhayekapadavasena ettha ca sahetukahetusampayuttadukātiādinā yathā hetugocchake paṭhamadukasambandhā dutiyatatiyadukā paṭhamadukadutiyadukasambandhā catutthachaṭṭhadukā paṭhamadukatatiyadukasambandho pañcamo duko evaṃ āsavagocchakādīsupīti nayaṃ dasseti sakkā hi imināva nayena tesupi dukantarasambandho viññātuṃ kevalaṃ pana āsavagocchakādīsu dutiyadukatatiyadukasambandho osānaduko kilesagocchake ca dutiyacatutthadukasambandhoti dhammānaṃ sāvasesaniravasesabhāvena tikadukānaṃ sappadesanippadesatā vuttāti yehi tikadukā sāvasesāti padissanti apadissanti te asaṅgahitadhammāpadeso evaṃ sati asaṅgahitoti visesanaṃ kimatthiyanti etassevatthassa pākaṭakaraṇatthaṃ daṭṭhabbaṃ atha vā padissati etena samudāyoti padeso avayavo sāmaññajotanā visese avatiṭṭhatīti yathādhippetaṃ visesaṃ dassento ti āha
 avajjavirahattho  saññā  karaṇaṃ  ratharathaṅgavibhāvanena tesaṃ pakārato yojanaṃ kusena ñāṇena lātabbāti kusalāti ayamattho ñāṇasampayuttānaṃ tāva hotu ñāṇavippayuttānaṃ kathanti āha tiādi ñāṇavippayuttāpi  hi ñāṇeneva pavattiyanti hitasukhahetubhūtāya pavattiyā paññavantānaṃ paṭipattibhāvato na hi antarena yonisomanasikāraṃ kusaluppatti atthīti yadi kusalassa ubhayabhāgagataṃ saṃkilesalavanaṃ pākaṭaṃ siyā kusā viya lunantīti kusalāti ayamattho yutto siyāti koci vadeyyāti āsaṅkāya āha ti
tiādinā sabhāvaṃ dhārentīti ettha paramatthato kattukammassa ca bhedo natthi kappanāsiddho eva pana bhedoti dasseti tattha ti yesaṃ dhammāti iminā pariyāyena aviññātā sabhāvā sabhāvaṃ dhārentīti iminā ca pariyāyena viññātā tesaṃ vasena evaṃ vuttaṃ ettha ca paṭhamo attho saṅkhatāsaṅkhatadhammavasena vutto dutiyo saṅkhatavasena tatiyo saṅkhatāsaṅkhatapaññattidhammavasenāti daṭṭhabbaṃ
 kusalābhāvo eva abhāvo hi sattāpaṭisedhoti ti sabhāvadhammo  sabhāvadhammassa abodhakattāti adhippāyo atha siyā akusalavacanena koci attho asabhāvadhammabodhakattepi paññattidhammātiādīsu viya evaṃ sati anabyākatāti ca vattabbaṃ siyā tato cāyaṃ catukko āpajjati na tiko ti yasmā dukacatukkabhāvo anabyākatavohāro ca natthi so ca vuttanayena abhāvamattavacane āpajjati tasmā ti -saddena dhārīyanti paccayehīti ayamattho saṅgahito ñeyyapariyāyena pana -saddenāyaṃ dosoti nanu añeyyapariyāyepi -sadde na koci dosoti na vuttadosānativattanato
ti ettha nanu ayamakāro na-atthattayasseva jotako atha kho ahetukā dhammā abhikkhuko āvāsoti taṃyoganivattiyā appaccayā dhammāti taṃsambandhibhāvanivattiyā paccayuppannañhi paccayasambandhīti appaccayuppannattā asambandhitā ettha jotīyati anidassanā dhammāti taṃsabhāvanivattiyā nidassanañhi daṭṭhabbatā atha cakkhuviññāṇaṃ nidassanaṃ taggayhabhāvanivattiyā tathā anāsavā dhammāti appaṭighā dhammā  anārammaṇā dhammāti taṃkiccanivattiyā arūpino dhammā acetasikā  dhammāti tabbhāvanivattiyā tadaññatā hi ettha pakāsīyati amanussoti tabbhāvamattanivattiyā manussattamattaṃ natthi aññaṃ samānanti sadisatā hettha sūciyati asamaṇo samaṇapaṭiñño aputtoti taṃsambhāvanaguṇanivattiyā garahā hi ettha ñāyati kacci nu bhoto anāmayā anudarā kaññāti tadappabhāvanivattiyā anuppannā dhammāti taṃsadisabhāvanivattiyā atītānañhi uppannapubbattā upādidhammānañca paccayekadesanipphattiyā āraddhuppādabhāvato kālavinimuttassa ca vijjamānattā uppannānukūlatā pageva paccuppannānanti tabbidhurabhāvo ettha viññāyati asekkhā dhammāti tadapariyosānanivattiyā taṃniṭṭhānañhettha pakāsīyatīti evamanekesaṃ atthānaṃ jotako tattha kiṃ vuccate atthadvayameva vatvā pārisesenāti itaresaṃ ettha suvidūrabhāvato na hi kusalavippayuttādīnaṃ dhammānaṃ akusalabhāvo yujjati
akusalasaddassa uccāraṇānantaraṃ vineyyānaṃ kusalapaṭipakkhabhūte atthe paṭipattibhāvato tattha  daṭṭhabbā ti vuttaṃ kiccavirodhādīnampi tadantogadhattā viruddhasabhāvattepi vināsakavināsitabbabhāvo kusalākusalesu niyatoti dassetuṃ ti āha itarathā kusalānampi akusalehi pahātabbabhāve accantaṃ samucchinnakusalamūlattā apāyapūrakā eva sattā siyuṃ yaṃ pana dhammāpi vo bhikkhave pahātabbāti  vuttaṃ taṃ rūpaṃ bhikkhave na tumhākaṃ taṃ pajahathātiādīsu  viya tadārammaṇasaṃkilesappahānavasena pariyāyena vuttaṃ yathāha na hi kusalā akusalehi pahātabbāti 
 taṃniddesabhūtehi ti tehi sukhāya vedanāya sampayuttā dhammātiādivacanehi abhidheyyabhāvena yathā anavajjasukhavipākādiatthā kusalādivacanehi evaṃ avipākatthā abyākatavacanena bodhitā evāti āha ti ti idha vuttabhāvena anuvattamānattāti kāraṇaṃ avatvā ti etena kusalākusalasaddā viya kusalākusalasabhāvānaṃ  tadubhayaviparītasabhāvānaṃ dhammānaṃ abyākatasaddo bodhakoti dasseti na hi avipākavacanaṃ vuttaṃ akusalavacanañca avuttaṃ yato avipākavacanassa adhikatabhāvo akusalassa ca tabbacanīyabhāvena akathitabhāvo  siyā tasmā na akusalānaṃ abyākatatāti ayaṃ akusalānaṃ anabyākatabhāve yojanā
nti abyākatanivattanamāha yadi evaṃ sukhavipākānavajjāti vattabbaṃ anavajjā hi byabhicāritāya visesitabbāti na sukhavipākavacanassa visesanabhāvena aggahitattā sukhavipākavacanena hi kusalabhāve samatto viññāyati anavajjavacanaṃ panettha kusalānaṃ agarahitabbatāsaṅkhātaṃ kañci visesamāha teneva ca tassa visesanabhāvena vuttassa pavattisukhatādidassanabhāvaṃ sayameva vakkhatīti manosamācāravisesabhūtā phaladhammā visesena paṭippassaddhāvajjā nāma hontīti samācārattayavasena tasmiṃ sutte anavajjadhammānaṃ vuttattā ca te anavasesato saṅgahetvā dassetuṃ ti vuttaṃ  kaṇhasukkadhammānaṃ vajjhaghātakabhāvassa niyatattā  vipākadhammatā ti iminā samāsena kusalānaṃ sukhavipākavantatā vuttā sā ca nesaṃ na taṃsamaṅgitāya asahavattanatoti taduppādanasamatthatāti viññāyatīti vuttaṃ ti nti paramatthato bhedābhāvepi yathāvuttavacanavacanīyabhāvasaṅkhāto bhedo tasmiṃ abhidheyyatthabhūte vatthusmiṃ upacārena hotīti yuttamettha lakkhaṇalakkhitabbabhāvena bhedavacanaṃ bhavati hi saddatthavisesamattenapi abhinne vatthusmiṃ bhedavacanaṃ yathā silāputtakassa sarīranti
vināpi bhāvābhidhāyinā saddena bhāvappadhāno niddeso hotīti vuttaṃ ti evañcettha padaviggaho gahetabbo  na avajjaṃ anavajjaṃ avajjapaṭipakkhatāya agarahitabbasabhāvo sukho vipāko assāti sukhavipākaṃ sukhavipākavipaccanasamatthatā anavajjañca taṃ sukhavipākañcāti anavajjasukhavipākaṃ taṃ lakkhaṇaṃ etesanti  atha vā pubbe viya anavajjaṃ vipaccanaṃ vipāko sukhassa vipāko sukhavipāko anavajjañca sukhavipāko  ca anavajjasukhavipākaṃ ekattavasena taṃ lakkhaṇaṃ etesanti  kiṃ panettha kāraṇaṃ padadvayapariggahe nanu ekeneva padena iṭṭhappasiddhi yadipi avajjarahitaṃ anavajjanti imasmiṃ pana pakkhe abyākatanivattanatthaṃ sukhavipākaggahaṇaṃ kattabbaṃ siyā sukhavipākaggahaṇe pana kate anavajjaggahaṇaṃ na kattabbameva avajjapaṭipakkhā anavajjāti  etasmiṃ pana pakkhe sukhavipākaggahaṇañcāti codanaṃ manasi katvā āha tiādi tena pavattisukhasukhavipākatāattasuddhivisuddhavipākatāakusalaabyākatasabhāvanivattirasapaccupaṭṭhānapadaṭṭhānavisesadīpanato evaṃ vipulappayojanattho padadvayapariggahoti dasseti -saddassa iṭṭhapariyāyatā viya nibbānaparamaṃ sukhaṃ  sukhā virāgatā loke  tesaṃ vūpasamo sukhotiādīsu  saṅkhāradukkhūpasamapariyāyatāpi vijjati taṃavipākatāya pana idha sukhavipākabhāvo na sakkā vattunti dassento āha ti idaṃ vuttaṃ hoti  tebhūmakakusalānampi vivaṭṭasannissayabhāvena pavattisabhāvattā kiñcāpi sabbe kusalā saṅkhāradukkhūpasamasukhanipphādakā sambhavanti yathāvuttasukhassa pana avipākabhāvato na etena padena kusalānaṃ sukhavipākatā sambhavatīti vipakkabhāvamāpannesu arūpadhammesu niruḷhattā -saddassa ti sāsaṅkaṃ vadati
nti saha avajjenāti sāvajjā garahitabbabhāvayuttā tena nesaṃ garahitabbasabhāvaṃ dasseti aññepi atthi dukkhabhāvena garahitabbasabhāvā akusalavipākāti sāvajjavacanamattena tesampi akusalatāpattidosaṃ disvā taṃ pariharituṃ māha -saddo vā rāgādīsu ekantākusalesu niruḷhoti taṃsahavattidhammānaṃ eva sāvajjabhāve kusalābyākatehi akusalānaṃ viseso sāvajjavacaneneva dassito abyākatehi pana visiṭṭhaṃ kusalākusalānaṃ sādhāraṇaṃ savipākatālakkhaṇanti tasmiṃ lakkhaṇe visesadassanatthaṃ dukkhavipākalakkhaṇaṃ vuttaṃ ito paraṃ dukkho vipāko etesanti dukkhavipākātiādinā sukhavipākaanavajjakusalapadānaṃ ṭhāne dukkhavipākasāvajjaakusalapadāni ṭhapetvā yathāvuttanayena attho veditabbo  yojanā ca sāvajjavacanena akusalānaṃ pavattidukkhataṃ dasseti dukkhavipākavacanena vipākadukkhataṃ purimañhi attano pavattisabhāvavasena lakkhaṇavacanaṃ pacchimaṃ kālantare vipākuppādanasamatthatāyāti tathā purimena akusalānaṃ avisuddhasabhāvataṃ dasseti pacchimena avisuddhavipākataṃ purimena ca akusale kusalasabhāvato nivatteti pacchimena abyākatasabhāvato savipākattadīpakattā pacchimassa purimena vā avajjavantatādassanato kiccaṭṭhena rasena anatthajananarasataṃ dasseti pacchimena sampattiatthena aniṭṭhavipākarasataṃ purimena ca upaṭṭhānākāraṭṭhena paccupaṭṭhānena saṃkilesapaccupaṭṭhānataṃ pacchimena phalaṭṭhena dukkhavipākapaccupaṭṭhānataṃ purimena ca ayonisomanasikāraṃ  akusalānaṃ padaṭṭhānaṃ pakāseti tato hi te sāvajjā jātāti pacchimena akusalānaṃ aññesaṃ padaṭṭhānabhāvaṃ vibhāveti te hi dukkhavipākassa kāraṇaṃ hotīti ettha ca -saddo aniṭṭhapariyāyavacananti veditabbaṃ aniṭṭhacatukkhandhavipākā hi akusalā na dukkhavedanāvipākāva -saddassa phalapariyāyabhāve pana nissandavipākena aniṭṭharūpenapi dukkhavipākatā yojetabbā vipākadhammatāpaṭisedhavasena abyākatānaṃ avipākalakkhaṇāti lakkhaṇaṃ vuttanti tadatthaṃ dassento ti āha nti abhiññādike saṅgaṇhāti
chahi padehi tikesu catūhi dukesu yathākkamaṃ cha cattāro atthā vuttā ti etena catukkabhāvābhāvo dassitanayattā coditoyevāti daṭṭhabbaṃ ti kasmā evaṃ vuttaṃ nanu tīhi dhammasaddehi vuccamāno sabhāvadhāraṇādiatthena abhinno eva so atthoti na jātiādibhedena bhedasabbhāvato bhedakā hi jātiādayo ti māsa-saddābhidheyyabhāvena nti tehi kālasaddādīhi vattabbānaṃ visiṭṭhatthānaṃ idaṃ vuttaṃ hoti  yathā kālasaddādiabhidheyyānaṃ kālādiatthānaṃ bhinnasabhāvānampi māsa-saddābhidheyyabhāvena abhedo evaṃ jātiādibhedena bhinnānampi tesaṃ tiṇṇaṃ dvinnañca atthānaṃ dhamma-saddābhidheyyabhāvena natthi bhedoti ti dhamma-saddassa rūpābhedepi bhedakāraṇamāha bhinnajātiyatthavacanīyatāya hi tassevatthabhedoti
nti  bodhetuṃ hotu asambandho kā no hānīti kadāci vadeyyāti āsaṅkāya āha ti ti sabhāvadhāraṇapaccayadhariyamānatāsaṅkhāto attho na sakkā vattunti yathāvuttassa abhāvassa apekkhāvuttitāya vuttaṃ na hi apekkhāvuttino antarena apekkhitabbaṃ labhanti satipi sabhāvadhāraṇādiatthasāmaññe kusalajātiādivisiṭṭhasseva tassa idha adhippetattā ekatthatā na anuññātāti vuttaṃ vacanasilesavasena vā tiādinā tiṇṇaṃ dhammasaddānaṃ abhāvattaṃ asampaṭicchanto nānatthatābhāvadosaṃ pariharati
ñāpakahetubhāvato upapatti idha kāraṇanti vuttāti āha ti tiādinā nanu kusalādīnampi ekattaṃ āpajjatīti vuttattā ekattāpattipi vattabbāti  saccaṃ vattabbā sā pana abhāvāpattiyaṃ eva antogadhā nānattābhāvacodanāsāmaññena bhedābhedanibandhanattā visesanavisesitabbabhāvassa so accantamabhinnesu niyamena natthīti visesanavisesitabbābhāvena accantābhedaṃ dasseti na pana accantaṃ abhinnesuyeva visesanavisesitabbābhāvaṃ atha vā accantaṃ abhinnesu avivaṭasaddatthavivaraṇatthaṃ pavattā kasmā visesanavisesitabbābhāvatoti evaṃ yojanā kātabbā amittaṃ abhibhavituṃ sakkuṇātīti  indatīti  purime dadātīti ti evaṃ kiriyāguṇādipariggahavisesena
ti visesasāmaññavantesu -saddo hi uppalasaddasamāyogo rattuppalasetuppalādiuppalajātisāmaññato vinivattetvā nīlaguṇayuttameva uppalajātivisesaṃ joteti -saddopi nīla-saddasamāyutto bhamaraṅgārakokilādigatanīlaguṇasāmaññato avacchinditvā uppalavatthugatameva nīlaguṇaṃ pakāsetīti visesatthasāmaññatthayuttatā padadvayassa daṭṭhabbā iminā nayena itaratrāpi bhedābhedavantatā yojetabbā ti tena tena saṅketena ti accantaṃ abhinne atthe pariyāyabhāvena accantaṃ bhinne yathāsakaṃ atthavivaraṇabhāvena bhedābhedavante visesanavisesitabbabhāvena tā tā samaññā paññattiyo siddhāti attho  ti ekasmiṃ nti kucchitasalanādibhāvaṃ abhidhānatthopi hi anavajjasukhavipākādiabhidheyyattho viya sabhāvadhāraṇādisāmaññatthaṃ visesetīti
etthāha kiṃ pana kāraṇaṃ tikā eva paṭhamaṃ vuttā na dukā tikesupi kusalattikova na aññoti vuccate  sukhaggahaṇato appabhedato ca tikā eva paṭhamaṃ vuttā yasmā tikehi bodhite kusalādibhede tabbibhāgabhinnā hetuādayo vuccamānā suviññeyyā honti tathā hi tayo kusalahetūtiādinā kusalādimukhena hetuādayo vibhattā katipayabhedā ca tikā dvāvīsatiparimāṇattā
tesu pana sabbasaṅgahaasaṅkaraādikalyāṇabhāvena paṭhamaṃ kusalattikaṃ vuttaṃ niravasesā hi rūpārūpadhammā kusalattikena saṅgahitā na tathā vedanāttikādīhi nanu vipākattikādīhipi niravasesā dhammā saṅgahitāti saccametaṃ tesu pana anavajjasāvajjadhammā na asaṅkarato vuttā yathā kusalattike nanu ca saṃkiliṭṭhasaṃkilesikattikādīsupi  te asaṅkarato vuttāti evametaṃ te pana akalyāṇabhūte pāpadhamme ādiṃ katvā vuttā na evamayaṃ ayaṃ pana kalyāṇabhūte pujjabhavaparinibbutinipphādake puññadhamme ādiṃ katvā vutto iti bhagavā saṇhasukhumaṃ rūpārūpadesanaṃ ārabhanto sabbasaṅgahaasaṅkaraādikalyāṇaguṇayogato paṭhamaṃ kusalattikaṃ deseti kiñca tadaññattikānaṃ sukhaggahaṇato tathā hi kusalattikamukhena kāmāvacarakusalato cattāro somanassasahagatacittuppādātiādinā vedanāttikādayo vibhattāti
kusalattikepi ca padhānapāsaṃsaubhayahitabhāvato kusalā dhammā paṭhamaṃ vuttā kusalā hi dhammā sukhavipākattā sabbasaṅkhatadhammānaṃ uttamā avajjavidhamanato viññuppasatthā idhalokaparalokesu atthāvahā nissaraṇāvahā ca tasmā padhānādibhāvena paṭhamaṃ vuttā tappaṭipakkhattā tadanantaraṃ akusalā tadubhayaviparītasabhāvā tadanantaraṃ abyākatā vuttā kusalavasena vā assādo akusalavasena ādīnavo abyākatadhammesu nibbānavasena nissaraṇanti iminā assādādikkamena kusalesu patiṭṭhāya paṇḍitā akusale pajahantā abyākatadhammabhūtamaggaphalaṃ nibbānañca sacchikarontīti iminā vā paṭipattikkamena ayamanupubbī ṭhapitāti veditabbā
kasmā  panettha sekkhattikādīsu viya sarūpato purimapadadvayapaṭikkhepavasena tatiyapadaṃ na vuttaṃ nevakusalā nākusalāti visesadīpanatthaṃ yathā hi sekkhāsekkhasabhāvesu dhammesu kocipi dhammo tadubhayasabhāvena kenacipi pariyāyena kadāci abyākaraṇīyo nāma natthīti sekkhattike padadvayapaṭikkhepavasena nevasekkhā nāsekkhātveva vuttaṃ na evaṃ idha idha pana kusalasabhāvā eva dhammā aggaphaluppattiyā tathā na byākaraṇīyā hontīti imassa visesassa dīpanatthaṃ abyākatāti vuttaṃ vacanamatte eva vā idaṃ nānākaraṇaṃ abyākatā nevakusalā nākusalāti byākata-saddena kusalākusalānaṃ bodhitattāti
ettha ca akusalesu taṇhāya sabbākusalehi tebhūmakakusalākusalehi vā samudayasaccaṃ taṃtaṃavasiṭṭhatebhūmakadhammehi dukkhasaccaṃ lokuttarakusalena maggasaccaṃ avasiṭṭhaabyākatavisesena nirodhasaccaṃ dassitaṃ hoti tattha samudayena assādo dukkhena ādīnavo magganirodhehi nissaraṇaṃ kiñcāpi nāmarūpaparicchedabhāvato sabhāvadhammaniddhāraṇapadhānā abhidhammakathā tesaṃ pana  kusalādivisese niddhārite tassa upasampādetabbatādipi atthato vuttameva hoti akusalānaṃ dhammānaṃ pahānāya kusalānaṃ dhammānaṃ upasampadāya sabbapāpassa akaraṇaṃ kusalassa upasampadāti  evamādivacanato hi kusalādīnaṃ upasampādanādidassanaparaṃ bhagavato sāsanaṃ tasmā kusalānaṃ upasampādanaṃ akusalānaṃ pahānañca upāyo abyākatavisesassa sacchikiriyā phalaṃ kusalādīnaṃ upasampādanādiatthā desanā āṇattīti ayaṃ 
ārogyaṭṭhena anavajjaṭṭhena kosalyasambhūtaṭṭhena ca kusalā tappaṭipakkhato akusalā tadubhayaviparītato abyākatā sabhāvadhāraṇādiatthena dhammāti anupadavicinanaṃ 
pujjabhavaphalaparinibbutinipphatti kusalehīti yujjati sukhavipākattā apāyadukkhasaṃsāradukkhuppatti akusalehīti yujjati aniṭṭhaphalattā tadubhayaphalānaṃ anuppatti abyākatehīti yujjati avipākadhammattāti ayaṃ 
kusalā  dhammā sukhavipākassa padaṭṭhānaṃ akusalā dukkhavipākassa abyākatā kusalākusalābyākatadhammānanti ayaṃ 
kusalaggahaṇena ye anavajjasukhavipākā sukhāya vedanāya sampayuttā adukkhamasukhāya vedanāya sampayuttā vipākadhammadhammā anupādinnupādāniyā anupādinnaanupādāniyā araṇā dhammā te bodhitā bhavanti kusalalakkhaṇena ekalakkhaṇattā tathā akusalaggahaṇena ye sāvajjadukkhavipākā sukhāya vedanāya sampayuttā dukkhāya vedanāya sampayuttā adukkhamasukhāya vedanāya sampayuttā vipākadhammadhammā anupādinnupādāniyā saṃkiliṭṭhasaṃkilesikā saraṇā dhammā te bodhitā bhavanti akusalalakkhaṇena ekalakkhaṇattā tathā abyākataggahaṇena ye avipākārahā sukhāya vedanāya sampayuttā dukkhāya vedanāya sampayuttā adukkhamasukhāya vedanāya sampayuttā vipākā dhammā nevavipākanavipākadhammadhammā upādinnupādāniyā anupādinnupādāniyā anupādinnaanupādāniyā araṇā dhammā te bodhitā bhavanti abyākatalakkhaṇena ekalakkhaṇattāti ayaṃ 
kucchite  pāpadhamme salayantītiādinā nirutti veditabbā kusalādimukhena rūpārūpadhamme pariggahetvā visuddhiparamparāya kathaṃ nu kho sattā anupādisesanibbānabhāgino bhaveyyunti ayamettha bhagavato adhippāyo nidānaṃ asādhāraṇato kusalādibhedena bujjhanakasattā sādhāraṇato pana pākaṭameva paṭhamaṃ kusalattikassa desanā vicāritāyevāti ayaṃ 
kusalaggahaṇena kalyāṇamittapariggaho yonisomanasikārapariggaho ca tattha paṭhamena sakalaṃ brahmacariyamāvattati dutiyena ca yonisomanasikāramūlakā dhammā akusalaggahaṇena vuttavipariyāyena yojetabbaṃ abyākataggahaṇena pana sakalasaṃkilesavodānapakkho yathārahamāvattatīti ayaṃ 
tattha kusalā bhūmito catudhā vibhattā sampayuttapavattiākārādito pana anekadhā akusalā bhūmito ekadhā vibhattā sampayuttādito anekadhā abyākatā pana vipākakiriyarūpanibbānavasena catudhā bhūmisampayuttādito anekadhā ca vibhattāti ayaṃ 
kusalā  dhammā akusalānaṃ tadaṅgādippahānāya vītikkamādippahānāya ca saṃvattanti akusalā dhammā kusalānaṃ anupasampajjanāya abyākatesu asaṅkhatadhātu sabbasaṅkhatanissaraṇāyāti ayaṃ 
kusalā anavajjā puññānīti pariyāyavacanaṃ akusalā sāvajjā apuññānīti pariyāya vacanaṃ abyākatā avipākārahā nevaācayagāmī naapacayagāmīnoti pariyāyavacananti ayaṃ 
kusalādayo yasmiṃ samayetiādinā pabhavabhūmivevacanapaññattivasena yathāsambhavaṃ pariññādipaññattivasena ca paññattāti ayaṃ 
akusalānaṃ kucchitānaṃ pāpadhammānaṃ salanaṃ kusānaṃ viya kusānaṃ vā rāgādīnaṃ lavanaṃ evaṃdhammatāti ayaṃ paṭiccasamuppādamukhena avataraṇaṃ tathā kusena lātabbā kosallasambhūtā cāti  paccayapaṭibaddhavuttitāya paṭiccasamuppāda avataraṇaṃ paccayapaṭibaddhavuttitāya vā ādiantavantā aniccantikā cāti aniccatāmukhena avataraṇaṃ aniccatā eva udayabbayapaṭipīḷitatāya dukkhāti dukkhatāmukhena avataraṇaṃ nissattanijjīvaṭṭhena dhammāti abyāpārato suññatāmukhena avataraṇaṃ evaṃ kusalāti cattāro khandhā dvāyatanāni dve dhātuyotiādinā khandhāyatanadhātādimukhenapi avataraṇaṃ veditabbaṃ iminā nayena akusalābyākatesupi avataraṇaṃ dassetabbanti ayaṃ 
kusalāti ārambho dhammāti padasuddhi no ārambhasuddhi tathā akusalā dhammā abyākatāti dhammāti pana padasuddhi ārambhasuddhi cāti ayaṃ 
dhammāti sāmaññato adhiṭṭhānaṃ taṃ avikappetvā visesavacanaṃ kusalākusalābyākatāti tathā kusalā dhammāti sāmaññato adhiṭṭhānaṃ taṃ avikappetvā kāmāvacaraṃ somanassasahagatantiādi visesavacanaṃ akusalā dhammātiādīsupi eseva nayoti ayaṃ 
kusalānaṃ dhammānaṃ navamo khaṇo cattāri ca sampatticakkāni yonisomanasikāro eva vā hetu vuttavipariyāyena akusalānaṃ dhammānaṃ hetu kusalākusalā dhammā yathāsambhavaṃ abyākatānaṃ dhammānaṃ hetūti ayaṃ 
kusalāti  pariññeyyaggahaṇañceva bhāvetabbaggahaṇañca akusalāti pariññeyyaggahaṇañceva pahātabbaggahaṇañca abyākatāti pariññeyyaggahaṇañceva sacchikātabbaggahaṇañca dhammāti pariññādīnaṃ pavattanākāraggahaṇaṃ tena pariññeyyappahānabhāvanāsacchikaraṇāni dīpitānīti tadaṅgādivītikkamādippahānāni lokiyalokuttarā ca bhāvanā dassitāti ayaṃ 
kāmañcetaṃ avisesato sabhāvadhammakathanaṃ visesavanto pana dhammā visesato niddhāritā tathā hi citteneva samayo niyamito tasmā kusalaggahaṇena visesato sādhiṭṭhāno samatho vipassanā ca dassitāti tathā tappaṭipakkhato akusalaggahaṇena sādhiṭṭhānā taṇhā avijjā ca  abyākataggahaṇena saparivārā cetovimutti paññāvimutti cāti ayaṃ 
tathā kusalaggahaṇena mūlabhāvavisesato tīṇi kusalamūlāni tesu ca adosena sīlakkhandho alobhena samādhikkhandho amohena paññākkhandho nīyati tathā akusalaggahaṇena tīṇi akusalamūlāni tesu ca lobhena tadekaṭṭhā akusalā dhammā tathā dosamohehi taṃtadekaṭṭhā abyākataggahaṇena appaṇihitānimittasuññatā nīyantīti ayaṃ 
tathā kusalaggahaṇena yato kosallato sambhūtā kusalā taṃ paññindriyaṃ taṃsahajātā tadupanissayā ca saddahanussahanāpilāpāvikkhepā saddhindriyādīni tehi ca sabbe saddhammā bodhitā bhavanti akusalaggahaṇena akosallapaṭicchāditādīnavesu kāyavedanācittadhammesu subhasukhaniccaattābhinivesabhūtā cattāro vipallāsā abyākataggahaṇena yathāvuttaindriyapaccayāni yathāvuttavipallāsappahānabhūtāni ca cattāri sāmaññaphalāni bodhitānīti ayaṃ ti ime tayo atthanayā
tehi ca siddhehi dve kammanayāpi siddhā hontīti ayaṃ tiko sabbadhammasaṅgahitasabbabhāgiyo veditabboti idaṃ 

evaṃ  vedanāttikādīsupi yathāsambhavaṃ catusaccaniddhāraṇādividhinā soḷasa hārā pañca nayā niddisitabbā ativitthārabhayena pana na vitthārayāma sakkā hi iminā nayena tesu tesu tikadukesu taṃtaṃhāranayayojanānurūpadhammaniddhāraṇavasena te te hāranayā viññunā niddisitunti
 sukhindriyaṃ  sāmaññassa bhedapariyādānato bhedassa ca sāmaññapariccāgatoti adhippāyo yasmā pana visesasāmaññāni avayavasamudāyā viya aññamaññato bhinnāni tasmā ti vuttaṃ idāni tameva nesaṃ bhinnatatvaṃ tiādinā vivarati nti sukhahetūnaṃ kāraṇaṃ tena sukhassa kāraṇaṃ sukhahetu sukhassa kāraṇakāraṇaṃ sukhamūlanti dasseti nti ettha -saddena kāraṇabhāvasāmaññato hetupaccayā saṅgahitāti āha nti ettha ca sukhamūlasukhahetūsu phalūpacārena sukhārammaṇasukhapaccayaṭṭhānesu sukhasahacariyāya abyāpajjanibbānesu dukkhāpagamabhāvena sukhapariyāyo vuttoti daṭṭhabbo ti sukhupekkhānaṃ vipariṇāmāññāṇasaṅkhāradukkhatāya aniṭṭhabhāvopi atthīti viseseti upekkhameva vā apekkhitvā visesanaṃ kataṃ sā hi akusalavipākabhūtā aniṭṭhāpi atthīti ti -saddena sovaggikaṃ sukhavipākanti  evamādiṃ saṅgaṇhāti iṭṭhapariyāyo hi ettha sukha-saddoti
ti ettha -saddena ṭhitisukhaṃ vipariṇāmadukkhaṃ akusalaṃ kāyakammaṃ dukkhudrayaṃ dukkhavipākantiādike saṅgaṇhāti yathākkamaṃ sukhavedanā dukkhaaniṭṭhapariyāyo hi ettha dukkha-saddoti dukkhavedanādukkhavatthuādīsu dukkhasaddappavatti vuttanayeneva yojetabbā vipākāvipākabhedāya sabbāyapi sukhavedanāya vasena lakkhaṇassa vuttattā tadubhayānukūlamatthaṃ vivaranto tiādimāha tattha vipākā sabhāvato iṭṭhassa anubhavanalakkhaṇā itarā sabhāvato saṅkappato ca iṭṭhassa iṭṭhākārassa vā anubhavanalakkhaṇāti daṭṭhabbaṃ
asamānapaccayehi  ekajjhaṃ uppattito samānapaccayehi ekajjhaṃ uppatti sātisayāti ukkaṃsagativijānanavasena ti vuttaṃ atha vā uppajjanaṃ uppādo uppajjati etasmāti uppādoti duvidhopi uppādo ekuppādāti ettha ekasesanayena saṅgahitoti iminā adhippāyena ti vuttaṃ siyā ti etassa ca kappentassātiādinā sambandho tattha purimavikappe ekaṃ vatthu nissayo etesanti yojanā na ekaṃyeva vatthūti ekekabhūtassa bhūtattayanissitattā catubhūtanissitattā ca upādārūpānaṃ dutiyavikappe pana ekaṃyeva vatthu etesu nissitanti yojanā nissayanissitatāsaṅkhātaupakāropakattabbabhāvadīpanaṃ ekavatthukavacananti dutiyavikappe mahābhūtavasena yojanā katā itarathā ti samāsatthabhāvena upādārūpānampi pariggaho vattabbo siyā nti idaṃ nidassananti daṭṭhabbaṃ kiriyamanodhātucakkhuviññāṇādayopi hi ekārammaṇābhinnavatthukā cāti pākaṭoyamatthoti nti -saddena voṭṭhabbanajavanatadārammaṇāni saṅgayhanti etāni ca sampaṭicchanādīni cutiāsannāni idhādhippetānīti daṭṭhabbaṃ tāni hi taduddhaṃ kammajarūpassa anuppattito ekasmiṃyeva hadayavatthusmiṃ vattanti itarāni pana purimapurimacittakkhaṇuppanne hadayavatthusmiṃ uttaruttarāni pavattantīti chasu vā vatthūsu ekaṃ hadayavatthuyeva vatthu etesanti evaṃ pana atthe sati cutiāsannato itaresaṃ sampaṭicchanādīnaṃ gahaṇaṃ siyāti ñātabbaṃ
etthāha  kasmā panettha kusalattikānantaraṃ vedanāttikova vuttoti kismiṃ pana vuccamāne ayamanuyogo na siyā apica avayavānaṃ anekabhedatādassanatthā tikantaradesanā sammāsambuddhena hi kusalattikena sabbadhammānaṃ tidhā vibhāgaṃ dassetvā puna tadavayavānaṃ kusalādīnampi anekabhedabhinnataṃ dassentena tesaṃ vedanāsampayogavibhāgavibhāvanatthaṃ sukhāya vedanāya sampayuttāti vuttaṃ kusalā hi dhammā siyā sukhāya vedanāya sampayuttā siyā adukkhamasukhāya vedanāya sampayuttā akusalā dhammā siyā sukhāya vedanāya sampayuttā siyā dukkhāya vedanāya sampayuttā siyā adukkhamasukhāya vedanāya sampayuttā tathā abyākatā sampayogārahāti evaṃ kusalādidhammānaṃ  paccekaṃ vedanābhedena vibhāgadassanatthaṃ kusalattikānantaraṃ vedanāttikaṃ vatvā idāni sukhasampayuttādīnaṃ paccekaṃ vipākādibhedabhinnataṃ dassetuṃ vedanāttikānantaraṃ vipākattiko vutto sukhasampayuttā hi dhammā siyā vipākā siyā vipākadhammadhammā siyā nevavipākanavipākadhammadhammā tathā adukkhamasukhasampayuttā dukkhasampayuttā pana siyā vipākā siyā vipākadhammadhammāti iminā nayena avasesattikānaṃ dukānañca tassa tassa anantaravacane payojanaṃ vibhāvetabbaṃ
ti tesu vipākasaddassa niruḷhataṃ dasseti ti -saddena akaṇhaasukkaphassādibhāvo pariggahito sati pana pāka-saddassa phalapariyāyabhāve rūpaṃ viya na nihīno pakkaṃ viya visiṭṭho pākoti ti evaṃ vā ettha attho daṭṭhabbo ti saussāhatā ti etena cittappayogasaṅkhātena kiriyābhāvena vipākadhammānaṃ santānavisesamāha yato yasmiṃ cittuppāde kusalākusalā cetanā taṃsantāne eva tassā vipākuppattīti ettha ca sabyāpāratāti etena āvajjanadvayaṃ vipākañca nivatteti anupacchinnāvijjātaṇhāmāneti iminā avasiṭṭhaṃ kiriyaṃ nivatteti ubhayenapi anusayasahāyasaussāhatālakkhaṇā  vipākadhammadhammāti dasseti lokuttarakusalānampi hi anusayā upanissayā honti yato katame dhammā kusalā yasmiṃ samaye lokuttaraṃ tasmiṃ samaye avijjāpaccayā saṅkhārātiādinā  ariyamaggacetanāya avijjāupanissayatā paṭiccasamuppādavibhaṅge pakāsitā nirussāhasantabhāvalakkhaṇā vipākā ubhayaviparītalakkhaṇā nevavipākanavipākadhammadhammāti
nti -saddena ahosi kammaṃ nāhosi kammavipākoti  iminā tikena saṅgahitaṃ gatiupadhikālapayogābhāvena avipākaṃ diṭṭhadhammavedanīyaṃ upapajjavedanīyañca saṅgaṇhāti aparāpariyavedanīyaṃ pana saṃsārappavattiyaṃ ahosikammādibhāvaṃ na bhajati ti -saddena dassanena pahātabbaṃ saṅgaṇhāti ubhayampi vipākānuppādaneti vacanato gatiupadhikālapayogābhāvena anuppannavipākameva adhippetaṃ bhāvanāya pahātabbassapi pavattivipākassa  anujānanato yesaṃ pana bhāvanāya pahātabbā avipākā tesaṃ matena -saddena dassanena pahātabbassa ahosikammanti evaṃpakārasseva pariggahoti veditabbaṃ
 kathamādinnāti ayampi pañho labbhati phalabhāvenāti hi ādānappakāravacanaṃ kesañci gotrabhupaccavekkhaṇādīnaṃ upetakiriyabhūtānaṃ taṃkattubhūtānañca atthānaṃ upetabbasambandhabhāvato tadabhidhāyinopi saddā sambandhā evāti ti vuttaṃ nti hi upetabbatthe vuccamāne avassaṃ upetakiriyā upetā ca ñāyatīti rūpadhātuyā kho pana gahapati yo chando yo rāgo yā nandī yā taṇhā ye upayupādānā cetaso adhiṭṭhānā abhinivesā anusayātiādīsu upayoti taṇhādiṭṭhiyo adhippetāti āha ti nti ārammaṇakaraṇavasenātiādinā aṭṭhakathāyaṃ vuttaatthesu yo yo sambhavati yojetuṃ so soti attho ti kiṃ pana taṃ upetantiādinā vuttavacanānupubbena na yojetabbo nti sabbatebhūmakapaccayuppannānaṃ  sāmaññajotanāya visese avaṭṭhānato visesatthinā ca viseso anupayujjatīti taṃ pana visesaṃ vuttappakāraṃ niyametvā dassetuṃ tiādi vuttaṃ
ti yathā pācariyoti ettha pagato ācariyo pācariyoti -saddo pagataṃ  dīpeti evaṃ -saddo upetaṃ dīpeti eva na cettha gatādiatthānaṃ ekantena paccattavacanayogo icchitoti ti ca idaṃ sasādhanakiriyādīpanasāmaññena vuttanti daṭṭhabbaṃ ti etena purimanibbattiṃ viseseti tena sahajātassapi upādānassa saṅgaho kato hoti sahajātopi hi dhammo paccayabhūto purimanipphanno viya voharīyati yathā ekaṃ mahābhūtaṃ paṭicca tayo mahābhūtāti ekaṃ khandhaṃ paṭicca tayo khandhāti  ca nti upapattibhavo pañcahi khandhehi ekādasahāyatanehi sattarasahi dhātūhi saṅgahito katihi asaṅgahito na kehici khandhehi ekenāyatanena ekāya dhātuyā asaṅgahitoti  evamādiṃ  sandhāyāha ti upādinnasaddānapekkhattā eva ti upādinnānupādinnavisesaṃ akatvā upādānānaṃ ārammaṇabhāvānativattanato upādānehi upādātabbāti vā  upādātuṃ vā arahantīti  upādāne niyuttāti vā -kārassa -kāraṃ katvāti evamettha attho daṭṭhabboti
 pīḷanaṃ kilamanaṃ  pariḷāho appassaddhibhāvo  ca yato keci akilesasabhāvāpi aniṭṭhaphalā gārayhā ca jātā
 sīlamattakaṃ paraṃ viya mattāyātiādīsu mattā-saddassa pamāṇavācakatā daṭṭhabbā mariyādavācako vā mattā-saddo vicāro hettha jhānaṅgesu heṭṭhimamariyādo na paṭhamajjhānaupacārajjhānesu viya vitakko sā pana vicāramariyādatā vitakkābhāvena etesaṃ jātāti avitakkaggahaṇaṃ kataṃ idaṃ vuttaṃ hoti  avitakkā hutvā vicāramariyādajhānaṅgesu vicāraheṭṭhimakoṭikāti atha vā īsadattho -saddo mattāsukhapariccāgātiādīsu  viya ayañhettha attho  vitakkarahitā bhāvanāya atisukhumabhūtavicārattā īsaṃ vicārā ca avitakkavicāramattāti na hi ito paraṃ vicāro atthīti yadi vitakkavisesarahitā vicāramattā evaṃ sante avitakkavacanaṃ kimatthiyanti āha tiādi yadi vicāramattato aññesampi avitakkānaṃ atthibhāvajotanatthaṃ avitakkavacanaṃ avitakkā ca vicāramattā avicārāti nivattetabbā gahetabbā ca evaṃ sati vicāramattā visesanaṃ avitakkā visesitabbāti vicāramattāvitakkāti vattabbanti codanaṃ manasi katvā āha tiādi nti vattuicchānurūpaṃ  yena yena hi pakārena dhammesu nivattetabbagahetabbabhāvā labbhanti tena tena pakārena visesanavisesitabbabhāvo sambhavatīti padānaṃ anukkamo 
ti avitakkāsavicārā savitakkā avicārāti yojetabbaṃ ubhayekadesadassanampi ubhayadassananti adhippāyena tiādi vuttaṃ nti  idaṃ yathā savitakkasavicāresu cittuppādesu vitakko avitakkasavicāratāya avitakkavicāramattoti vutto evaṃ yathāvuttacittuppādesu vicāro savitakkaavicāroti sakkā viññātunti imamatthaṃ sandhāya vuttaṃ ti ayampi attho visesanivattiatthaṃyeva -saddaṃ gahetvā vutto ti hi vicāramattavantoti viññāyamānattā tadaññavisesavirahasāmaññato nivattetvā vitakkavisesavirahasaṅkhāte -saddo sannidhāpito viseseti dutiyajjhānadhammeti yathāha tiādi
ti anubhavamānā ti iṭṭhākāre iṭṭhānubhavanākāre vā ti natiapanatirahitā  tesaṃ byavadhāyikābhāvato sukhadukkhāni viya hi sukhadukkhānaṃ anantaraṃ pavattanato byavadhāyikābhūtā na tehi virujjhati na pana sukhadukkhāni anantarāpavattito upapattito ikkhatīti upekkhāti ayaṃ panattho idha -saddassa sabbupekkhāpariyādānato na vutto na hi lobhasampayuttādiupekkhā upapattito ikkhatīti ti yasmā pītisahagatāyeva na sukhasahagatā sukhasahagatāpi na pītisahagatā evāti pītisahagatā sukhasahagatā ca aññamaññaṃ bhinnā tasmā satipi sukhasahagatānaṃ yebhuyyena pītisahagatabhāve yena sukhena samannāgatā sukhasahagatā eva honti na pītisahagatā taṃ sukhaṃ nippītikasukhanti ayaṃ viseso iminā tikena dassitoti imamatthaṃ vibhāvento tiādimāha
ti sāvasesaṃ niravasesañca sukhapītiyo saṅgahetvā pavattehi paṭhamadutiyapadehi yo pītisahagato dhammaviseso taṃ sukhaṃ yo ca sukhasahagato dhammaviseso sā pītīti satipi aññamaññaṃ saṃsaṭṭhabhāve padantarasaṅgahitabhāvadīpanatosiddho ñāto viditoti attho catutthajjhānasukhaṃ atipaṇītasukhanti oḷārikaṅgato nīharitvā tassa paṇītabhāvaṃ dassetuṃ ayaṃ  tiko vuttoti keci vadanti tadetaṃ sabbesaṃ sukhavedanāsampayuttadhammānaṃ idha ti vuttattā vicāretabbaṃ tathā hi sukhabhūmiyaṃ kāmāvacaretiādinā  kāmāvacarakusalato  cattāro somanassasahagatacittuppādātiādinā  ca niddeso pavattoti
 na nibbānapaṭivijjhanaṃ itarathā gotrabhussa dassanabhāvāpatti acodanīyā siyāti adhippāyo nanu ca disvā kattabbakiccakaraṇena sotāpattimaggova dassananti ukkaṃsagativijānanena nibbānassa paṭivijjhanameva dassananti gotrabhussa dassanabhāvāpatti na codetabbāvāti na dassanasāmaññasseva suyyamānattā dassanakattabbakiccakaraṇānañca bhedena vuttattā tattha yadipi paññāya cassa disvā āsavā parikkhīṇā hontītiādīsu  viya abhinnakālassapi bhinnakālassa viya bhedopacāradassanato bhedavacanaṃ yuttaṃ dassanavisese pana adhippete dassanasāmaññavacanaṃ na kattabbanti dassanasāmaññamattaṃ gahetvā codanā katāti ti vuttaṃ dutiyatatiyamaggānampi dhammacakkhupariyāyasabbhāvato nti vuttaṃ tattha  vaḍḍhanā sā ca bahulaṃ uppattiyā hotīti āha ti ti ubhayapaṭikkhepavasenāti padassa dassanabhāvanāpaṭikkhepavasenāti atthe sati nanu lokiyasamathavipassanāpi yathābalaṃ kāmacchandādīnaṃ pahāyakā tatra kathamidaṃ vuttaṃ na ca añño pahāyako atthīti codanaṃ sandhāyāha tiādi
ti appahātabbahetukamattesu sabbo kusalābyākatadhammo  asamatthabhāvato nti ye tatiyarāsibhāvena vuttā dhammā attho tesaṃ nti visuṃ visuṃ yojetabbatāya dve pahātabbahetusaddāti katvā vuttaṃ nti nevadassanena nabhāvanāya pahātabbo hetu etesaṃ atthīti etaṃ vacanaṃ  dassanabhāvanāpadehi  pahātabbahetukapadena ti evaṃ dassanabhāvanāpadehi pahātabbahetukapadassa visuṃ visuṃ yojanato evañhi purimapadadvaya dassanametaṃ hotīti nti dassanabhāvanāhi napahātabbo hetu etesanti evaṃ atthe sati hetu siyāti  etassa purimasmiñhi atthetiādinā ahetukānaṃ aggahitabhāvadassanavasena atthaṃ vatvā idāni atha vātiādinā dutiyasseva atthassa yuttabhāvaṃ  vibhāvento tiādimāha so hi evamattho gahetabboti vuttattā gahetabbattho
ti ārammaṇakaraṇamatte adhippete kathaṃ panetaṃ jānitabbaṃ ti etena catukiccasādhakaṃ ārammaṇakaraṇaṃ vuccatīti sāmaññajotanāya visese avaṭṭhānato ariyamaggadhammānaṃyeva ca apacayagāmibhāvato cattāro maggā apariyāpannā apacayagāminoti  hi vuttaṃ tenevāha ariyamaggānaṃ etaṃ adhivacananti eteneva vā visesupalakkhaṇahetubhūtena vacanena yathāvutto ārammaṇakaraṇaviseso viññāyati ukkaṃsagativijānanena vā ayamattho veditabbo nti vodānādayo saṅgaṇhāti ti sampāpakahetubhāvena ñāpako kārako sampāpakoti tividho hi hetu tathā ñāpetabbādibhāvena phalaṃ yathā nirayādimanussabhāvādigāmipaṭipadābhāvato akusalalokiyakusalacittuppādā ācayagāmino dhammāti vuttā na micchādiṭṭhiādilokiyasammādiṭṭhiādidhammā eva evaṃ nibbānagāmipaṭipadābhāvato lokuttarakusalacittuppādā apacayagāminoti daṭṭhabbā na ariyamaggadhammā evāti imamatthaṃ dassento āha ntiādi tattha ariyamaggasseva nibbānagāmipaṭipadābhāvo paribyattoti tasseva apacayagāmibhāvo yutto tadanuvattakattā pana sesadhamme saṅgahetvā vuttaṃ apacaye dukkhaparijānanādinā sātisayaṃ gamanaṃ yesante apacayagāminoti maggā eva apacayagāminoti vuttaṃ nti ca imasmiṃ tike paṭhamapadadutiyapadasaṅgahitānaṃ atthānanti attho jayaṃ veraṃ pasavati  caraṃ vā yadi vā tiṭṭhantiādīsu  viya sānunāsiko ācaya-saddoti ti vuttaṃ ettha ca ācinanti vattabbe ācayanti byattayavasena vuttanti daṭṭhabbaṃ ti etena apacinantīti apacayā apacayā hutvā gacchanti pavattantīti ayamattho nayato dassitoti daṭṭhabbaṃ
ti kasmā evaṃ vuttaṃ nanu 
sikkhatīti kho bhikkhu tasmā sekkhoti vuccati kiñca sikkhati adhisīlampi  sikkhati adhicittampi sikkhati adhipaññampi sikkhati sikkhatīti kho bhikkhu tasmā sekkhoti vuccati  yopi kalyāṇaputhujjano anulomapaṭipadāya paripūrakārī sīlasampanno indriyesu guttadvāro bhojane mattaññū jāgariyānuyogamanuyutto pubbarattāpararattaṃ bodhipakkhiyānaṃ dhammānaṃ bhāvanānuyogamanuyutto viharati ajja vā sve vā aññataraṃ sāmaññaphalaṃ adhigamissāmīti sopi sikkhatīti sekkhoti 
vacanato yathāvuttakalyāṇaputhujjanassapi sīlādidhammā sekkhāti vuccantīti na pariyāyabhāvato nippariyāyena hi sekkhāsekkhabhāvo yathāsambhavaṃ maggaphaladhammesu evāti lokiyesu sekkhabhāvāsaṅkābhāvato asekkhabhāvānāpatti vuttā tenevāha tiādi arahattaphaladhammāpi sikkhāphalabhāvena pavattanato heṭṭhimaphaladhammā viya sikkhāsu jātātiādiatthehi sekkhā siyuṃ heṭṭhimaphaladhammāpi vā sikkhāphalabhāvena pavattanato arahattaphaladhammā viya asekkhāti codanaṃ manasikatvā ti vuttaṃ tathā tiādi taṃ eva sāliṃ bhuñjāmi sā eva tittirī tāni eva osadhānītiādīsu taṃsadisesu tabbohāro daṭṭhabbo etena ca sekkhasadisā asekkhā yathā amanussoti vuttaṃ hotīti aññe aññattha ariṭṭhantiādīsu vuddhiatthepi a-kāro dissatīti vuddhippattā sekkhā asekkhāti ayampi attho vutto
ti idaṃ nidassanamattaṃ daṭṭhabbaṃ vitakkādivikkhambhanasamatthatāpi hettha labbhatīti akusalaviddhaṃsanarasattā vā kusalānaṃ tattha sātisayakiccayuttataṃ parittadhammehi mahaggatānaṃ pakāsetuṃ kilesavikkhambhanasamatthatāyāti vuttaṃ  na kilesavikkhambhanasamatthatā vipulaphalatā cāti  attho vipulaṃ phalaṃ vipulaphalanti evaṃ pana atthe gayhamāne vipākesupi vipulaphalatā labbhateva sopi ekasesanayena aṭṭhakathāyaṃ vuttoti veditabbo ti ayaṃ panattho tiṇṇampi sādhāraṇoti guṇato ayaṃ ettakoti sattānaṃ pamāṇaṃ karontā viya pavattantīti oḷārikā kilesā ti vuttā tehi parito khaṇḍitā paricchinnāti  satipi kehici paricchinnatte mahāpamāṇabhāvena gatā pavattāti  paricchedakarānaṃ kilesānaṃ sukhumānampi agocarabhāvato tehi na kathañcipi paricchinnā vītikkantāti  yato te apariyāpannātipi vuccanti
 santataratāya asecanakabhāvato ettha ca pamāṇakarehītiādiko atthavikappo atappakatthenātiādikāya hīnattikapadavaṇṇanāya parato bahūsu potthakesu likhīyati yathāṭhāne eva pana ānetvā vattabbo
 lokiyasādhujanehipi atijigucchanīyesu ānantariyakammanatthikavādādīsu pavatti vinā vipallāsabalavabhāvena na hotīti ti vuttaṃ ti vipākadāne satītiādinā satipi kālaniyame vipākuppādane sāsaṅkavacanena ti yasmā yathāvuttanayena niyatatāya atippasaṅgo dunnivāro tasmā ti etena asamānajātikena anivattanīyavipākataṃ samānajātikena ca vipākānuppādanepi anantaraṃ vipākuppādanasamatthatāya avihantabbataṃ anantarikānaṃ dasseti yato tesaṃ vipākadhammatā viya sabhāvasiddhā ti imināpi asamānajātikādīhi anivattanīyaphalataṃ eva vibhāveti
codako adhippāyaṃ ajānanto nanūtiādinā atippasaṅgameva codeti itaro nāpajjatītiādinā attano adhippāyaṃ vivarati ti avassambhāvini ti sampādane janane niyatabhāvato uparatā avipaccanasabhāvāsaṅkā yesu tāni uparatāvipacca saṅkāni tabbhāvo  tasmā ti  balavatāpi ānantariyena anupahantabbataṃ āha  anubalappadāyakāni honti uppattiyā santānassa visesitattā tena nesaṃ vipākānuppādanepi amoghavuttitaṃ āha
 pariññādi aṭṭhaṅgikamaggasammādiṭṭhimaggasampayuttālobhādosasaṅkhātehi maggahetūhi maggasampayuttakhandhasesamaggaṅgasammādiṭṭhīnaṃ sahetukabhāvadassanato tiṇṇaṃ nayānaṃ ti vuttaṃ ti bahuhetukassa paṭhamanayassa anantaraṃ bahuhetukatāsāmaññena  tatiyaṃ vuttanayo idha  dutiyaṃ vutto yathāsakaṃ  paccayehi pavattamānesu nirīhakesu dhammesu kesañci anuvattanīyabhāvo na kevalaṃ dhammasabhāvatoyeva atha kho purimadhammānaṃ pavattivisesenapi hotīti āha ti pavattiviseso hi purimapurimānaṃ cittacetasikānaṃ uttaruttaresu visesādhānaṃ bhāvanāpubbābhisaṅkhāroti ti garukārayamāno ti nidassanavasena na niravasesadassanavasena tiādinā yathāvuttaṃ atthaṃ pāṭhantarena sādheti tattha hi adhipatipaccayassa paccanīye ṭhitattā maggo adhipati maggādhipatīti ayamattho labbhatīti ti satipi aññapadatthasamānādhikaraṇasamāsatthabhede maggādhipatisaddatthabhedābhāvaṃ sandhāya vuttaṃ
-saddo uppādādiṃ paṭipajjamāno patvā vigato cāti duvidhesu atthesu ubhayesampi vācako na purimānaṃyevāti tamatthaṃ dassetuṃ tiādimāha tattha  uppādādippattatā tena atītāpi saṅgahitā honti tenevāha ti  uppannā dhammāti padena gahitadhammabhāvo vattamānadhammabhāvoti attho yo vā uppādādippatto attano ca sabhāvaṃ dhāreti paccayehi ca dhārīyati so uppannadhammoti paccuppannabhāvo ti evamettha attho daṭṭhabbo uppannadhamme vatvā anuppannāti vacanaṃ na yathādhigatapaṭisedhananti kathamidaṃ paccetabbanti āha tiādi keci panettha uppannāti padena atītāpi saṅgahitā yadi na saṅgahitā nibbānaṃ viya tepi navattabbāti vattabbaṃ siyā  na ca tathā vuttanti vadanti taṃ pana tesaṃ matimattameva ayaṃ pana tiko dvinnaṃ addhānaṃ vasena pūretvā dassitoti aṭṭhakathāyaṃ vakkhatīti evaṃ sante kasmā atītā navattabbāti na vuttāti dhammavasena asaṅgahitattābhāvato dhammavasena hi asaṅgahitaṃ nibbānaṃ tattha navattabbaṃ jātaṃ na ca niyogato atītā nāma dhammā keci atthi ye idha asaṅgahitattā navattabbā siyunti phalanibbattito kāraṇassa puretaraṃ nibbatti idha pariniṭṭhitasaddena vuccati na tassa hutvā vigatabhāvoti āha ti yato metteyyassa bhagavato uppajjanakaphalampi uppādīti vuccati
tiādinā tenānandātiādipāḷiyā heṭṭhāpāḷiṃ atthavasena dasseti ayañhi tattha pāḷi 
kathañcānanda  bhikkhu ajjhattameva cittaṃ saṇṭhapeti sannisādeti ekodiṃ karoti samādahati idhānanda bhikkhu vivicceva catutthaṃ jhānaṃ upasampajja viharati evaṃ kho samādahati so ajjhattaṃ suññataṃ manasi karoti tassa ajjhattaṃ suññataṃ manasikaroto suññatāya cittaṃ na pakkhandati muccati evaṃ santametaṃ ānanda bhikkhu evaṃ sampajānāti ajjhattaṃ kho me suññataṃ manasikaroto ajjhattaṃ suññatāya cittaṃ na pakkhandati muccatīti itiha tattha sampajāno hoti so bahiddhā suññataṃ ajjhattabahiddhā suññataṃ so āneñjaṃ manasi karoti tassa āneñjaṃ manasikaroto āneñjāya cittaṃ na pakkhandati muccatīti itiha tattha sampajāno hoti tenānanda bhikkhunāti 
tattha ti ajjhattaṃ bahiddhā ajjhattabahiddhā ca suññatāya āneñje ca ti pādakabhūtapaṭhamajjhānādisamādhinimitte apaguṇapādakajjhānato vuṭṭhitassa hi ajjhattaṃ suññataṃ manasikaroto tattha cittaṃ na pakkhandati tato parassa santāne nu kho kathanti bahiddhā manasi karoti tatthapi na pakkhandati tato kālena attano santāne kālena parassa santāne nu kho kathanti  ajjhattabahiddhā manasi karoti tatthapi na pakkhandati tato ubhatobhāgavimutto hotukāmo arūpasamāpattiyaṃ nu kho kathanti āneñjaṃ manasi karoti tatthapi na pakkhandati idāni me cittaṃ na pakkhandatīti vissaṭṭhavīriyena na bhavitabbaṃ pādakajjhānameva pana sādhukaṃ punappunaṃ manasi kātabbaṃ evamassa rukkhaṃ chindato pharasumhi avahante punappunaṃ nisitanisitaṃ kāretvā chindantassa chijje pharasu viya kammaṭṭhāne manasikāro vahatīti dassetuṃ tiādi vuttanti
ti idaṃ kasmā vuttaṃ nanu yesu atthesu ajjhatta-saddo vattati te sabbe dassetvā idhādhippetatthaniddhāraṇatthaṃ atthuddhāravasenetaṃ vuttaṃ cakkhādīsu ca ajjhattika-saddo ajjhattānaṃ abbhantaratāvisesamupādāya pavattati yato te ajjhattaajjhattāti vuccanti apica cha ajjhattikānīti idaṃ ajjhattika-saddassa cakkhādīnaṃ ajjhattabhāvavibhāvanasabbhāvato idha udāharaṇavasena vuttaṃ teneva hi aṭṭhakathāyaṃ ajjhattikaduke ajjhattāva ajjhattikāti vuttaṃ evañca sati na ettha saddato asamānatāpi siyā tasmāyeva  yathāvuttacodanaṃ visodhento tiādimāha ti tasmā ti ajjhattajjhattavācakassa  tadatthassa ajjhattabhāvasabbhāvato
na kho ānanda bhikkhu sobhati saṅgaṇikārāmo saṅgaṇikārato saṅgaṇikārāmataṃ anuyuttotiādinā  pabbajitāsāruppassa nekkhammasukhādinikāmalābhitāya abhāvassa ca dassanena saṅgaṇikārāmatāya nāhaṃ ānanda ekaṃ rūpampi samanupassāmi yattha rattassa yathābhiratassa rūpassa vipariṇāmaññathābhāvā na uppajjeyyuṃ sokapari upāyāsāti  evaṃ rūpādiratiyā ca ādīnavaṃ vatvā sace koci duppaññajātiko pabbajito vadeyya sammāsambuddho khette paviṭṭhā gāviyo viya amheyeva gaṇato nīharati ekībhāve niyojeti sayaṃ pana rājarājamahāmattādīhi parivuto viharatīti tassa vacanokāsupacchedanatthaṃ cakkavāḷapariyantāya parisāya majjhe nisinnopi tathāgato ekakovāti dassanatthaṃ ayaṃ kho panāti desanā āraddhāti āha nti tattha nti rūpādīnaṃ saṅkhatanimittānaṃ  nti visayajjhattaṃ nti anattānupassanānubhāvanibbattaphalasamāpattiṃ tenevāha ntiādi tattha dutiye vikappe -saddo kāraṇapariyāyo daṭṭhabbo ti mahāsaccakasuttena tattha hi 
abhijānāmi kho panāhaṃ aggivessana anekasatāya parisāya dhammaṃ desetā apissu maṃ ekameko evaṃ maññati mamevārabbha samaṇo gotamo dhammaṃ desetīti na kho panetaṃ aggivessana evaṃ daṭṭhabbaṃ yāvadeva viññāpanatthāya tathāgato paresaṃ dhammaṃ desetīti so kho ahaṃ aggivessana tassāyeva kathāya pariyosāne tasmiṃyeva purimasmiṃ samādhinimitte ajjhattameva cittaṃ saṇṭhapemi sannisādemi ekodiṃ karomi samādahāmi yena sudaṃ niccakappaṃ viharāmīti  
āgatanti
 aññehi anidassanehi aññaṃ viya katvā yathā silāputtakassa sarīranti tiādinā kiñcāpi rūpāyatanato añño nidassanabhāvo nāma natthi dhammasabhāvo  pana atthi tato ca rūpāyatanassa viseso nidassanabhāvena katoti tadaññadhammavisesakaro nidassanabhāvo rūpāyatanato anaññopi añño viya katvā upacaritoti dasseti  sāmaññavisesatthabhedo  phoṭṭhabbadhammānaṃ  ghānajivhākāyānaṃ gandharasānañca itaresaṃ asampattānaṃ  aññamaññassa yogyadese avaṭṭhānaṃ  paṭihananabhāvena ti cittakiriyāvāyodhātuvipphāravasena akkhipaṭalādīnaṃ heṭṭhā upari ca saṃsīdanalaṅghanādippavattimāha  visadisuppatti visayassa iṭṭhāniṭṭhabhāvena anuggaho upaghāto cāti attho

