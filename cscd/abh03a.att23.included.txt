

 idāni  chagatikathā nāma hoti tattha asurakāyena saddhiṃ chagatiyoti yesaṃ laddhi seyyathāpi andhakānañceva uttarāpathakānañca te sandhāya pucchā sakavādissa paṭiññā itarassa atha naṃ sakavādī pañca kho panimā sāriputta gatiyoti  lomahaṃsanapariyāye paricchinnānaṃ gatīnaṃ vasena codetuṃ tiādimāha itaro suttavirodhabhayena paṭijānāti kasmā pana sakavādī cha gatiyo na sampaṭicchati nanu catūhāpāyehi ca vippamuttoti ettha asurakāyopi gahitoti saccaṃ gahito na panesā gati kasmā visuṃ abhāvato asurakāyasmiñhi kālakañcikā asurā petagatiyā saṅgahitā  vepacittiparisā devagatiyā asurakāyoti visuṃ ekā gati nāma natthi
idāni etameva atthaṃ dassetuṃ tiādi āraddhaṃ tattha ti sadisarūpasaṇṭhānā bībhacchā virūpā duddassikā ti sadisamethunasamācārā ti sadisakheḷasiṅghāṇikapubbalohitādiāhārā ti sadisaāyuparicchedā nti kaññāgahaṇañceva kaññādānañca sukkapakkhe ti sadisarūpasaṇṭhānā abhirūpā pāsādikā dassanīyā pabhāsampannā ti sadisapañcakaāmaguṇabhogā ti sadisasudhābhojanādiāhārā sesaṃ vuttanayameva ti idaṃ asurakāyasseva sādhakaṃ tassa pana visuṃ gatiparicchedābhāvena na gatisādhakanti


 idāni  antarābhavakathā nāma hoti tattha yesaṃ antarā parinibbāyīti suttapadaṃ ayoniso gahetvā antarābhavo nāma atthi yattha satto dibbacakkhuko viya adibbacakkhuko iddhimā viya aniddhimā mātāpitisamāgamañceva utusamayañca olokayamāno sattāhaṃ vā atirekasattāhaṃ vā tiṭṭhatīti laddhi seyyathāpi pubbaseliyānañceva sammitiyānañca te sandhāya ti pucchā sakavādissa laddhiyaṃ ṭhatvā paṭiññā itarassa atha naṃ ye ca bhagavatā tayo bhavā vuttā tesaṃ vasena codetuṃ tiādimāha tatrāyaṃ adhippāyo  yadi te antarābhavo nāma koci bhavo atthi tena kāmabhavādīnaṃyeva aññatarena bhavitabbaṃ pañcavokārabhavādinā viya tena taṃ pucchāmi  kiṃ te ayaṃ antarābhavo nāma kāmabhavo udāhu rūpabhavo arūpabhavo vāti itaro tathā anicchanto sabbaṃ paṭikkhipati tiādi yadi antarābhavo nāma atthi imesaṃ bhavānaṃ antarā dvinnaṃ sīmānaṃ sīmantarikā  viya bhaveyyāti codetuṃ āraddhaṃ paravādī pana tathā anicchanto sabbapañhe paṭikkhipati kevalaṃ laddhiyā na sahadhammena teneva naṃ sakavādī no vata reti paṭisedheti
tiādīnipi yathāparicchinnayoniādīsu so samodhānaṃ na gacchati atha tena tato tato atirekena bhavitabbanti codetuṃ vuttāni nti yadi sopi eko bhavo yathā kāmabhavūpagādīni kammāni atthīti satthārā vibhajitvā dassitāni evaṃ tadupagenāpi kammena bhavitabbanti codanatthaṃ vuttaṃ yasmā pana parasamaye antarābhavūpagaṃ nāma pāṭiyekkaṃ kammaṃ natthi yaṃ yaṃ bhavaṃ upapajjissati tadupageneva kammena antarābhave nibbattatīti tesaṃ laddhi tasmā nahevanti paṭikkhittaṃ ti puṭṭhopi kāmabhavūpagāyeva nāma teti laddhiyā paṭikkhipati tiādīni puṭṭhopi tattha jātijarāmaraṇāni ceva cutipaṭisandhiparamparañca  anicchanto paṭikkhipati rūpādivasena puṭṭhopi yasmā antarābhavasattassa anidassanaṃ rūpaṃ vedanādayopi aññesaṃ viya na oḷārikāti tassa laddhi tasmā paṭikkhipati imināva kāraṇena pañcavokārabhavabhāvepi paṭikkhepo veditabbo
 idāni tiādi bhavasaṃsandanaṃ nāma hoti tatrāyaṃ adhippāyo  yadi te antarābhavo nāma koci bhavo bhaveyya yathā kāmabhavādīsu bhavagatiādibhedo labbhati tathā tatrāpi labbhetha yathā vā tattha na labbhati tathā imesupi na labbhetha samānasmiñhi bhavabhāve etesvevesa vibhāgo atthi na itarasminti ko ettha visesahetūti itaro puna laddhimattavasena taṃ taṃ paṭijānāti ceva paṭikkhipati ca
ti puṭṭho yasmā nirayūpagaasaññasattūpagaarūpūpagānaṃ antarābhavaṃ na icchati tasmā paṭikkhipati teneva kāraṇena paṭilome paṭijānāti tiādi yesaṃ so antarābhavaṃ na icchati te tāva vibhajitvā  dassetuṃ vuttaṃ taṃ sabbaṃ pāḷianusāreneva veditabbaṃ saddhiṃ suttasādhanenāti


 idāni kāmaguṇakathā nāma hoti tattha sakasamaye tāva ti vatthukāmāpi vuccanti  kilesakāmāpi kāmabhavopi etesu hi vatthukāmā kamanīyaṭṭhena kāmā sabhāvanissattasuññataṭṭhena dhātūti kāmadhātu kilesakāmā kamanīyaṭṭhena ceva kamanaṭṭhena ca kāmā yathāvuttenevatthena dhātūti kāmadhātu kāmabhavo kamanīyaṭṭhena  kamanaṭṭhena vatthukāmapavattidesaṭṭhenāti tīhi kāraṇehi kāmo yathāvuttenevatthena dhātūti kāmadhātu parasamaye pana  pañcime bhikkhave kāmaguṇāti vacanamattaṃ nissāya pañceva kāmaguṇā kāmadhātūti gahitaṃ tasmā yesaṃ ayaṃ laddhi seyyathāpi etarahi pubbaseliyānaṃ te sandhāya kāmadhātunānattaṃ bodhetuṃ ti pucchā sakavādissa laddhivasena paṭiññā itarassa tiādi kilesakāmadassanatthaṃ vuttaṃ tattha ti kāmaguṇapaṭisaṃyutto kāmaguṇārammaṇoti attho ti imesu tappaṭisaṃyuttachandādīsu sati  pañceva kāmaguṇā kāmadhātūti na vattabbaṃ etepi hi chandādayo kamanīyaṭṭhena kāmā ca dhātu cātipi kāmadhātu kamanaṭṭhena kāmasaṅkhātā dhātūtipi kāmadhātūti attho
ntiādi vatthukāmadassanatthaṃ vuttaṃ tattha paravādī channampi āyatanānaṃ vatthukāmabhāvena nakāmadhātubhāvaṃ paṭikkhipitvā puna manoti puṭṭho mahaggatalokuttaraṃ sandhāya nakāmadhātubhāvaṃ paṭijānāti yasmā pana sabbopi tebhūmakamano kāmadhātuyeva tasmā naṃ sakavādī suttena niggaṇhāti
tiādi bhavassa kāmadhātubhāvadassanatthaṃ vuttaṃ yasmā pana kāmaguṇamatte bhavoti vohāro natthi tasmā paravādī nahevāti paṭikkhipati ntiādi sabbaṃ kāmaguṇamattassa nakāmadhātubhāvadassanatthaṃ vuttaṃ kāmadhātusaṅkhātakāmabhavūpagameva hi kammaṃ atthi kāmabhavūpagā eva ca sattā honti tattha jāyanti jiyanti miyanti cavanti upapajjanti na kāmaguṇesūti iminā upāyena sabbattha attho veditabboti


 idāni  kāmakathā nāma hoti tattha yesaṃ pañcime bhikkhave kāmaguṇāti vacanamattaṃ nissāya rūpāyatanādīni pañcevāyatanāni kāmāti laddhi seyyathāpi pubbaseliyānaṃ tesaṃ kilesakāmasseva nippariyāyena kāmabhāvaṃ dassetuṃ ti pucchā sakavādissa paṭiññā itarassa sesamettha uttānatthamevāti


 idāni  rūpadhātukathā nāma hoti tattha rūpino dhammā rūpadhātu nāmāti yesaṃ laddhi seyyathāpi andhakānaṃ te sandhāya ti pucchā sakavādissa paṭiññā itarassa atha naṃ sakavādī yasmā rūpadhātu nāma rūpabhavo na rūpamattameva tasmā tenatthena codetuṃ tiādimāha taṃ sabbaṃ kāmaguṇakathāyaṃ vuttanayeneva veditabbaṃ ti puṭṭho bhūmiparicchedena virodhaṃ passamāno paṭikkhipati puna daḷhaṃ katvā puṭṭho attano laddhivasena paṭijānāti evaṃ sante pana dvīhi bhavehi samannāgatatā āpajjati tena taṃ sakavādī ti ādimāha itaro ekassa dvīhi samannāgatābhāvato paṭikkhipatīti


 arūpadhātukathāyapi  imināvupāyena attho veditabbo arūpadhammesu pana vedanākkhandhameva gahetvā vedanā  bhavotiādinā nayenettha desanā katā tattha kiṃ te arūpino dhammāti saṅkhaṃ gatā vedanādīsu aññatarā hotīti evamattho daṭṭhabbo sesaṃ heṭṭhā vuttanayeneva veditabbanti


 idāni rūpadhātuyā āyatanakathā nāma hoti tattha yesaṃ rūpī manomayo sabbaṅgapaccaṅgī ahīnindriyoti  suttaṃ nissāya brahmakāyikānaṃ ghānādinimittānipi āyatanānevāti kappetvā saḷāyataniko tesaṃ attabhāvoti laddhi seyyathāpi  andhakānañceva sammitiyānañca te sandhāya ti pucchā sakavādissa laddhivasena paṭiññā itarassa atha naṃ yaṃ tattha āyatanaṃ natthi tassa vasena codetuṃ ntiādi āraddhaṃ tato paravādī yaṃ tattha ajjhattikānaṃ tiṇṇaṃ āyatanānaṃ ghānādikaṃ saṇṭhānanimittaṃ tadeva āyatananti laddhiyā paṭijānāti bāhirānaṃ gandhāyatanādīnaṃ vasena puṭṭho ghānappasādādayo tattha na icchati tasmā tesaṃ gocaraṃ paṭisedhento paṭikkhipati paṭilomapañhasaṃsandanapañhesupi imināvupāyena attho veditabbo
 atthi tattha ghānāyatanaṃ atthi gandhāyatanaṃ tena ghānena taṃ gandhaṃ ghāyatīti tasmiṃyeva parasamaye ekacce ācariye sandhāya vuttaṃ te kira tattha cha ajjhattikāni āyatanāni paripuṇṇāni icchanti āyatanena ca nāma sakiccakena bhavitabbanti tehi ghānādīhi te gandhādayo ghāyanti sāyanti phusantītipi icchanti taṃ laddhiṃ sandhāya paravādī āmantāti paṭijānāti
tiādīni pana puṭṭho atthibhāvaṃ sādhetuṃ asakkonto paṭikkhipati ntiādi saṇṭhānamattasseva sādhakaṃ na āyatanassa tasmā udāhaṭampi anudāhaṭasadisamevāti


 idāni arūpe rūpakathā nāma hoti tattha yesaṃ viññāṇapaccayā nāmarūpanti vacanato āruppabhavepi oḷārikarūpā nissaṭaṃ sukhumarūpaṃ atthīti laddhi seyyathāpi andhakānaṃ te sandhāya nti pucchā sakavādissa paṭiññā itarassa sesamettha uttānatthamevāti


 idāni  rūpaṃ kammantikathā nāma hoti tattha yesaṃ kāyavacīviññattisaṅkhātaṃ rūpameva kāyakammaṃ vacīkammaṃ nāma tañca kusalasamuṭṭhānaṃ kusalaṃ akusalasamuṭṭhānaṃ akusalanti laddhi seyyathāpi mahisāsakānañceva sammitiyānañca te sandhāya nti pucchā sakavādissa paṭiññā itarassa atha naṃ sace taṃ kusalaṃ yvāyaṃ sārammaṇādibhedo kusalassa labbhati atthi te so tassāti codetuṃ ntiādi āraddhaṃ tattha ti cetanāyevetaṃ vevacanaṃ kusalacetanāyeva hi pakappayamānā patthanāti pakappanavasena ṭhitattā paṇidhīti ca vuccati parato pana tiādīsu vedanādīnaññeva cettha patthanā paṇidhīti labbhati na cetanāya kasmā dvinnaṃ cetanānaṃ ekato abhāvā sotapatitattā pana evaṃ tanti gatāti veditabbā ntiādi  purimavāre sabbantaṃ kusalanti saṃkhittassa pabhedadassanatthaṃ vuttaṃ  sesā saṃsandananayā vacīkammakathā akusalena cittena samuṭṭhitantiādividhānañca sabbaṃ pāḷianusāreneva veditabbaṃ ti panettha sukkaṃ adhippetaṃ suttasādhanaṃ uttānatthameva


 idāni jīvitindriyakathā nāma hoti tattha yesaṃ jīvitindriyaṃ nāma cittavippayutto arūpadhammo tasmā rūpajīvitindriyaṃ natthīti laddhi seyyathāpi pubbaseliyānañceva sammitiyānañca te sandhāya pucchā sakavādissa paṭiññā itarassa ti pañhe upādinnarūpānampi tiṇakaṭṭhādīnampi santānavasena pavattimeva āyu ṭhiti yapanā yāpanā iriyanā vattanā pālanāti icchati tasmā paṭikkhipati ti pañhepi iminā kāraṇena paṭijānāti nti pañhe  arūpadhammānaṃ cittavippayuttaṃ jīvitindriyasantānaṃ nāma atthīti icchati tasmā paṭijānāti
nti pañhe sattasantāne rūpino vā hontu arūpino vā sabbesaṃ cittavippayuttaṃ arūpajīvitindriyameva icchati tasmā paṭijānāti
 nirodhasamāpannapañhesupi cittavippayuttaṃ arūpajīvitameva sandhāya paṭikkhipati ca paṭijānāti ca sakavādī pana taṃ asampaṭicchanto yaṃ arūpapavatte asati atthi rūpena tena bhavitabbanti codetuṃ tiādimāha saṅkhārakkhandhapañhe phassādisaṅkhārakkhandhaṃ sandhāya paṭikkhipati kāyakammādisaṅkhārakkhandhaṃ sandhāya paṭijānāti kāyaviññatti  vacīviññatti sammāvācā sammākammanto jīvitindriyanti evamādayopi dhammā saṅkhārakkhandhapariyāpannātissa laddhi sakavādī pana taṃ asampaṭicchanto yadi niruddhepi arūpapavatte saṅkhārakkhandho atthi catunnampi khandhānaṃ atthitā hotūti codetuṃ ti ādimāha itaro antosamāpattiṃ sandhāya paṭikkhipati samāpajjantassa ca vuṭṭhahantassa ca pubbāparabhāgaṃ sandhāya paṭijānāti
 asaññasattavārepi  eseva nayo tassa hi laddhiyā asaññasattānaṃ paṭisandhikāle cittaṃ uppajjitvā nirujjhati tena saha cittavippayuttaarūpajīvitindriyaṃ uppajjitvā yāvatāyukaṃ pavattati tasmā tesaṃ jīvitindriyaṃ natthīti puṭṭho paṭikkhipati atthīti puṭṭho paṭijānāti vedanākkhandhādayopi tesaṃ pavattivasena paṭikkhipati cutipaṭisandhivasena paṭijānāti sakavādī pana taṃ anicchanto sace tattha ekakkhaṇepi vedanādayo atthi pañcavokārabhavattaṃ pāpuṇātīti codetuṃ ti āha itaro suttavirodhabhayā paṭikkhipati
ti pañhe sampayuttaṃ bhijjati vippayuttaṃ tiṭṭhatīti tassa laddhi tasmā paṭijānāti ti pucchā paravādissa paṭiññā sakavādissa rūpārūpavasena hi dve jīvitindriyāni tehiyeva satto jīvati tesaṃ bhaṅgena maratīti vuccati cutikkhaṇasmiñhi dvepi jīvitāni saheva bhijjanti


 idāni  kammahetukathā nāma hoti tattha yena arahatā purimabhave arahā abbhācikkhitapubbo so tassa kammassa hetu arahattā parihāyatīti yesaṃ laddhi seyyathāpi pubbaseliyānañceva sammitiyānañca te sandhāya ti pucchā sakavādissa paṭiññā itarassa sesaṃ parihānikathāyaṃ vuttanayameva 
ti idaṃ yassa kammassa hetu parihāyati taṃ sampaṭicchāpetuṃ vadati atha naṃ sakavādī taṃ pakkhaṃ paṭijānāpetvā yadi evaṃ yehi arahanto na abbhācikkhitapubbā te sabbe arahattaṃ pāpuṇeyyunti codetuṃ tiādimāha itaro tassa kammassa arahattaṃ sampāpuṇane niyāmaṃ apassanto paṭikkhipati


