

soḷasakanipāte tiādikā āyasmato aññāsikoṇḍaññattherassa gāthā kā uppatti ayampi padumuttarassa bhagavato kāle haṃsavatīnagare gahapatimahāsālakule nibbattitvā viññutaṃ patvā ekadivasaṃ satthu santike dhammaṃ suṇanto satthāraṃ ekaṃ bhikkhuṃ attano sāsane paṭhamaṃ paṭividdhadhammarattaññūnaṃ aggaṭṭhāne ṭhapentaṃ disvā sayampi taṃ ṭhānantaraṃ patthento satasahassabhikkhuparivārassa satthuno sattāhaṃ mahādānaṃ pavattetvā paṇidhānaṃ akāsi satthāpissa anantarāyataṃ disvā bhāviniṃ sampattiṃ byākāsi so yāvajīvaṃ puññāni katvā satthari parinibbute cetiye patiṭṭhāpiyamāne antocetiye ratanagharaṃ kāresi cetiyaṃ parivāretvā sahassaratanagghiyāni ca kāresi
so evaṃ puññāni katvā tato cavitvā devamanussesu saṃsaranto vipassissa bhagavato kāle mahākālo nāma kuṭumbiko hutvā aṭṭhakarīsamatte khette sāligabbhaṃ phāletvā gahitasālitaṇḍulehi asambhinnakhīrapāyāsaṃ sampādetvā tattha madhusappisakkarādayo pakkhipitvā buddhappamukhassa saṅghassa adāsi sāligabbhaṃ phāletvā gahitagahitaṭṭhānaṃ puna pūrati puthukakāle puthukaggaṃ nāma adāsi lāyane lāyanaggaṃ veṇikaraṇe veṇaggaṃ kalāpādikaraṇe kalāpaggaṃ khalaggaṃ bhaṇḍaggaṃ minaggaṃ koṭṭhagganti evaṃ ekasasse nava vāre aggadānaṃ nāma adāsi tampi sassaṃ atirekataraṃ sampannaṃ ahosi
evaṃ yāvajīvaṃ puññāni katvā tato cuto devaloke nibbattitvā devesu ca manussesu ca saṃsaranto amhākaṃ bhagavato uppattito puretarameva  kapilavatthunagarassa avidūre doṇavatthunāmake brāhmaṇagāme brāhmaṇamahāsālakule nibbatti tassa ti gottato āgataṃ nāmaṃ ahosi so vayappatto tayo vede uggahetvā lakkhaṇamantesu ca pāraṃ agamāsi tena samayena amhākaṃ bodhisatto  tusitapurato cavitvā kapilavatthupure suddhodanamahārājassa  gehe nibbatti tassa nāmaggahaṇadivase aṭṭhuttarasatesu brāhmaṇesu upanītesu ye aṭṭha brāhmaṇā lakkhaṇapariggahaṇatthaṃ mahātalaṃ upanītā so tesu sabbanavako hutvā mahāpurisassa lakkhaṇanipphattiṃ disvā ekaṃsena ayaṃ buddho bhavissatīti niṭṭhaṃ gantvā mahāsattassa abhinikkhamanaṃ udikkhanto vicarati
bodhisattopi kho mahatā parivārena vaḍḍhamāno anukkamena vuddhippatto ñāṇaparipākaṃ gantvā ekūnatiṃsatime vasse mahābhinikkhamanaṃ nikkhamanto anomānadītīre pabbajitvā anukkamena uruvelaṃ gantvā padhānaṃ padahi tadā koṇḍañño māṇavo mahāsattassa pabbajitabhāvaṃ sutvā lakkhaṇapariggāhakabrāhmaṇānaṃ puttehi vappamāṇavādīhi saddhiṃ attapañcamo pabbajitvā anukkamena bodhisattassa santikaṃ upasaṅkamitvā chabbassāni taṃ upaṭṭhahanto tassa oḷārikāhāraparibhogena nibbinno apakkamitvā isipatanaṃ agamāsi atha kho bodhisatto oḷārikāhāraparibhogena laddhakāyabalo vesākhapuṇṇamāyaṃ bodhirukkhamūle aparājitapallaṅke nisinno tiṇṇaṃ mārānaṃ matthakaṃ madditvā abhisambuddho hutvā sattasattāhaṃ bodhimaṇḍeyeva vītināmetvā pañcavaggiyānaṃ ñāṇaparipākaṃ ñatvā āsāḷhīpuṇṇamāyaṃ isipatanaṃ gantvā tesaṃ dhammacakkapavattanasuttantaṃ  desesi desanāpariyosāne koṇḍaññatthero aṭṭhārasahi brahmakoṭīhi saddhiṃ sotāpattiphale patiṭṭhāsi atha pañcamiyaṃ pakkhassa anattalakkhaṇasuttantadesanāya  arahattaṃ sacchākāsi tena vuttaṃ   
padumuttarasambuddhaṃ lokajeṭṭhaṃ vināyakaṃ
buddhabhūmimanuppattaṃ paṭhamaṃ addasaṃ ahaṃ
yāvatā bodhiyā mūle yakkhā sabbe samāgatā
sambuddhaṃ parivāretvā vandanti pañjalīkatā
sabbe devā tuṭṭhamanā ākāse sañcaranti te
buddho ayaṃ anuppatto andhakāratamonudo
tesaṃ  hāsaparetānaṃ mahānādo avattatha
kilese jhāpayissāma sammāsambuddhasāsane
devānaṃ giramaññāya vācāsabhimudīrihaṃ
haṭṭho haṭṭhena cittena ādibhikkhamadāsahaṃ
mama saṅkappamaññāya satthā loke anuttaro
devasaṅghe nisīditvā imā gāthā abhāsatha
sattāhaṃ  abhinikkhamma bodhiṃ ajjhagamaṃ ahaṃ
idaṃ me paṭhamaṃ bhattaṃ brahmacārissa yāpanaṃ
tusitā hi idhāgantvā yo me bhikkhaṃ upānayi
tamahaṃ kittayissāmi suṇotha mama bhāsato
tiṃsakappasahassāni devarajjaṃ karissati
sabbe deve abhibhotvā tidivaṃ āvasissati
devalokā cavitvāna manussattaṃ gamissati
sahassadhā cakkavattī tattha rajjaṃ karissati
kappasatasahassamhi okkākakulasambhavo
gotamo nāma gottena satthā loke bhavissati
tidasā so cavitvāna manussattaṃ gamissati
agārā pabbajitvāna chabbassāni vasissati
tato sattamake vasse buddho saccaṃ kathessati
koṇḍañño nāma nāmena paṭhamaṃ sacchikāhiti
nikkhantenānupabbajiṃ padhānaṃ sukataṃ mayā
kilese jhāpanatthāya pabbajiṃ anagāriyaṃ
abhigantvāna sabbaññū buddho loke sadevake
isināme migāraññe amatabherimāhani
so dāni patto amataṃ santipadamanuttaraṃ
sabbāsave pariññāya viharāmi anāsavo
paṭisambhidā catasso kataṃ buddhassa sāsananti
atha  naṃ satthā aparabhāge jetavanamahāvihāre bhikkhusaṅghamajjhe paññattavarabuddhāsane nisinno paṭhamaṃ paṭividdhadhammabhāvaṃ dīpento  etadaggaṃ bhikkhave mama sāvakānaṃ bhikkhūnaṃ rattaññūnaṃ yadidaṃ aññāsikoṇḍaññoti  etadagge ṭhapesi so dvīhi aggasāvakehi attani karīyamānaṃ paramanipaccakāraṃ gāmantasenāsane ākiṇṇavihārañca pariharitukāmo vivekābhiratiyā viharitukāmo ca attano santikaṃ upagatānaṃ gahaṭṭhapabbajitānaṃ paṭisanthārakaraṇampi papañcaṃ maññamāno satthāraṃ āpucchitvā himavantaṃ pavisitvā chaddantehi nāgehi upaṭṭhiyamāno chaddantadahatīre dvādasa vassāni vasi evaṃ tattha vasantaṃ theraṃ ekadivasaṃ sakko devarājā  upasaṅkamitvā vanditvā ṭhito evamāha  sādhu me bhante ayyo dhammaṃ desetūti thero tassa catusaccagabbhaṃ tilakkhaṇāhataṃ suññatapaṭisaṃyuttaṃ nānānayavicittaṃ amatogadhaṃ buddhalīlāya dhammaṃ desesi taṃ sutvā sakko attano pasādaṃ pavedento 

 esa bhiyyo pasīdāmi sutvā dhammaṃ mahārasaṃ
virāgo desito dhammo anupādāya sabbasoti  paṭhamaṃ gāthamāha
tattha nti yadipi anekavāraṃ satthu santike dhammaṃ sutvā tattha abhippasanno idāni pana tumhehi kathitaṃ nānānayavicittatāya asecanakatāya ca mahārasaṃ dhammaṃ sutvā eso ahaṃ tato bhiyyo pasīdāmi ti sabbasaṃkilesato sabbasaṅkhārato ca virajjanato virāgajananato virāgo tato eva rūpādīsu kañci dhammaṃ anupādāya aggahetvā vimuttisādhanavasena pavattattā sabbaso anupādāya desito
evaṃ sakko devarājā therassa desanaṃ thometvā theraṃ abhivādetvā sakaṭṭhānameva gato athekadivasaṃ thero micchāvitakkehi abhibhuyyamānānaṃ ekaccānaṃ puthujjanānaṃ cittācāraṃ disvā tappaṭipakkhabhūtañcassa anukkamaṃ anussaritvā attano ca sabbaso tato vinivattitamānasataṃ āvajjetvā tadatthaṃ dīpetvā 

 bahūni  loke citrāni asmiṃ pathavimaṇḍale
mathenti maññe saṅkappaṃ subhaṃ rāgūpasaṃhitaṃ

 rajamuhatañca  vātena yathā meghopasammaye
evaṃ sammanti saṅkappā yadā paññāya passatīti  dve gāthā abhāsi
tattha ti rūpādivasena tatthāpi nīlapītādivasena itthipurisādivasena ca anekāni loke cittavicittāni ārammaṇajātāni ti paccakkhabhūtaṃ manussalokaṃ sandhāya vadati nti tajjaṃ purisavāyāmasahitaṃ araṇisahitaṃ viya aggiṃ ayonisomanasikārābhisaṅkhātāni micchāsaṅkappāni mathenti maññe mathentāni viya tiṭṭhanti kīdisaṃ  kāmavitakkanti attho so hi subhākāraggahaṇena subhoti voharīyati
ti iti nipātamattaṃ yathā gimhānaṃ pacchime māse vātena ūhataṃ uṭṭhitaṃ rajaṃ mahāmegho vassanto upasammaye vūpasameyya ti yadā ariyasāvako tāni lokacitrāni samudayato assādato ādīnavato nissaraṇato ca yathābhūtaṃ paññāya passati atha yathā taṃ rajaṃ uhataṃ meghena evaṃ sammanti paññāya sabbepi micchāsaṅkappā na hi uppannāya sammādiṭṭhiyā micchāsaṅkappā patiṭṭhaṃ labhanti yathā pana paññāya passati taṃ dassento 

 sabbe saṅkhārā aniccāti yadā paññāya passati
atha nibbindati dukkhe esa maggo visuddhiyā

 sabbe saṅkhārā dukkhāti esa maggo visuddhiyā

 sabbe dhammā anattāti yadā paññāya passati
atha nibbindati dukkhe esa maggo visuddhiyāti 
tisso gāthā abhāsi
tattha ti chaḷārammaṇasaṅgahā sabbe tebhūmakā pañcakkhandhā ti ādimajjhaantavantato aniccantikato tāvakālikato tattha tattha bhijjanato na niccāti yadā vipassanāpaññāya passati ti atha imasmiṃ vaṭṭadukkhe nibbindati nibbindanto dukkhaparijānanādividhinā saccāni paṭivijjhati ti esa yathāvutto vipassanāvidhi ñāṇadassanavisuddhiyā accantavisuddhiyā ca maggo adhigamupāyo
ti  sappaṭibhayato udayabbayasampaṭipīḷanato dukkhamato sukhapaṭikkhepato ca dukkhā sesaṃ vuttanayameva
ti sabbepi catubhūmakā dhammā anattā idha pana tebhūmakadhammāva gahetabbā te hi asārato avasavattanato suññato attapaṭikkhepato ca anattāti vipassitabbā sesaṃ purimasadisameva
evaṃ vipassanāvidhiṃ dassetvā tena vidhinā katakiccaṃ attānaṃ aññaṃ viya katvā dassento 

 buddhānubuddho  yo thero koṇḍañño tibbanikkamo
pahīnajātimaraṇo brahmacariyassa kevalī

 oghapāso daḷhakhilo pabbato duppadālayo
chetvā khilañca pāsañca selaṃ bhetvāna dubbhidaṃ
tiṇṇo pāraṅgato jhāyī mutto so mārabandhanāti 
gāthādvayamāha
tattha ti buddhānaṃ anubuddho sammāsambuddhehi bujjhitāni saccāni tesaṃ desanānusārena bujjhatīti attho thirehi asekkhehi sīlasārādīhi samannāgatoti ti gottakittanaṃ ti daḷhavīriyo thiraparakkamo jātimaraṇānaṃ pahīnakāraṇattā ti maggabrahmacariyassa anavasesaṃ anavasesato vā maggabrahmacariyassa pāripūrako atha vā  nāma kilesehi asammissatāya maggañāṇaṃ phalañāṇañca taṃ imasmiṃ  atthīti kevalī yasmā pana tadubhayampi maggabrahmacariyassa vasena hoti na aññathā tasmā brahmacariyassa kevalīti vuttaṃ
ti kāmogho bhavogho diṭṭhogho avijjoghoti  evaṃ vuttā cattāro oghā  antalikkhacaro pāso yvāyaṃ carati mānasoti  evaṃ vutto rāgapāso ca ti satthari kaṅkhati dhamme kaṅkhati saṅghe kaṅkhati sikkhāya kaṅkhati sabrahmacārīsu kupito hoti anattamano āhatacitto khilajātoti  evaṃ vutto daḷho thiro pañcavidho cetokhilo ca pacurajanehi padāletuṃ asakkuṇeyyatāya  tato eva pabbatasadisatāya ti ca saṅkhaṃ gato dukkhe aññāṇantiādinā  vā nayena vutto aññāṇappabhedo ca iti etaṃ sabbaṃ ti etesu catubbidhesu saṃkilesadhammesu yo khilañca pāsañca ariyamaggañāṇāsinā chinditvā nti yena kenaci ñāṇena chindituṃ asakkuṇeyyaṃ aññāṇaselaṃ vajirūpamañāṇena  chinditvā cattāropi oghe taritvā tesaṃ paratīre nibbāne ṭhitattā  ārammaṇūpanijjhānalakkhaṇena lakkhaṇūpanijjhānalakkhaṇenāti duvidhenapi ti so evarūpo khīṇāsavo sabbasmāpi kilesamārabandhanā mutto vippamutto visaṃyuttoti attānameva sandhāya thero vadati
athekadivasaṃ  thero attano saddhivihārikaṃ ekaṃ bhikkhuṃ akalyāṇamittasaṃsaggena kusītaṃ hīnavīriyaṃ uddhataṃ unnaḷaṃ viharantaṃ disvā iddhiyā tattha gantvā taṃ mā āvuso evaṃ kari akalyāṇamitte pahāya kalyāṇamitte sevanto samaṇadhammaṃ karohīti ovadi so therassa vacanaṃ nādiyi thero tassa anādiyanena dhammasaṃvegappatto puggalādhiṭṭhānāya kathāya micchāpaṭipattiṃ garahanto sammāpaṭipattiṃ vivekavāsañca pasaṃsanto 

 uddhato capalo bhikkhu mitte āgamma pāpake
saṃsīdati mahoghasmiṃ ūmiyā paṭikujjito

 anuddhato  acapalo nipako saṃvutindriyo
kalyāṇamitto medhāvī dukkhassantakaro siyā

 kālapabbaṅgasaṅkāso kiso dhamanisanthato
mattaññū annapānasmiṃ adīnamanaso naro

 phuṭṭho ḍaṃsehi makasehi araññasmiṃ brahāvane
nāgo saṅgāmasīseva sato tatrādhivāsaye

 nābhinandāmi maraṇaṃ sampajāno patissato

 pariciṇṇo mayā satthā bhavanetti samūhatā

 yassa catthāya pabbajito agārasmānagāriyaṃ
so me attho anuppatto kiṃ me saddhivihārināti 
imā gāthā abhāsi
tattha ti uddhaccayutto asamāhito vikkhittacitto ti pattacīvaramaṇḍanādinā cāpalyena samannāgato lolapakatiko ti akalyāṇamitte nissāya samaṇadhammaṃ akaronto ti yathā mahāsamudde patitapuriso samuddavīcīhi otthaṭo sīsaṃ ukkhipituṃ alabhanto tattheva saṃsīdati evaṃ saṃsāramahoghasmiṃ paribbhamanto kodhupāyāsaūmiyā paṭikujjito otthaṭo vipassanāvasena paññāsīsaṃ ukkhipituṃ alabhanto tattheva saṃsīdati
ti  nipuṇo attatthaparatthesu kusalo ti manacchaṭṭhānaṃ indriyānaṃ saṃvaraṇena pihitindriyo ti kalyāṇehi mittehi samannāgato ti dhammojapaññāya  samaṅgībhūto ti so tādiso sakalassāpi vaṭṭadukkhassa antakaro bhaveyya
tiādi vivekābhiratikittanaṃ tiādi pana katakiccabhāvadassanaṃ taṃ sabbaṃ heṭṭhā  vuttatthameva osāne pana ti attano saddhivihārikaṃ sandhāya vuttaṃ tasmā edisena dubbacena anādarena saddhivihārinā kiṃ me payojanaṃ ekavihāroyeva mayhaṃ ruccatīti attho
evaṃ pana vatvā chaddantadahameva gato tattha dvādasa vassāni vasitvā upakaṭṭhe parinibbāne satthāraṃ upasaṅkamitvā parinibbānaṃ anujānāpetvā tattheva gantvā parinibbāyi


ntiādikā āyasmato udāyittherassa gāthā kā uppatti ayampi purimabuddhesu katādhikāro tattha tattha bhave vivaṭṭūpanissayaṃ puññaṃ upacinitvā devamanussesu saṃsaranto imasmiṃ buddhuppāde kapilavatthusmiṃ brāhmaṇakule nibbattitvā ti laddhanāmo vayappatto satthu ñātisamāgame buddhānubhāvaṃ disvā paṭiladdhasaddho pabbajitvā vipassanāya kammaṃ karonto nacirasseva arahattaṃ pāpuṇi tayo hi ime udāyittherā amaccaputto pubbe āgato kāḷudāyī kovariyaputto lāludāyī ayaṃ brāhmaṇaputto mahāudāyīti svāyaṃ ekadivasaṃ satthārā setavāraṇaṃ sabbālaṅkārapaṭimaṇḍitaṃ mahājanena pasaṃsiyamānaṃ aṭṭhuppattiṃ katvā nāgopamasuttante  desite desanāpariyosāne attano ñāṇabalānurūpaṃ satthu guṇe anussaritvā buddhārammaṇāya pītiyā samussāhitamānaso ayaṃ mahājano imaṃ tiracchānagataṃ nāgaṃ pasaṃsati na buddhamahānāgaṃ handāhaṃ buddhamahāgandhahatthino guṇe pākaṭe karissāmīti satthāraṃ thomento 

 manussabhūtaṃ sambuddhaṃ attadantaṃ samāhitaṃ
iriyamānaṃ brahmapathe cittassūpasame rataṃ

 yaṃ  manussā namassanti sabbadhammāna pāraguṃ
devāpi taṃ namassanti iti me arahato sutaṃ

 sabbasaṃyojanātītaṃ  vanā nibbanamāgataṃ
kāmehi nekkhammarataṃ muttaṃ selāva kañcanaṃ

 sa ve accaruci nāgo himavāvaññe siluccaye
sabbesaṃ nāganāmānaṃ saccanāmo anuttaro

 nāgaṃ vo kittayissāmi na hi āguṃ karoti so
soraccaṃ avihiṃsā ca pādā nāgassa te duve

 sati ca sampajaññañca caraṇā nāgassa tepare
saddhāhattho mahānāgo upekkhāsetadantavā

 sati gīvā siro paññā vīmaṃsā dhammacintanā
dhammakucchisamāvāso viveko tassa vāladhi

 so jhāyī assāsarato ajjhattaṃ susamāhito
gacchaṃ samāhito nāgo ṭhito nāgo samāhito

 sayaṃ samāhito nāgo nisinnopi samāhito
sabbattha saṃvuto nāgo esā nāgassa sampadā

 bhuñjati anavajjāni sāvajjāni na bhuñjati
ghāsamacchādanaṃ laddhā sannidhiṃ parivajjayaṃ

 saṃyojanaṃ aṇuṃ thūlaṃ sabbaṃ chetvāna bandhanaṃ
yena yeneva gacchati anapekkhova gacchati

 yathāpi udake jātaṃ puṇḍarīkaṃ pavaḍḍhati
nopalippati toyena sucigandhaṃ manoramaṃ

 tatheva ca loke jāto buddho loke viharati
nopalippati lokena toyena padumaṃ yathā

 mahāgini pajjalito anāhāropasammati
aṅgāresu ca santesu nibbutoti pavuccati

 atthassāyaṃ viññāpanī upamā viññūhi desitā
viññissanti mahānāgā nāgaṃ nāgena desitaṃ

 vītarāgo  vītadoso vītamoho anāsavo
sarīraṃ vijahaṃ nāgo parinibbissatyanāsavoti  imā gāthā abhāsi
tattha nti manussesu bhūtaṃ nibbattaṃ manussattabhāvaṃ vā pattaṃ satthā hi āsavakkhayañāṇādhigamena sabbagativimuttopi carimattabhāve gahitapaṭisandhivasena manussotveva voharīyatīti guṇavasena pana devānaṃ atidevo brahmānaṃ atibrahmā nti sayameva bujjhitabbabuddhavantaṃ nti attanāyeva dantaṃ bhagavā hi attanāyeva uppāditena ariyamaggena cakkhutopi manatopi uttamena damathena danto nti aṭṭhavidhena samādhinā maggaphalasamādhinā ca samāhitaṃ ti catubbidhepi brahmavihārapathe brahme vā seṭṭhe phalasamāpattipathe samāpajjanavasena pavattamānaṃ kiñcāpi bhagavā na sabbakālaṃ yathāvutte brahmapathe iriyati tattha iriyasāmatthiyaṃ pana tanninnatañca upādāya iriyamānanti vuttaṃ nti cittassa upasamahetubhūte sabbasaṅkhārasamathe nibbāne abhirataṃ nti yaṃ sammāsambuddhaṃ sabbesaṃ khandhāyatanādidhammānaṃ abhiññāpāragū pariññāpāragū pahānapāragū bhāvanāpāragū sacchikiriyapāragū samāpattipāragūti chadhā pāraguṃ paramukkaṃsagatasampattiṃ khattiyapaṇḍitādayo manussā namassanti dhammānudhammapaṭipattiyā pūjentā kāyena vācāya manasā ca tanninnā tappoṇā tappabbhārā honti ti na kevalaṃ manussā eva atha kho aparimāṇāsu lokadhātūsu devāpi taṃ namassanti nti evaṃ mayā ārakattādīhi kāraṇehi arahato bhagavato dhammasenāpatiādīnañca satthā devamanussānantiādikaṃ vadantānaṃ santike evaṃ sutanti dasseti
nti sabbāni dasapi saṃyojanāni yathārahaṃ catūhi maggehi saha vāsanāya atikkantaṃ nti kilesavanato tabbirahitaṃ nibbanaṃ upagataṃ nti sabbaso kāmehi nikkhamitvā pabbajjājhānavipassanādibhede nekkhamme abhirataṃ nti asārato nissaṭasārasabhāvattā selato nissaṭakañcanasadisaṃ devāpi taṃ namassantīti yojanā
ti so ekaṃsato āguṃ na karoti punabbhavaṃ na gacchati nāgo viya balavāti nāgoti laddhanāmo sammāsambuddho ti  attano kāyaruciyā ñāṇaruciyā ca sadevakaṃ lokaṃ atikkamitvā ruci sobhi yathā kiṃ  yathā hi himavā pabbatarājā attano thiragarumahāsārabhāvādīhi guṇehi aññe pabbate atirocati evaṃ atirocatīti attho nti ahināgahatthināgapurisanāgānaṃ  sekhāsekhapaccekabuddhanāgānaṃ vā ti sacceneva nāganāmo taṃ pana saccanāmataṃ na hi āguṃ karotītiādinā sayameva vakkhati
idāni buddhanāgaṃ avayavato ca dassento nāmato tāva dassetuṃ ti āha yasmā āguṃ pāpaṃ sabbena sabbaṃ na karoti tasmā nāgoti attho nti sīlaṃ ti karuṇā tadubhayaṃ sabbassapi guṇarāsissa pubbaṅgamanti katvā buddhanāgassa purimapādabhāvo tassa yuttoti āha ti
aparapādabhāvena vadanto ti āha tyāpareti vā pāṭho te aparetveva padavibhāgo anavajjadhammānaṃ ādāne saddhā hattho etassāti  suparisuddhavedanā ñāṇappabhedā upekkhā setadantā te etassa atthīti 
uttamaṅgaṃ paññā tassā adhiṭṭhānaṃ satīti āha ti ti yathā khāditabbākhāditabbassa soṇḍāya parāmasanaṃ ghāyanañca hatthināgassa vīmaṃsā nāma hoti evaṃ buddhanāgassa kusalādidhammacintanā vīmaṃsā samā vasanti etthāti samāvāso bhājanaṃ kucchi eva samāvāso abhiññāsamathānaṃ ādhānabhāvato samathavipassanāsaṅkhāto dhammo kucchisamāvāso etassāti ti upadhiviveko ti buddhanāgassa  pariyosānaṅgabhāvato
ti ārammaṇūpanijjhānena ca jhāyanasīlo ti paramassāsabhūte nibbāne rato ti visayajjhatte  phalasamāpattiyaṃ suṭṭhu samāhito tadidaṃ samādhānaṃ suṭṭhu sabbakālikanti dassetuṃ tiādi vuttaṃ bhagavā hi savāsanassa uddhaccassa pahīnattā vikkhepābhāvato niccaṃ samāhitova tasmā yaṃ yaṃ iriyāpathaṃ kappeti taṃ taṃ samāhitova kappesīti
ti sabbasmiṃ gocare sabbasmiñca dvāre sabbaso pihitavutti tenāha  sabbaṃ kāyakammaṃ ñāṇapubbaṅgamaṃ  ñāṇānuparivattantiādi  ti esā na hi āguṃ karoti sotiādinā sambuddhantiādinā eva vā yathāvuttā vakkhamānā ca buddhagandhahatthino sampatti guṇaparipuṇṇā
ti sammājīvassa ukkaṃsapāramippattiyā bhuñjati agarahitabbāni micchājīvassa sabbaso savāsanānañca pahīnattā sāvajjāni garahitabbāni na bhuñjati anavajjāni bhuñjanto ca sannidhiṃ parivajjayaṃ bhuñjatīti yojanā
nti vaṭṭadukkhena saddhiṃ santānaṃ saṃyojanato vaṭṭe osīdāpanasamatthaṃ dasavidhampi saṃyojanaṃ nti khuddakañceva mahantañca nti maggañāṇena anavasesaṃ kilesabandhanaṃ chinditvā ti yena yena disābhāgena
yathā hi udake jātaṃ puṇḍarīkaṃ udake pavaḍḍhati nopalippati toyena anupalepasabhāvattā tatheva loke jāto buddho loke viharati nopalippati lokena taṇhādiṭṭhimānalepābhāvatoti yojanā
ti aggi ti anindhano
ti satthu guṇasaṅkhātassa upameyyatthassa viññāpanī pakāsanī ayaṃ nāgūpamā ti satthu paṭividdhacatusaccadhammaṃ parijānantehi attānaṃ sandhāya vadati tiādi kāraṇavacanaṃ yasmā nāgena mayā desitaṃ nāgaṃ tathāgatagandhahatthiṃ mahānāgā khīṇāsavā attano visaye ṭhatvā vijānissanti tasmā aññesaṃ puthujjanānaṃ ñāpanatthaṃ ayaṃ upamā amhehi bhāsitāti adhippāyo
ti bodhimūle saupādisesaparinibbānena anāsavo sammāsambuddhanāgo idāni sarīraṃ attabhāvaṃ vijahanto khandhaparinibbānena parinibbāyissatīti
evaṃ cuddasahi upamāhi maṇḍetvā soḷasahi gāthāhi catusaṭṭhiyā pādehi satthu guṇe vaṇṇento anupādisesāya nibbānadhātuyā desanaṃ niṭṭhāpesi


