

 vassūpanāyikakkhandhake ti dutiye pāṭipadadivase
ti sāpekkhassa akaraṇīyena gantvā aññattha aruṇaṃ uṭṭhāpanena vā ti guṇaparihāni
 pāḷiyaṃ ti sakalaṃ sattāhaṃ bahi eva avītināmetvā sattāhapariyosānabhūtaṃ aruṇuṭṭhānakālaṃ puna vihāreva sambandhavasena sattāhaṃ vihāre sannivattaṃ kātabbaṃ sattāhapariyosānakālo hi idha sattāha-saddena vutto tadapekkhāya ca sannivattoti pulliṅgena vuttaṃ ti bhikkhunīnaṃ vaccakuṭiādīnaṃ paṭikkhittattā parihīnāni
ti aññesaṃ appaguṇattā mama ca maraṇena na vinassati


ti anaññagatikoti dasseti nti saṅghakaraṇīyena appahitepi gantabbaṃ ettha ca anupāsakehipi sāsanabhāvaṃ ñātukāmehi pahite tesaṃ pasādavaḍḍhiṃ sampassantehipi sattāhakaraṇīyena gantuṃ vaṭṭatīti gahetabbaṃ
ti  sattāhakaraṇīyena gantvā bahiddhā aruṇuṭṭhāpanasaṅkhātassa ratticchedassa vinicchayo ti antoupacārasīmāyaṃ ṭhiteneva sattāhakaraṇīyanimittaṃ sallakkhetvā iminā nimittena gantvā antosattāhe āgacchissāmīti ābhogaṃ katvā gantuṃ vaṭṭati purimakkhaṇe ābhogaṃ katvā gamanakkhaṇe vissaritvā gatepi doso  natthi sakaraṇīyo pakkamatīti  vuttattā sabbathā pana ābhogaṃ akatvā gatassa vassacchedoti vadanti yo pana sattāhakaraṇīyanimittābhāvepi sattāhabbhantare āgamissāmīti ābhogaṃ katvā gantvā sattāhabbhantare āgacchati tassa āpattiyeva vassacchedo natthi sattāhassa sannivattattāti vadanti vīmaṃsitvā gahetabbaṃ nti cīvarabhaṇḍaṃ ti tadaheva āgamane saussāhattā vassacchedo vā āpatti vā na hotīti adhippāyo nti agilānampi nissayācariyañca dhammācariyañca pageva upasampadācariyaupajjhāyesu ti sattāhātikkame āpattiabhāvaṃ sandhāya vuttaṃ vassacchedo pana hoti eva


 pāḷiyaṃ ti gahetvā khādiṃsu ti palāpesuṃ anubandhiṃsūti attho
ti ettha chadivasāni bahiddhā vītināmetvā sattame divase purāruṇā eva antoupacārasīmāya pavisitvā aruṇaṃ uṭṭhāpetvā punadivase sattāhaṃ adhiṭṭhāya gantabbanti adhippāyo keci pana sattame divase āgantvā aruṇaṃ anuṭṭhāpetvā tadaheva divasabhāgepi gantuṃ vaṭṭatīti vadanti taṃ na gahetabbaṃ aruṇo uṭṭhāpetabboti vuttattā sattame divase tattha aruṇuṭṭhāpanameva hi sandhāya pāḷiyampi sattāhaṃ sannivatto kātabboti vuttaṃ aruṇaṃ anuṭṭhāpetvā gacchanto anto appavisitvā bahiddhāva sattāhaṃ vītināmentena samucchinnavasso eva bhavissati aruṇassa bahi eva uṭṭhāpitattā itarathā aruṇo uṭṭhāpetabboti vacanaṃ niratthakaṃ siyā sattāhavārena antovihāre pavisitvā aruṇaṃ anuṭṭhāpetvāpi gantabbanti vattabbato aññesu ca ṭhānesu aruṇuṭṭhāpanameva  vuccati vakkhati hi  ekasmiṃ vihāre vasanto itarasmiṃ sattāhavārena aruṇameva uṭṭhāpetīti 
athāpi  yaṃ te vadeyyuṃ sattame divase yadā kadāci paviṭṭhena taṃdivasanissito atītaaruṇo uṭṭhāpito nāma hotīti imamatthaṃ sandhāya  vuttanti taṃ saddagatiyāpi na sameti na hi uṭṭhite aruṇe pacchā paviṭṭho tassa payojako uṭṭhāpako bhavitumarahati yadi bhaveyya vassaṃ upagantvā panassa aruṇaṃ anuṭṭhāpetvā tadaheva sattāhakaraṇīyena pakkantassāpīti ettha aruṇaṃ anuṭṭhāpetvāti vacanaṃ virujjheyya tenapi taṃdivasasannissitassa aruṇassa uṭṭhāpitattā āraññakassāpi hi bhikkhuno sāyanhasamaye aṅgayuttaṃ araññaṭṭhānaṃ gantvā tadā eva nivattantassa aruṇo uṭṭhāpito dhutaṅgañca visodhitaṃ siyā na cetaṃ yuttaṃ aruṇuggamanakāle eva aruṇuṭṭhāpanassa vuttattā vuttañhi kālasseva pana nikkhamitvā aṅgayutte ṭhāne aruṇaṃ uṭṭhāpetabbaṃ sace aruṇuṭṭhānavelāyaṃ tesaṃ ābādho vaḍḍhati tesaṃ eva kiccaṃ kātabbaṃ na dhutaṅgavisuddhikena bhavitabbanti  tathā pārivāsikādīnampi aruṇaṃ anuṭṭhāpetvā vattaṃ nikkhipantānaṃ ratticchedo vutto uggate aruṇe nikkhipitabbanti  hi vuttaṃ sahaseyyasikkhāpadepi anupasampannehi saha nivutthabhāvaparimocanatthaṃ purāruṇā nikkhamitvātiādi vuttaṃ evaṃ cīvaravippavāsādīsu ca sabbattha rattipariyosāne āgāmiaruṇavaseneva aruṇuṭṭhāpanaṃ dassitaṃ na atītāruṇavasena tasmā vuttanayenevettha aruṇuṭṭhāpanaṃ veditabbaṃ aññathā vassacchedattā
yaṃ pana vassaṃ upagatassa tadaheva aruṇaṃ anuṭṭhāpetvā sakaraṇīyassa pakkamanavacanaṃ taṃ vassaṃ upagatakālato paṭṭhāya yadā kadāci nimitte sati gamanassa anuññātattā yuttaṃ na pana sattāhavārena gatassa aruṇaṃ anuṭṭhāpetvā tadaheva gamanaṃ aruṇo uṭṭhāpetabboti vuttattā eva yathā vā sattāhaṃ anāgatāya pavāraṇāya sakaraṇīyo pakkamati āgaccheyya vā so bhikkhave bhikkhu taṃ āvāsaṃ na vā āgaccheyyātiādinā  pacchimasattāhe anāgamane anuññātepi aññasattāhesu na vaṭṭati evaṃ paṭhamasattāhe aruṇaṃ anuṭṭhāpetvā gamane anuññātepi tato paresu sattāhesu āgatassa aruṇaṃ anuṭṭhāpetvā  gamanaṃ na vaṭṭatīti niṭṭhamettha gantabbaṃ nti vihārato bahi āgataṭṭhāne ānītaṃ


 68 ti kuṭikādīnaṃ abhāvena idha vassaṃ upemīti evaṃ vacībhedaṃ katvā upagantuṃ na vaṭṭati
 pāḷiyaṃ ti pisācadārakā ti sakavāṭadvāraṃ katvā ti susiraṭṭhānassa uparibhāgaṃ chinditvā ti susirakhāṇumatthake  nāma dīghe mañcapāde vijjhitvā aṭaniyo pavesetvā kato so heṭṭhupariyavasena paññattopi purimasadisova hoti taṃ susāne devatāṭhāne ca ṭhapenti catunnaṃ pāsāṇānaṃ upari pāsāṇaphalake attharitvā katagehampi ṭaṅkitamañcoti vuccati


ti catutthapārājikavaṇṇanāyaṃ parato senāsanakkhandhakepi adhammikaṃ katikavattaṃ āvi bhavissati eva
 yasmā nānāsīmāyaṃ dvīsu āvāsesu vassaṃ upagacchantassa dutiye vasissāmīti upacārato nikkhantamatte paṭhamo senāsanaggāho paṭippassambhati tasmā pāḷiyaṃ tassa bhikkhave bhikkhuno purimikā ca na paññāyatīti paṭhamaṃ senāsanaggāhaṃ sandhāya vuttaṃ dutiye senāsanaggāhe pana purimikā paññāyateva tattheva temāsaṃ vasanto purimavassaṃvuttho  eva hoti tato vā pana dutiyadivasādīsu paṭhamasenāsane vasissāmīti upacārātikkame purimikāpi na paññāyatīti daṭṭhabbaṃ
 pāḷiyaṃ so sattāhaṃ anāgatāya pavāraṇāya sakaraṇīyo pakkamatīti vuttattā pavāraṇādivasepi sattāhakaraṇīyaṃ vinā gantuṃ na vaṭṭatīti veditabbaṃ ti  pacchima-kattikapuṇṇamāya sā hi tasmiṃ kāle kumudānaṃ atthitāya  catunnaṃ vassikamāsānaṃ pariyosānattā ti ca vuccati



