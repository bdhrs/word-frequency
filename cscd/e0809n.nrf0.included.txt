



 tathāgato  yo karuṇākaro karo
payātamosajja sukhappadaṃ padaṃ
akā paratthaṃ kalisambhave bhave
namāmi taṃ kevaladukkaraṃ karaṃ


 apūjayuṃ yaṃ munikuñjarā jarā
rujādimuttā yahimuttare tare
ṭhitā tivaṭṭambunidhiṃ narānarā
tariṃsu taṃ dhammamaghappahaṃ pahaṃ


 gataṃ munindorasasūnutaṃ nutaṃ
supuññakhettaṃ bhuvane sutaṃ sutaṃ
gaṇampi pāṇīkatasaṃvaraṃ varaṃ
sadā guṇoghena nirantarantaraṃ


 nāmaliṅgesu kosalla matthanicchayakāraṇaṃ
yato mahabbalaṃ buddha vacane pāṭavatthinaṃ

 nāmaliṅgānyato  buddha bhāsitassārahānyahaṃ
dassayanto pakāsessa mabhidhānappadīpikaṃ


 bhiyyo rūpantarā sāha cariyena ca katthaci
kvacā haccavidhānena ñeyyaṃ thīpunnapuṃsakaṃ

 abhinnaliṅgānaṃyeva dvando ca liṅgavācakā
gāthāpādantamajjhaṭṭhā pubbaṃ yantyapare paraṃ

 pumitthiyaṃ padaṃ dvīsu sabbaliṅge ca tīsviti
abhidhānantarārambhe ñeyyaṃ tvanta mathādi ca

 bhiyyo payoga māgamma sogate āgame kvaci
nighaṇḍu yutti ñcānīya nāmaliṅgaṃ kathīyatīti
