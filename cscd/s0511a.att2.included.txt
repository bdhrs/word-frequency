
idāni  

 kappe ca satasahasse caturo ca asaṅkhiye
amaraṃ nāma nagaraṃ dassaneyyaṃ manoramanti 
ādinayappavattāya buddhavaṃsavaṇṇanāya okāso anuppatto sā panesā buddhavaṃsavaṇṇanā yasmā suttanikkhepaṃ vicāretvā vuccamānā pākaṭā hoti tasmā suttanikkhepavicāraṇā tāva veditabbā cattāro hi suttanikkhepā attajjhāsayo parajjhāsayo pucchāvasiko aṭṭhuppattikoti tattha yāni suttāni bhagavā parehi anajjhiṭṭho kevalaṃ attano ajjhāsayena kathesi seyyathidaṃ   (ma ni 164 ādayo) nti (ma ni 170 ādayo) evamādīni tesaṃ  nikkhepo
yāni vā pana paripakkā kho rāhulassa vimuttiparipācanīyā dhammā yaṃnūnāhaṃ rāhulaṃ uttariṃ āsavānaṃ khaye vineyyanti (saṃ ni 4121) evaṃ paresaṃ ajjhāsayaṃ khantiṃ manaṃ bujjhanakabhāvañca oloketvā parajjhāsayavasena kathitāni seyyathidaṃ  nti (saṃ ni 51081 mahāva 13 ādayo paṭi ma 230) evamādīni tesaṃ  nikkhepo
bhagavantaṃ upasaṅkamitvā te te devamanussā pañhaṃ pucchanti evaṃ puṭṭhena pana bhagavatā yāni kathitāni  (saṃ ni 11 ādayo) dīni (saṃ ni 5182 ādayo) tesaṃ  nikkhepo
yāni vā pana uppannaṃ kāraṇaṃ paṭicca desitāni dhammadāyāda- (ma ni 129 ādayo) puttamaṃsūpamādīni (saṃ ni 263) tesaṃ  nikkhepo evametesu catūsu suttanikkhepesu imassa buddhavaṃsassa pucchāvasiko nikkhepo pucchāvasena hi bhagavatā ayaṃ  nikkhitto kassa pucchāvasena āyasmato sāriputtattherassa vuttañhetaṃ asmiṃ nidānasmiṃ eva 
sāriputto  mahāpañño samādhijjhānakovido
paññāya pāramippatto pucchati lokanāyakaṃ
kīdiso te mahāvīra abhinīhāro naruttamāti (bu vaṃ 174-75) 
ādi tenesā buddhavaṃsadesanā pucchāvasikāti veditabbā
tattha ti ettha -saddo panāyaṃ abhisaddahanavohārakālapaññattichedanavikappanalesasamantabhāvaāyukappamahākappādīsu dissati tathā hi okappanīyametaṃ bhoto gotamassa yathā taṃ arahato sammāsambuddhassātiādīsu (ma ni 1387) abhisaddahane dissati anujānāmi bhikkhave pañcahi samaṇakappehi phalaṃ paribhuñjitunti evamādīsu (cūḷava 250) vohāre yena sudaṃ niccakappaṃ viharāmītiādīsu (ma ni 1387) kāle iccāyasmā kappoti (su ni 1098 cūḷani kappamāṇavapucchā 117 kappamāṇavapucchāniddesa 61) ca nigrodhakappo iti tassa nāmaṃ tayā kataṃ bhagavā brāhmaṇassāti ca evamādīsu (su ni 346) paññattiyaṃ alaṅkato kappitakesamassūti evamādīsu (jā 2221368) chedane kappati dvaṅgulakappotiādīsu (cūḷava 446) vikappe atthi kappo nipajjituntiādīsu (a ni 880) lese kevalakappaṃ jetavanaṃ obhāsetvātiādīsu samantabhāve tiṭṭhatu bhante bhagavā kappaṃ tiṭṭhatu sugato kappanti (dī ni 2178 udā 51) ettha āyukappe kīva dīgho nu kho bhante kappoti (saṃ ni 2128-129) ettha mahākappe ādisaddena satthukappena vata kira bho mayaṃ sāvakena saddhiṃ mantayamānā na jānimhāti (ma ni 1260) ettha paṭibhāge kappo naṭṭho hoti kappakatokāso jiṇṇo hotīti (pāci 371) ettha vinayakappe idha pana mahākappe daṭṭhabbo tasmā kappe ca satasahasseti mahākappānaṃ satasahassānanti attho (dī ni aṭṭha 129 3275 saṃ ni aṭṭha 111 a ni aṭṭha 23128 khu pā aṭṭha 5maṅgalasutta evamiccādipāṭhavaṇṇanā su ni aṭṭha 2maṅgalasuttavaṇṇanā cariyā aṭṭha nidānakathā1 cūḷani aṭṭha khaggavisāṇasuttaniddesavaṇṇanā) ti catunnaṃ asaṅkhyeyyānaṃ matthaketi vacanaseso daṭṭhabbo kappasatasahassādhikānaṃ catunnaṃ asaṅkhyeyyānaṃ matthaketi attho nti amaranti ca amaravatīti  ca laddhanāmaṃ nagaraṃ ahosi keci panettha aññenāpi pakārena vaṇṇayanti kiṃ tehi nāmamattaṃ panetaṃ tassa nagarassa nti suvibhattavicitra-caccaradvāra-catukkasiṅghāṭika-pākāra-parikkhepapāsāda- hammiya-bhavana-samalaṅkatattā dassanīyaṃ nti samasuciparamaramaṇīyabhūmibhāgattā chāyūdakasampannattā  sulabhāhārattā sabbopakaraṇayuttattā ca samiddhattā devamanussādīnaṃ mano ramayatīti manoramaṃ
nti hatthisaddena assasaddena rathasaddena bherisaddena saṅkhasaddena mudiṅgasaddena vīṇāsaddena gītasaddena sammatāḷasaddena bhuñjatha pivatha khādathāti dasamena saddenāti imehi dasahi saddehi avivittaṃ ahosi sabbakālaṃ anupamussavasamajjanāṭakā kīḷantīti attho nti annena catubbidhenāhārena ca pānena ca suṭṭhu āyutaṃ annapānasamāyutaṃ iminā subhikkhatā dassitā bahuannapānasamāyutanti attho
idāni te dasa sadde vatthuto dassanatthaṃ 
hatthisaddaṃ assasaddaṃ bherisaṅkharathāni ca
khādatha pivatha ceva annapānena ghositanti  vuttaṃ
tattha nti hatthīnaṃ koñcanādasaddena karaṇatthe upayogavacanaṃ daṭṭhabbaṃ esa nayo sesapadesupi ti bherisaddena ca saṅkhasaddena ca rathasaddena cāti attho liṅgavipariyāsena vuttaṃ khādatha pivathāti evamādinayappavattena annapānapaṭisaṃyuttena ghositaṃ abhināditanti attho etthāha  tesaṃ pana saddānaṃ ekadesova dassito na sakaloti na ekadeso sakalo dasavidho dassitova kathaṃ bherisaddena mudiṅgasaddo saṅgahito saṅkhasaddena vīṇāgītasammatāḷasaddā saṅgahitāti daseva dassitā
evaṃ ekena pariyāyena nagarasampattiṃ vaṇṇetvā puna tameva dassetuṃ 

 nagaraṃ  sabbaṅgasampannaṃ sabbakammamupāgataṃ sattaratanasampannaṃ nānājanasamākulaṃ
samiddhaṃ devanagaraṃva āvāsaṃ puññakamminanti  vuttaṃ
tattha nti pākāragopuraṭṭālakādisabbanagarāvayavasampannaṃ paripuṇṇasabbavittūpakaraṇadhanadhaññatiṇakaṭṭhodakanti vā attho nti sabbakammantena upagataṃ samupagatasabbakammantanti attho nti  paripuṇṇamuttādisattaratanaṃ cakkavattinivāsabhūmito vā hatthiratanādīhi sattaratanehi sampannaṃ nti nānāvidhadesabhāsehi janehi samākulaṃ nti manussopabhogasabbopakaraṇehi samiddhaṃ phītaṃ ti devanagaraṃ viya ālakamandā viya amaravatī samiddhanti vuttaṃ hoti nti āvasanti ettha puññakammino janāti āvāso āvāsoti vattabbe āvāsanti liṅgabhedaṃ katvā vuttanti veditabbaṃ paññāyati tenāti puññaṃ kularūpamahābhogissariyavasena paññāyatīti attho punātīti vā puññaṃ sabbakusalamalarajāpavāhakattā puññaṃ kammaṃ yesaṃ atthi te puññakammino tesaṃ puññakamminaṃ āvāsabhūtanti attho
tattha  nāma brāhmaṇo paṭivasati ubhato sujāto mātito ca pitito ca saṃsuddhagahaṇiko yāva sattamā kulaparivaṭṭā akkhitto anupakuṭṭho jātivādena abhirūpo dassanīyo pāsādiko paramāya vaṇṇapokkharatāya samannāgato so tiṇṇaṃ vedānaṃ pāragū ahosi sanighaṇḍukeṭubhānaṃ sākkharappabhedānaṃ itihāsapañcamānaṃ padako veyyākaraṇo anavayo lokāyatamahāpurisalakkhaṇesu tassa pana daharakāleyeva mātāpitaro kālamakaṃsu athassa rāsivaḍḍhako amacco āyapotthakaṃ āharitvā suvaṇṇarajatamaṇimuttādivividharatanabharite gabbhe vivaritvā  etthakaṃ te kumāra mātu santakaṃ etthakaṃ pitu santakaṃ etthakaṃ ayyakapayyakānanti yāva sattamā kulaparivaṭṭā dhanaṃ ācikkhitvā  etaṃ paṭipajjāhīti niyyātesi so sādhūti sampaṭicchitvā puññāni karonto agāraṃ ajjhāvasi tena vuttaṃ 

 nagare  amaravatiyā sumedho nāma brāhmaṇo
anekakoṭisannicayo pahūtadhanadhaññavā

 ajjhāyako mantadharo tiṇṇaṃ vedāna pāragū
lakkhaṇe itihāse ca sadhamme pāramiṃ gatoti
tattha ti amaravatīsaṅkhāte nagare ti ettha medhāti paññā  vuccati sā tassa sundarā pasatthāti sumedhoti paññāyittha ti brahmaṃ aṇati sikkhatīti brāhmaṇo mante sajjhāyatīti attho  akkharacintakā pana brahmuno apaccaṃ brāhmaṇoti vadanti ariyā pana bāhitapāpattā brāhmaṇāti ti koṭīnaṃ sannicayo koṭisannicayo aneko koṭisannicayo yassa soyaṃ anekakoṭisannicayo anekakoṭi dhanasannicayoti attho ti bahuladhanadhaññavā purimaṃ bhūmigatagabbhagatadhanadhaññavasena vuttaṃ idaṃ niccaparibhogūpagatadhanadhaññavasena vuttanti veditabbaṃ
ti na jhāyatīti ajjhāyako jhānabhāvanārahitoti attho vuttañhetaṃ  na dānime jhāyantīti na dānime jhāyantīti kho vāseṭṭha ajjhāyakā ajjhāyakā tveva tatiyaṃ akkharaṃ upanibbattanti (dī ni 3132) evaṃ paṭhamakappikakāle jhānavirahitānaṃ brāhmaṇānaṃ garahavacanaṃ uppannaṃ idāni mantaṃ jhāyatīti ajjhāyako mante parivattetīti iminā atthena pasaṃsavacanaṃ katvā voharanti mante dhāretīti  nti iruvedayajuvedasāmavedānaṃ tiṇṇaṃ vedānaṃ ayaṃ pana -saddo ñāṇasomanassaganthesu dissati tathā hesa  yaṃ brāhmaṇaṃ vedagumābhijaññā akiñcanaṃ kāmabhave asattantiādīsu (su ni 1065) ñāṇe dissati ye vedajātā vicaranti loketiādīsu (a ni 457) somanasse tiṇṇaṃ vedānaṃ pāragū sanighaṇḍukeṭubhānantiādīsu (dī ni 1256) ganthe idhāpi ganthe (ma ni aṭṭha 175) ti tiṇṇaṃ vedānaṃ oṭṭhapahatakaraṇamattena pāraṃ gatoti pāragū ti itthilakkhaṇapurisalakkhaṇamahāpurisalakkhaṇādike lakkhaṇe ti itiha āsa itiha āsāti īdisavacanapaṭisaṃyutte  purāṇasaṅkhāte ganthavisese ti brāhmaṇānaṃ sake dhamme sake ācariyake vā ti pāraṃ gato disāpāmokkho ācariyo ahosīti attho
athekadivasaṃ so dasaguṇagaṇārādhitapaṇḍito sumedhapaṇḍito uparipāsādavaratale rahogato hutvā pallaṅkaṃ ābhujitvā nisinno cintesi  punabbhave paṭisandhiggahaṇaṃ nāma dukkhaṃ tathā nibbattanibbattaṭṭhāne sarīrabhedanaṃ ahañca jātidhammo jarādhammo byādhidhammo maraṇadhammo evaṃbhūtena mayā ajātiṃ ajaraṃ abyādhiṃ amaraṇaṃ sukhaṃ sivaṃ nibbānaṃ pariyesituṃ  vaṭṭati avassaṃ bhavacārakato muccitvā nibbānagāminā ekena maggena bhavitabbanti tena vuttaṃ 

 rahogato  nisīditvā evaṃ cintesahaṃ tadā
dukkho punabbhavo nāma sarīrassa ca bhedanaṃ

 jātidhammo jarādhammo byādhidhammo sahaṃ tadā
ajaraṃ amaraṃ khemaṃ pariyesissāmi nibbutiṃ

 yaṃnūnimaṃ pūtikāyaṃ nānākuṇapapūritaṃ
chaḍḍayitvāna gaccheyyaṃ anapekkho anatthiko

 atthi hehiti so maggo na so sakkā na hetuye
pariyesissāmi taṃ maggaṃ bhavato parimuttiyāti
ettha pana gāthāsambandhañca anuttānapadānamatthañca vatvāva gamissāma tattha ti rahasi gato rahasi ṭhāne nisinno nti evaṃ cintesiṃ ahaṃ evanti iminā cintanākāraṃ dasseti ti tasmiṃ sumedhapaṇḍitakāle evaṃ cintesahanti bhagavā iminā attanā saddhiṃ sumedhapaṇḍitaṃ ekattaṃ karoti tasmā tadā so sumedho ahamevāti pakāsento evaṃ cintesahaṃ tadāti bhagavā uttamapurisavasenāha ti jātisabhāvo esa nayo sesapadesupi nti nibbānaṃ
ti  parivitakkanatthe nipāto yadi panāhanti attho nti pūtibhūtaṃ kāyaṃ nti mutta-karīsa-pubbalohita-pitta-semha-kheḷasiṅghāṇikādianekakuṇapapūritaṃ ti anālayo ti avassaṃ upalabbhati ti bhavissati parivitakkanavacanamidaṃ ti tena maggena na sakkā na bhavituṃ so pana maggo ti hetubhāvāya na na hoti hetuyevāti attho ti bhavabandhanavimuttiyāti attho
idāni attanā parivitakkitamatthaṃ sampādayituṃ ti ādimāha yathā hi loke dukkhassa paṭipakkhabhūtaṃ sukhaṃ nāma atthi evaṃ bhave sati tappaṭipakkhena vibhavenāpi bhavitabbaṃ  yathā ca uṇhe sati tassa vūpasamabhūtaṃ sītalampi atthi evaṃ rāgādiaggīnaṃ vūpasamena nibbānena bhavitabbaṃ yathā ca pāpassa lāmakassa dhammassa paṭipakkhabhūto kalyāṇo anavajjadhammopi  atthiyeva evameva pāpikāya jātiyā sati sabbajātikhepanato ajātisaṅkhātena nibbānenāpi bhavitabbamevāti tena vuttaṃ 

 yathāpi dukkhe vijjante sukhaṃ nāmapi vijjati
evaṃ bhave vijjamāne vibhavopicchitabbako

 yathāpi uṇhe vijjante aparaṃ vijjati sītalaṃ
evaṃ tividhaggi vijjante nibbānaṃ icchitabbakaṃ

 yathāpi pāpe vijjante kalyāṇamapi vijjati
evameva jāti vijjante ajātipicchitabbakanti
tattha ti opammatthe nipāto nti kāyikacetasikasukhaṃ suṭṭhu dukkhaṃ khaṇatīti sukhaṃ ti janane ti ajananaṃ janane vijjamāne ajananadhammopi icchitabbo ti tividhe rāgādike aggimhi vijjamāneti attho nti tassa tividhassa rāgādiaggissa nibbāpanaṃ upasamanaṃ nibbānañca icchitabbaṃ ti akusale lāmake ti kusalamapi ti evamevaṃ ti  jātiyā vijjamānāyāti attho liṅgabhedañca vibhattilopañca katvā vuttaṃ ti jātikhepanaṃ ajātinibbānampi icchitabbaṃ
athāhaṃ parampi cintesiṃ  yathā nāma gūtharāsimhi nimuggena purisena dūratova kamalakuvalayapuṇḍarīkasaṇḍamaṇḍitaṃ vimalasalilaṃ taḷākaṃ disvā  katarena nu kho maggena tattha gantabbanti taḷākaṃ gavesituṃ yuttaṃ yaṃ tassa agavesanaṃ na so tassa taḷākassa doso tassa purisasseva doso evameva kilesamaladhovane amatamahātaḷāke vijjamāne yaṃ tassa agavesanaṃ na so amatasaṅkhātassa nibbānamahātaḷākassa doso purisasseva doso yathā pana corehi saṃparivārito puriso palāyanamagge vijjamānepi sace so na palāyati na so tassa maggassa doso tassa purisasseva doso evameva kilesacorehi parivāretvā gahitassa purisassa vijjamāneyeva nibbānamahānagaragāmimhi sive mahāmagge tassa maggassa agavesanaṃ  nāma na maggassa doso purisasseva doso yathā byādhipīḷito puriso vijjamāne byādhitikicchake vejje sace taṃ vejjaṃ gavesitvā taṃ byādhiṃ na tikicchāpeti na  so vejjassa doso tassa purisasseva doso evameva pana yo kilesabyādhiparipīḷito kilesavūpasamamaggakovidaṃ vijjamānameva ācariyaṃ na gavesati tasseva doso na kilesabyādhivināyakassa ācariyassa dosoti tena vuttaṃ 

 yathā gūthagato puriso taḷākaṃ disvāna pūritaṃ
na gavesati taṃ taḷākaṃ na doso taḷākassa so

 evaṃ kilesamaladhovaṃ vijjante amatantaḷe
na gavesati taṃ taḷākaṃ na doso amatantaḷe

 yathā arīhi pariruddho vijjante gamanampathe
na palāyati so puriso na doso añjasassa so

 evaṃ kilesapariruddho vijjamāne sive pathe
na gavesati taṃ maggaṃ na doso sivamañjase

 yathāpi  byādhito puriso vijjamāne tikicchake
na tikicchāpeti taṃ byādhiṃ na doso so tikicchake

 evaṃ kilesabyādhīhi dukkhito patipīḷito
na gavesati taṃ ācariyaṃ na doso so vināyaketi
tattha ti gūthakūpagato gūthena gato makkhito vā nti kilesamalasodhane bhummatthe paccattavacanaṃ ti amatasaṅkhātassa taḷākassa sāmiatthe bhummavacanaṃ daṭṭhabbaṃ anussaraṃ pakkhipitvā vuttaṃ ti paccatthikehi ti samantato niruddho ti gamanapathe chandāvināsatthaṃ anussarāgamanaṃ katvā vuttaṃ ti yadi na palāyeyya ti so corehi pariruddho puriso ti  maggassa maggassa hi 
maggo  pantho patho pajjo añjasaṃ vaṭumāyanaṃ
nāvā uttarasetu ca kullo ca bhisi saṅkamoti (cūḷani pārāyanatthutigāthāniddesa 101) 
bahūni nāmāni svāyamidha añjasanāmena vutto ti sabbupaddavābhāvato sive ti sivassa añjasassāti attho ti vejje ti na tikicchāpeyya ti tikicchakassa doso natthi byādhitasseva dosoti attho ti sañjātakāyikacetasikadukkho nti mokkhamaggācariyaṃ ti ācariyassa
evaṃ panāhaṃ cintetvā uttarimpi evaṃ cintesiṃ  yathāpi maṇḍanakajātiko puriso kaṇṭhe āsattaṃ kuṇapaṃ chaḍḍetvā sukhī gaccheyya evaṃ mayāpi imaṃ pūtikāyaṃ chaḍḍetvā anapekkhena nibbānamahānagaraṃ pavisitabbaṃ yathā ca naranāriyo ukkārabhūmiyaṃ uccārapassāvaṃ katvā na taṃ ucchaṅgena vā ādāya dasante vā veṭhetvā ādāya gacchanti atha kho jigucchamānā oloketumpi anicchantā anapekkhā chaḍḍetvā gacchanti evaṃ mayāpi imaṃ pūtikāyaṃ anapekkhena chaḍḍetvā amataṃ nibbānanagaraṃ pavisituṃ vaṭṭati yathā ca nāvikā nāma jajjaraṃ nāvaṃ udakagāhiniṃ chaḍḍetvā anapekkhāva gacchanti evamahampi imaṃ navahi vaṇamukhehi paggharantaṃ kāyaṃ chaḍḍetvā anapekkho nibbānamahānagaraṃ pavisissāmi  yathā ca koci puriso muttāmaṇiveḷuriyādīni nānāvidhāni ratanāni ādāya corehi saddhiṃ maggaṃ gacchanto attano ratanavināsabhayena te core chaḍḍetvā khemaṃ maggaṃ gaṇhāti evamayampi pūtikāyo ratanavilopakacorasadiso sacāhaṃ ettha taṇhaṃ karissāmi ariyamaggakusaladhammaratanāni me nassissanti tasmā mayā imaṃ mahācorasadisaṃ karajakāyaṃ chaḍḍetvā nibbānamahānagaraṃ pavisituṃ vaṭṭatīti tena vuttaṃ 

 yathāpi kuṇapaṃ puriso kaṇṭhe baddhaṃ jigucchiya
mocayitvāna gaccheyya sukhī serī sayaṃvasī

 tathevimaṃ pūtikāyaṃ nānākuṇapasañcayaṃ
chaḍḍayitvāna gaccheyyaṃ anapekkho anatthiko

 yathā  uccāraṭṭhānamhi karīsaṃ naranāriyo
chaḍḍayitvāna gacchanti anapekkhā anatthikā

 evamevāhaṃ imaṃ kāyaṃ nānākuṇapapūritaṃ
chaḍḍayitvāna gacchissaṃ vaccaṃ katvā yathā kuṭiṃ

 yathāpi jajjaraṃ nāvaṃ paluggaṃ udagāhiniṃ
sāmī chaḍḍetvā gacchanti anapekkhā anatthikā

 evamevāhaṃ imaṃ kāyaṃ navacchiddaṃ dhuvassavaṃ
chaḍḍayitvāna gacchissaṃ jiṇṇanāvaṃva sāmikā

 yathāpi puriso corehi gacchanto bhaṇḍamādiya
bhaṇḍacchedabhayaṃ disvā chaḍḍayitvāna gacchati

 evameva imaṃ kāyo mahācorasamo viya
pahāyimaṃ gamissāmi kusalacchedanābhayāti
tattha ti yathāpi daharo yuvā maṇḍanakajātiko puriso ahikuṇapena vā kukkurakuṇapena vā manussakuṇapena vā kaṇṭhe āsattena aṭṭīyitvā harāyitvā jigucchitvā taṃ kuṇapaṃ mocetvā  gaccheyya ti sukhito ti yathicchakavihārī nti anekavidhakuṇaparāsibhūtaṃ nānākuṇapapūritantipi pāṭho
ti uccārenti vaccaṃ karonti etthāti uccāro uccāro ca so ṭhānaṃ ceti uccāraṭṭhānaṃ atha vā ussāsiyyatīti ussāso vaccassetaṃ nāmaṃ tassa ṭhānaṃ ussāsaṭṭhānaṃ tasmiṃ  ukkāraṭṭhāneti attho nti vaccaṃ katvā kuṭiṃ naranāriyo viyāti attho
nti jiṇṇaṃ nti palujjantiṃ vikirantinti attho nti udakagāhiniṃ  ti nāvāsāmikā nti cakkhusotādīhi navahi vaṇamukhehi chiddāvacchiddehi yuttattā navacchiddaṃ nti dhuvanissandaṃ niccaṃ paggharaṇāsucinti attho
ti yaṃkiñci ratanādikaṃ bhaṇḍaṃ ādiya ti bhaṇḍassa acchindanena bhayaṃ disvāti attho ti so bhaṇḍamādāya gacchanto puriso viya ti ayaṃ pana kucchitānaṃ paramajegucchānaṃ āyoti kāyo ti upattiṭṭhānaṃ āyanti tatoti āyo kucchitā kesādayo iti kucchitānaṃ kesādīnaṃ āyoti kāyo ti cakkhuādīhi rūpādīsu piyarūpesu sārajjanādivasena pāṇātipātādinnādānādicoro hutvā sabbakusalaṃ vilumpatīti mahācorasamo tasmā yathā so ratanabhaṇḍamādāya corehi saddhiṃ gacchanto puriso te core pahāya gacchati evamevāhampi imaṃ mahācorasamaṃ kāyaṃ pahāya attano sotthibhāvakaraṃ maggaṃ gavesituṃ gamissāmīti atthasambandho veditabbo ti kusaladhammavilopanabhayenāti attho
athevaṃ sumedhapaṇḍito nānāvidhāhi upamāhi nekkhammakāraṇaṃ cintetvā punapi cintesi  imaṃ mahādhanarāsiṃ saṃharitvā mayhaṃ pitupitāmahādayo paralokaṃ gacchantā ekakahāpaṇampi gahetvā na gatā mayā pana gahetvā gamanakāraṇaṃ kātuṃ vaṭṭatīti gantvā rañño ārocesi   ahaṃ mahārāja jātijarādīhi upaddutahadayo agārasmā anagāriyaṃ pabbajissāmi mayhaṃ anekakoṭisatasahassaṃ dhanaṃ atthi taṃ devo paṭipajjatūti rājā āha  na mayhaṃ te dhanena attho tvaṃyeva yathicchakaṃ karohīti
so ca sādhu devāti nagare bheriṃ carāpetvā mahājanassa dānaṃ datvā vatthukāme ca kilesakāme ca pahāya amaravaranagarasadisato amaranagarato nikkhamitvā ekakova nānāmigagaṇavante himavante  nāma pabbataṃ nissāya assamaṃ katvā tattha paṇṇasālaṃ katvā pañcadosavivajjitaṃ caṅkamaṃ māpetvā aṭṭhaguṇasamupetaṃ abhiññābalaṃ samāharituṃ navadosasamannāgataṃ sāṭakaṃ pajahitvā dvādasaguṇamupāgataṃ vākacīraṃ nivāsetvā pabbaji evaṃ pana so pabbajito aṭṭhadosasamākiṇṇaṃ paṇṇasālaṃ pahāya dasaguṇasamannāgataṃ rukkhamūlaṃ upagantvā sabbadhaññavikatiṃ pahāya pavattaphalabhojano hutvā nisajjaṭṭhānacaṅkamanavasena padhānaṃ padahanto sattāhabbhantareyeva aṭṭhannaṃ samāpattīnaṃ pañcannañca abhiññānaṃ lābhī ahosi tena vuttaṃ 

 evāhaṃ  cintayitvāna nekakoṭisataṃ dhanaṃ
nāthānāthānaṃ datvāna himavantamupāgamiṃ

 himavantassāvidūre dhammiko nāma pabbato
assamo sukato mayhaṃ paṇṇasālā sumāpitā

 caṅkamaṃ  tattha māpesiṃ pañcadosavivajjitaṃ
aṭṭhaguṇasamupetaṃ abhiññābalamāhariṃ

 sāṭakaṃ pajahiṃ tattha navadosamupāgataṃ
vākacīraṃ nivāsesiṃ dvādasaguṇamupāgataṃ

 aṭṭhadosasamākiṇṇaṃ pajahiṃ paṇṇasālakaṃ
upāgamiṃ rukkhamūlaṃ guṇe dasahupāgataṃ

 vāpitaṃ ropitaṃ dhaññaṃ pajahiṃ niravasesato
anekaguṇasampannaṃ pavattaphalamādiyiṃ

 tatthappadhānaṃ  padahiṃ nissajjaṭṭhānacaṅkame
abbhantaramhi sattāhe abhiññābalapāpuṇinti
tattha nti evaṃ ahaṃ heṭṭhā vuttappakārena cintetvāti attho nti sanāthānamanāthānañca aḍḍhānañceva daliddānañca atthikā gaṇhantūti saha koṭṭhāgārehi datvāti attho ti himavantapabbatarājassa avidūre samīpe ti evaṃnāmako pabbato kasmā panāyaṃ dhammikoti yebhuyyena pana bodhisattā isipabbajjaṃ pabbajitvā taṃ pabbataṃ upanissāya abhiññāyo nibbattetvā samaṇadhammaṃ akaṃsu tasmā samaṇadhammassa nissayabhūtattā dhammikotveva pākaṭo ahosi ntiādinā sumedhapaṇḍitena assamapaṇṇasālā caṅkamā sahatthā māpitā viya vuttā na ca pana sahatthā māpitā kintu sakkena devena pesite vissakammunā devaputtena nimmitā bhagavā  pana tadā attano puññānubhāvena nibbattaṃ taṃ sampadaṃ sandhāya  sāriputta tasmiṃ pabbate 
assamo sukato mayhaṃ paṇṇasālā sumāpitā
caṅkamaṃ tattha māpesiṃ pañcadosavivajjitanti  ādimāha
tattha ti paṇṇachadanasālā ti tasmiṃ assamapade nti pañcahi caṅkamadosehi vivajjitaṃ katame pañca caṅkamadosā nāma thaddhavisamatā antorukkhatā gahanacchannatā atisambādhatā ativisālatāti imehi pañcahi  dosehi vivajjitaṃ ukkaṭṭhaparicchedena dīghato saṭṭhiratano vitthārato diyaḍḍharatano caṅkamo vutto atha vā nti pañcahi nīvaraṇadosehi vivajjitaṃ parihīnaṃ nti iminā uttarapadena sambandho daṭṭhabbo (dha sa aṭṭha nidānakathā sumedhakathā) nti evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatteti evaṃ vuttehi aṭṭhaguṇehi (dī ni 1244-245 ma ni 1384-386 431-433 pārā 12-14) samannāgataṃ abhiññābalaṃ āhariṃ ānesinti attho
keci  pana aṭṭhahi samaṇasukhehi upetaṃ aṭṭhimāni samaṇasukhāni nāma dhanadhaññapariggahābhāvo anavajjapiṇḍapātapariyesanabhāvo nibbutapiṇḍabhuñjanabhāvo raṭṭhaṃ pīḷetvā dhanadhaññādīsu gaṇhantesu rājapurisesu raṭṭhapīḷanakilesābhāvo upakaraṇesu nicchandarāgabhāvo coravilopane nibbhayabhāvo rājarājamahāmattehi asaṃsaṭṭhabhāvo catūsu disāsu appaṭihatabhāvoti imehi aṭṭhahi samaṇasukhehi (apa aṭṭha 1dūrenidāna sumedhakathā dha sa aṭṭha nidānakathā) upetaṃ samupetaṃ assamaṃ māpesinti assamena sambandhaṃ katvā vadanti taṃ pāḷiyā na sameti
nti vatthaṃ ti tasmiṃ assame nti sāriputta tattha vasanto attano nivatthapārutaṃ mahagghasāṭakaṃ  pariccajiṃ sāṭakaṃ pajahanto ca tattha nava dose disvā pajahinti dīpeti tāpasapabbajjaṃ pabbajitānañhi sāṭakasmiṃ nava dosā pakāsitā katame nava sāṭakassa mahagghabhāvo parapaṭibaddhabhāvo paribhogena lahukaṃ kilissanabhāvo kiliṭṭho ca dhovitabbo puna rajitabbo ca hoti paribhogena jīraṇabhāvo jiṇṇassa puna tunnakaraṇaṃ  vā aggaḷadānaṃ vā kātabbaṃ hoti puna pariyesanāya durabhisambhavabhāvo tāpasapabbajjāya ananucchavikabhāvo paccatthikānaṃ sādhāraṇabhāvo yathā naṃ na paccatthikā gaṇhanti evaṃ gopetabbo hoti paridahato vibhūsanaṭṭhānabhāvo gahetvā carantassa mahicchabhāvoti etehi navahi dosehi (apa aṭṭha 1dūrenidāna sumedhakathā) upagataṃ sāṭakaṃ pahāya vākacīraṃ nivāsesinti dīpeti nti muñjatiṇaṃ hīrāhīraṃ katvā ganthetvā kataṃ vākamayacīraṃ nivāsanapārupanatthāya ādiyinti attho nti dvādasahi ānisaṃsehi upetaṃ ettha -saddo ānisaṃsaṭṭho sataguṇā dakkhiṇā pāṭikaṅkhitabbātiādīsu (ma ni 3379) viya -kāro padasandhikaro vākacīrasmiṃ dvādasānisaṃsā  appagghatā aparāyattatā sahatthā kātuṃ sakkuṇeyyatā paribhogena jiṇṇepi sibbitabbābhāvo corabhayābhāvo pariyesantassa sukhena karaṇabhāvo tāpasapabbajjāya sāruppabhāvo sevamānassa vibhūsanaṭṭhānābhāvo cīvarappaccaye appicchabhāvo  paribhogasukhabhāvo vākuppattiyā sulabhabhāvo vākacīre naṭṭhepi anapekkhabhāvoti imehi dvādasahi guṇehi sampannaṃ (apa aṭṭha 1dūrenidāna sumedhakathā dha sa aṭṭha nidānakathā)
atha sumedhapaṇḍito tattha paṇṇasālāyaṃ viharanto paccūsasamaye paccuṭṭhāya attano nikkhamanakāraṇaṃ paccavekkhamāno evaṃ kira cintesi  ahaṃ pana navakanakakaṭakanūpurādisaṅghaṭṭanasaddasammissita-madhurahasitakathitagehajanaramaṇīyaṃ uḷāravibhavasobhitaṃ suravarabhavanākāramagāraṃ kheḷapiṇḍaṃ viya pahāya vivekārāmatāya sabbajanapāpapavāhanaṃ tapovanaṃ paviṭṭhosmi idha pana me paṇṇasālāya vāso dutiyo gharāvāso viya hoti handāhaṃ rukkhamūle vaseyyanti tena vuttaṃ 

 aṭṭhadosasamākiṇṇaṃ pajahiṃ paṇṇasālakanti
tattha nti aṭṭhahi dosehi samākiṇṇaṃ saṃyuttaṃ katamehi aṭṭhahi mahāsambhārehi nipphādanīyatā tiṇapaṇṇamattikādīhi niccaṃ paṭijagganīyatā senāsanaṃ nāma mahallakassa pāpuṇātīti avelāya vuṭṭhāpiyamānassa cittekaggatā na hotīti vuṭṭhāpanīyabhāvo sītuṇhassa paṭighātena kāyassa sukhumālakaraṇabhāvo gharaṃ paviṭṭhena yaṃ kiñci pāpaṃ sakkā kātunti garahapaṭicchādanakaraṇabhāvo mayhamidanti sapariggahabhāvo gehassa atthibhāvo sadutiyakavāso ūkāmaṅgulagharagoḷikādīnaṃ sādhāraṇatāya bahusādhāraṇabhāvoti  iti ime aṭṭha ādīnave (apa aṭṭha 1dūrenidāna sumedhakathā) disvā mahāsatto paṇṇasālaṃ pajahiṃ
nti channaṃ paṭikkhipitvā dasahi guṇehi upetaṃ rukkhamūlaṃ upagatosmīti attho katamehi dasahi appasamārambhatā upagamanamattamevettha hotīti sulabhānavajjatā abhiṇhaṃ tarupaṇṇavikāradassanena aniccasaññāsamuṭṭhāpanatā senāsanamaccherābhāvo tattha hi pāpaṃ karonto lajjatīti pāpakaraṇārahābhāvo pariggahakaraṇābhāvo devatāhi saha vāso channapaṭikkhepo paribhogasukhatā rukkhamūlasenāsanassa gatagataṭṭhāne sulabhatāya anapekkhabhāvoti iti ime dasa guṇe (apa aṭṭha 1dūrenidāna sumedhakathā) disvā rukkhamūlaṃ upagatosmīti vadati āha ca 
vaṇṇito  buddhaseṭṭhena nissayoti ca bhāsito
nivāso pavivittassa rukkhamūlasamo kuto
āvāsamaccherahare devatāparipālite
pavivitte vasanto hi rukkhamūlamhi subbato
abhirattāni  nīlāni paṇḍūni patitāni ca
passanto tarupaṇṇāni niccasaññaṃ panūdati
tasmā hi buddhadāyajjaṃ bhāvanābhiratālayaṃ
vivittaṃ nātimaññeyya rukkhamūlaṃ vicakkhaṇoti (visuddhi 132)
atha sumedhapaṇḍito paṇṇasālāya diṭṭhadoso hutvā rukkhamūlasenāsane laddhānisaṃso viharanto uttaripi cintesi  āhāratthāya me gāmagamanaṃ āhārapariyesanadukkhaṃ nāhaṃ kenaci pārijuññena nikkhamitvā āhāratthāya pabbajito āhārapariyesanamūlassa ca dukkhassa pamāṇaṃ natthi yaṃnūnāhaṃ pavattaphalena yāpeyyanti imaṃ pana atthavisesaṃ dīpento 
 vāpitaṃ ropitaṃ dhaññaṃ pajahiṃ niravasesato
anekaguṇasampannaṃ pavattaphalamādiyinti  ādimāha
tattha nti vapitvā nipphannaṃ nti ropitvā nipphannaṃ vapanaropanavasena duvidhāva sassanipphatti taṃ duvidhampi attano appicchatāya pahāya pavattaphalena yāpesiṃ nti sayameva patitaphalaṃ nti paribhuñjiṃ
pavattaphalasantuṭṭho aparāyattajīviko
pahīnāhāraloluppo hoti cātuddiso muni
jahāti rasataṇhañca ājīvo tassa sujjhati
tasmā hi nātimaññeyya pavattaphalabhojananti (visuddhi 126 thokaṃ visadisaṃ) 
evaṃ pavattamāno sumedhapaṇḍito nacirasseva antosattāhe aṭṭha samāpattiyo pañca abhiññāyo ca pāpuṇi imamatthaṃ pakāsentena ntiādi vuttaṃ tattha ti tasmiṃ assame nti vīriyaṃ vīriyañhi padahitabbato padhānabhāvakaraṇato vā padhānanti vuccati nti vīriyamārabhiṃ ti nisajjāya ca ṭhānena ca caṅkamena ca
sumedhapaṇḍito pana seyyaṃ paṭikkhipitvā nisajjaṭṭhānacaṅkameheva rattindivaṃ vītināmetvā sattāhabbhantareyeva abhiññābalaṃ pāpuṇi evaṃ pana abhiññābalaṃ patvā sumedhatāpase samāpattisukhena vītināmente tadā sabbajanasaṅgahakaro mārabalabhayaṃkaro ñāṇadīpaṅkaro  nāma satthā loke udapādi
saṅkhepeneva tassāyamānupubbikathā  ayaṃ kira dīpaṅkaro nāma mahāsatto samattiṃsa pāramiyo pūretvā vessantarattabhāvasadise attabhāve ṭhito pathavikampanādīni mahādānāni datvā āyupariyosāne  tusitapure nibbattitvā tattha yāvatāyukaṃ ṭhatvā dasasahassacakkavāḷadevatāhi sannipatitvā 
kālo kho te mahāvīra uppajja mātukucchiyaṃ
sadevakaṃ tārayanto bujjhassu amataṃ padanti (bu vaṃ 167) 
vutte  tato so devatānaṃ vacanaṃ sutvā ca pañca mahāvilokanāni viloketvā tato cuto rammavatīnagare attano yasavibhūtiyā vijitavāsudevassa naradevassa sudevassa nāma rañño kule sumedhāya deviyā kucchismiṃ āsāḷhipuṇṇamiyā uttarāsāḷhanakkhattena paṭisandhiṃ gahetvā mahatā parivārena parihariyamāno mahādeviyā kucchimhi maṇikūṭagato viya kenaci asucinā amakkhito dasa māse vasitvā saliladharavivaragato saradakālacando viya tassā udarato nikkhami

tassa pana dīpaṅkarakumārassa paṭisandhikkhaṇepi vijātakkhaṇepi  pāṭihāriyāni pāturahesuṃ sabbasabbaññubodhisattesu mātukucchiṃ okkamantesu nikkhamantesu sambujjhantesu dhammacakkaṃ pavattantesūti imesu  catūsu ṭhānesu dvattiṃsa pāṭihāriyāni pavattanteva tasmā mayā pākaṭattā dīpaṅkarakumārassa jātiyaṃ dassitāni 
dīpaṅkare cārukare kumāre sivaṃkare santikareva jāte
pakampi saṅkampi tadā samantā sahassasaṅkhyā dasalokadhātu
cakkavāḷasahassesu dasasahasseva devatā
ekasmiṃ cakkavāḷasmiṃ tadā sannipatiṃsu tā
bodhisattaṃ mahāsattaṃ jātamattantu devatā
paṭhamaṃ paṭiggaṇhiṃsu pacchā taṃ manujā pana
avāditā kenaci cammanaddhā supokkharā dundubhiyo ca vīṇā
aghaṭṭitānābharaṇāni tasmiṃ khaṇe samantā madhuraṃ raviṃsu
chijjiṃsu sabbattha ca bandhanāni sayaṃ vigacchiṃsu ca sabbarogā
rūpāni passiṃsu ca jātiandhā saddaṃ samantā badhirā suṇiṃsu
anussatiṃ jātijaḷā manussā labhiṃsu yānaṃ padasāva paṅgulā
videsayātā sayameva nāvā sapaṭṭanaṃ sīghamupāgamiṃsu
ākāsaṭṭhaṃ  bhūmigatañca sabbaṃ sayaṃ samantā ratanaṃ viroci
nibbāyi ghore niraye hutāso nadīsu toyampi ca nappavatti
lokantare  dukkhanirantarepi pabhā uḷārā vipulā ahosi
tathā tadā santataraṅgamālo mahāsamuddo madhurodakoyaṃ
na vāyi vāto pharuso kharo vā samphullapupphā taravo ahesuṃ
viroci cando adhikaṃ satāro na cāpi uṇho sūriyo ahosi
khagā nabhamhāpi ca rukkhato ca haṭṭhāva heṭṭhā pathaviṃ bhajiṃsu
mahācatuddīpagato ca megho pavassi toyaṃ madhuraṃ samantā
ṭhatvāva dibbe bhavane sakasmiṃ pasannacittā pana devatāyo
nacciṃsu gāyiṃsu ca vādayiṃsu seḷiṃsu tā keḷimakaṃsu ceva
sayaṃ kira dvāramahākavāṭā khaṇeva tasmiṃ vivaṭā ahesuṃ
mahājane neva khudā pipāsā pīḷesi lokaṃ kira kañci kañci
ye niccaverā pana pāṇisaṅghā te mettacittaṃ paramaṃ labhiṃsu
kākā ulūkehi cariṃsu saddhiṃ koṇā varāhehi akaṃsu keḷiṃ
ghorāpi sappānamukhāpi sappā kīḷiṃsu kāmaṃ nakulehi saddhiṃ
gaṇhiṃsu majjārasiresu yūkā vissatthacittā gharamūsikāpi
buddhantarenāpi  aladdhatoye pisācaloke vigatā pipāsā
khujjā ahesuṃ samacārukāyā mūgā ca vācaṃ madhuraṃ lapiṃsu
pasannacittā  pana pāṇisaṅghā tadaññamaññaṃ piyamālapiṃsu
assā ca hesiṃsu pahaṭṭhacittā gajjiṃsu mattā varavāraṇāpi
surabhicandanacuṇṇasamākulā  kusumakuṅkumadhūpasugandhinī
vividhacārumahaddhajamālinī dasasahassi ahosi samantatoti
tatra hissa dasasahassilokadhātukampo sabbaññutaññāṇapaṭilābhassa pubbanimittaṃ devatānaṃ ekacakkavāḷe sannipāto dhammacakkappavattanakāle ekappahāreneva sannipatitvā dhammapaṭiggahaṇassa pubbanimittaṃ paṭhamaṃ devatānaṃ paṭiggahaṇaṃ catunnaṃ rūpāvacarajjhānānaṃ paṭilābhassa pubbanimittaṃ pacchā manussānaṃ paṭiggahaṇaṃ catunnaṃ arūpāvacarajjhānānaṃ paṭilābhassa pubbanimittaṃ cammanaddhadundubhīnaṃ sayameva vajjanaṃ mahantiyā dhammabheriyā anusāvanassa pubbanimittaṃ vīṇābharaṇānaṃ sayameva vajjanaṃ anupubbavihārapaṭilābhassa pubbanimittaṃ bandhanānaṃ sayameva chedo asmimānasamucchedassa pubbanimittaṃ mahājanassa sabbarogavigamo catusaccaphalapaṭilābhassa pubbanimittaṃ jaccandhānaṃ rūpadassanaṃ dibbacakkhupaṭilābhassa pubbanimittaṃ badhirānaṃ saddassavanaṃ dibbasotadhātupaṭilābhassa pubbanimittaṃ
jātijaḷānaṃ anussatuppādo catusatipaṭṭhānapaṭilābhassa pubbanimittaṃ paṅgulānaṃ padasā gamanaṃ caturiddhipādapaṭilābhassa pubbanimittaṃ videsagatānaṃ nāvānaṃ sapaṭṭanāgamanaṃ catupaṭisambhidādhigamassa ratanānaṃ sayameva virocanaṃ dhammobhāsapaṭilābhassa niraye agginibbāyanaṃ ekādasagginibbāyanassa nadīsu toyassa nappavattanaṃ catuvesārajjapaṭilābhassa lokantare āloko avijjandhakāraṃ vidhametvā ñāṇalokadassanassa mahāsamuddassa  madhurodakatā nibbānarasena ekarasabhāvassa vātassa avāyanaṃ dvāsaṭṭhidiṭṭhigatabhedanassa tarūnaṃ pupphitabhāvo vimuttipupphehi pupphitabhāvassa pubbanimittaṃ
candassa ativirocanaṃ bahujanakantatāya pubbanimittaṃ sūriyassa nātiuṇhavimalabhāvo kāyikacetasikasukhuppattiyā khagānaṃ nagādīhi pathavigamanaṃ ovādaṃ sutvā mahājanassa pāṇehi saraṇagamanassa mahato catuddīpagatameghassa pavassanaṃ mahato dhammavassassa devatānaṃ sakasakabhavanesveva ṭhatvā naccādīhi kīḷanaṃ buddhabhāvaṃ patvā udānudānassa dvārakavāṭānaṃ sayameva vivaraṇaṃ aṭṭhaṅgikamaggadvāravivaraṇassa khudāpīḷanassa abhāvo vimuttisukhena sukhitabhāvassa verīnaṃ mettacittapaṭilābho catubrahmavihārapaṭilābhassa dasasahassilokadhātuyā  ekadhajamālitā ariyadhajamālitāya pubbanimittaṃ sesavisesā pana sesabuddhaguṇapaṭilābhassa pubbanimittānīti veditabbā
atha  mahatiyā sampattiyā paricāriyamāno anukkamena bhaddaṃ yobbanaṃ patvā tiṇṇaṃ utūnaṃ anucchavikesu tīsu pāsādesu devalokasiriṃ viya rajjasirimanubhavanto uyyānakīḷāya gamanasamaye anukkamena jiṇṇabyādhimatasaṅkhāte tayo devadūte disvā sañjātasaṃvego nivattitvā sudassananagarasadisavibhavasobhaṃ rammavatī nāma nagaraṃ pāvisi nagaraṃ pavisitvā puna catutthavāre hatthācariyaṃ pakkosāpetvā etadavoca  ahaṃ tāta uyyānadassanatthāya nikkhamissāmi hatthiyānāni kappāpehīti so sādhu devāti paṭisuṇitvā caturāsītihatthisahassāni kappāpesi atha vissakammo nāma devaputto bodhisattaṃ nānāvirāgavasananivāsanaṃ āmukkamuttāhārakeyūraṃ ruciranavakanakakaṭakamakuṭakuṇḍaladharaṃ paramasurabhikusumamālasamalaṅkatasiroruhaṃ samalaṅkari kira atha dīpaṅkarakumāro devakumāro viya caturāsītiyā hatthisahassehi parivuto hatthikkhandhavaragato mahatā balakāyena parivuto ratijananaṃ uyyānaṃ pavisitvā hatthikkhandhato oruyha taṃ uyyānamanusañcaritvā paramaruciradassane sakahadayasītale silātale nisīditvā pabbajjāya cittaṃ uppādesi  taṅkhaṇaññeva suddhāvāsakhīṇāsavo mahābrahmā aṭṭha samaṇaparikkhāre ādāya mahāpurisassa cakkhupathe pāturahosi
mahāpuriso taṃ disvā  kimidanti pucchitvā samaṇaparikkhāroti sutvā alaṅkārabhaṇḍaṃ omuñcitvā pasādhanabhaṇḍāgārikassa hatthe datvā maṅgalakhaggamādāya saddhiṃ makuṭena kese chinditvā antalikkhe ākāse ukkhipi atha sakko devarājā suvaṇṇacaṅkoṭakena taṃ kesamakuṭaṃ ādāya sinerumuddhani tiyojanappamāṇaṃ indanīlamaṇimayaṃ  nāma akāsi atha mahāpuriso devadattiyaṃ arahattadhajaṃ kāsāvaṃ paridahitvā sāṭakayugaṃ ākāse khipi taṃ brahmā paṭiggahetvā brahmaloke dvādasayojanikaṃ sabbaratanamayaṃ cetiyamakāsi dīpaṅkarakumāraṃ pana pabbajantaṃ ekā purisakoṭi anupabbaji tāya pana parisāya parivuto bodhisatto dasa māse padhānacariyaṃ acari atha visākhapuṇṇamāya aññataraṃ nagaraṃ piṇḍāya pāvisi
tasmiṃ kira nagare taṃdivasaṃ devatānaṃ balikaraṇatthāya nirudakapāyāsaṃ paciṃsu tassa pana mahāsattassa saparisassa piṇḍāya paviṭṭhassa manussā adaṃsu taṃ kira sabbesaṃ koṭisaṅkhyāyānaṃ bhikkhūnaṃ pariyattaṃ ahosi mahāpurisassa pana patte devatā dibbojaṃ pakkhipiṃsu taṃ paribhuñjitvā tattheva  sālavane divāvihāraṃ vītināmetvā sāyanhasamaye paṭisallānā vuṭṭhāya gaṇaṃ vissajjetvā  nāmājīvakena dinnā aṭṭha tiṇamuṭṭhiyo gahetvā  pipphalibodhirukkhamūlaṃ gantvā tiṇasantharaṃ santharitvā navutihatthaṃ bodhikkhandhaṃ piṭṭhito katvā pallaṅkaṃ ābhujitvā caturaṅgavīriyaṃ adhiṭṭhahitvā bodhirukkhamūle nisīdi
tato mārabalaṃ vidhamitvā rattiyā paṭhamayāme pubbenivāsaṃ anussaritvā majjhimayāme dibbacakkhuṃ visodhetvā pacchimayāme anulomapaṭilomavasena paccayākāraṃ sammasitvā ānāpānacatutthajjhānaṃ samāpajjitvā tato vuṭṭhāya pañcasu khandhesu abhinivisitvā udayabbayavasena samapaññāsa lakkhaṇāni disvā yāva gotrabhuñāṇaṃ vipassanaṃ vaḍḍhetvā aruṇodaye ariyamaggena sakalabuddhaguṇe paṭivijjhitvā buddhasīhanādaṃ naditvā sattasattāhaṃ bodhisamīpeyeva vītināmetvā brahmuno dhammadesanaṃ paṭiññāya  dhammacakkaṃ pavattetvā koṭisatānaṃ devamanussānaṃ dhammāmataṃ pāyetvā catuddīpikamahāmegho viya dhammavassaṃ  vassento mahājanassa bandhanamokkhaṃ karonto janapadacārikaṃ vicari
tadā kira sumedhapaṇḍito samāpattisukhena vītināmento neva pathavikampanamaddasa na tāni nimittāni tena vuttaṃ 

 evaṃ me siddhippattassa vasībhūtassa sāsane
dīpaṅkaro nāma jino uppajji lokanāyako

 uppajjante ca jāyante bujjhante dhammadesane
caturo nimitte nāddasaṃ jhānaratisamappitoti
tattha nti idāni vattabbaṃ nidasseti ti mama ti pañcābhiññāsiddhippattassa ti bhūtavasissa ciṇṇavasībhāvamupagatassāti attho ti vivekamānasānaṃ sāsane anādaralakkhaṇe sāmivacanaṃ daṭṭhabbaṃ ti kilesārijayanena jino
ti paṭisandhiggahaṇe ti mātukucchito nikkhamane ti anuttaraṃ sammāsambodhiṃ abhisambujjhante ti dhammacakkappavattane ti cattāri nimittāni dīpaṅkarassa dasabalassa paṭisandhi-jāti-bodhi-dhammacakkappavattanesu catūsu ṭhānesu dasasahassilokadhātukampanādīni nimittānīti attho etthāha  tāni pana bahūni nimittāni kasmā  caturo nimitteti vuttaṃ ayuttaṃ nanūti nāyuttaṃ yadipi etāni bahūni nimittāni catūsu ṭhānesu pana pavattattā caturo nimitteti vuttaṃ nti nāddasiṃ idāni tesaṃ catunnaṃ nimittānaṃ adassane kāraṇaṃ niddisanto ti āha ti samāpattisukhassetaṃ adhivacanaṃ jhānaratiyā samappitattā samaṅgībhūtattā tāni nimittāni nāddasanti attho
atha tasmiṃ kāle dīpaṅkaradasabalo catūhi khīṇāsavasatasahassehi parivuto anupubbena cārikaṃ caramāno paramarammaṃ rammaṃ nāma nagaraṃ patvā mahāvihāre paṭivasati rammanagaravāsino dīpaṅkaro kira dasabalo anuttaraṃ sammāsambodhiṃ patvā pavattitavaradhammacakko anupubbena  cārikaṃ caramāno rammanagaraṃ patvā sudassanamahāvihāre paṭivasatīti sutvā sappiādīni bhesajjāni gahetvā bhuttapātarāsā suddhuttarāsaṅgā pupphadhūpagandhahatthā yena buddho tenupasaṅkamiṃsu upasaṅkamitvā satthāraṃ vanditvā pupphādīhi pūjetvā ekamantaṃ nisīditvā atimadhuraṃ dhammakathaṃ sutvā svātanāya bhagavantaṃ nimantetvā uṭṭhāyāsanā dasabalaṃ padakkhiṇaṃ katvā pakkamiṃsu
te punadivase asadisamahādānaṃ sajjetvā maṇḍapaṃ kāretvā vimalakomalehi nīluppalehi chādetvā catujjātigandhena paribhaṇḍaṃ kāretvā lājapañcamāni surabhikusumāni vikiritvā maṇḍapassa catūsu koṇesu sītalamadhuravāripuṇṇā cāṭiyo ṭhapetvā kadalipaṇṇehi pidahitvā maṇḍapopari jayasumanakusumasadisaṃ paramaruciradassanaṃ celavitānaṃ bandhitvā suvaṇṇamaṇirajatatārakāhi racayitvā tattha gandhadāmapupphadāmapattadāmaratanadāmāni olambetvā dhūpehi duddinaṃ katvā sakalañca taṃ rammaṃ rammanagaraṃ sammaṭṭhaṃ saphalakadaliyo ca pupphasamalaṅkate puṇṇaghaṭe ca ṭhapāpetvā nānāvirāgā dhajapaṭākāyo ca samussāpetvā mahāvīthiyā ubhosu passesu sāṇipākārehi parikkhipitvā dīpaṅkaradasabalassa āgamanamaggaṃ alaṅkarontā udakaparibhinnaṭṭhānesu paṃsuṃ pakkhipitvā cikkhallakampi pathaviṃ asamaṃ samaṃ katvā muttāsadisāhi vālukāhi ākiranti lājapañcamehi ca pupphehi ākiranti saphalakadalikamuke ca patiṭṭhāpenti
atha tasmiṃ kāle sumedhatāpaso attano assamapadato uggantvā rammanagaravāsīnaṃ tesaṃ manussānaṃ uparibhāgena ākāsena gacchanto te haṭṭhapahaṭṭhe maggaṃ sodhente ca alaṅkaronte ca disvā  kiṃ nu kho kāraṇanti cintetvā sabbesaṃ passantānaññeva  ākāsato oruyha ekamante  ṭhatvā te manusse pucchi  ambho! kassatthāya tumhe imaṃ maggaṃ sodhethāti tena vuttaṃ 

 paccantadesavisaye nimantetvā tathāgataṃ
tassa āgamanaṃ maggaṃ sodhenti tuṭṭhamānasā

 ahaṃ tena samayena nikkhamitvā sakassamā
dhunanto vākacīrāni gacchāmi ambare tadā

 vedajātaṃ  janaṃ disvā tuṭṭhahaṭṭhaṃ pamoditaṃ
orohitvāna gaganā manusse pucchi tāvade

 tuṭṭhahaṭṭho pamudito vedajāto mahājano
kassa sodhīyati maggo añjasaṃ vaṭumāyananti
tattha ti majjhimadesasseva ekapasse paccantadesasaññite janapade nti tena āgantabbaṃ magganti attho ti ahaṃ tasmiṃ samaye bhummatthe cetaṃ karaṇavacanaṃ daṭṭhabbaṃ ti attano assamapadato nikkhamitvā ti odhunanto ti imesaṃ dvinnaṃ padānaṃ ekatthattā purimassa nikkhamanakiriyāya pacchimassa ca gamanakiriyāya saddhiṃ sambandho veditabbo itarathā punaruttidosā na muccati ti tasmiṃ samaye
nti sañjātasomanassaṃ nti imāni tīṇi padāni aññamaññavevacanāni aññamaññassa atthadīpanāni atha vā sukhena  pītiyā  pāmojjena  ti otaritvā ti mānuse pucchi ayameva vā pāṭho ti tadā taṅkhaṇeyevāti attho idāni pucchitamatthaṃ dassentena tiādi vuttaṃ tattha ayaṃ mahājano tuṭṭhahaṭṭho pamoditahadayo hutvā maggaṃ sodheti kiṃ kāraṇā sodheti kassatthāya vā sodhetīti evaṃ sodheti saddaṃ āharitvā attho daṭṭhabbo itarathā na yujjati ti suddhabhāvo karīyati nti maggassevetāni vevacanāni
evaṃ  tena sumedhatāpasena puṭṭhā te manussā āhaṃsu  bhante  sumedha kiṃ na jānātha dīpaṅkaro nāma buddho anuttaraṃ sammāsambodhiṃ patvā pavattitavaradhammacakko janapadacārikaṃ caramāno anukkamena amhākaṃ nagaraṃ patvā sudassanamahāvihāre paṭivasati mayaṃ taṃ bhagavantaṃ nimantayitvā tasseva buddhassa bhagavato āgamanamaggaṃ sodhemāti tato taṃ sutvā sumedhapaṇḍito cintesi  buddhoti kho panesa ghosopi dullabho pageva buddhuppādo tena hi mayāpi imehi manussehi saddhiṃ dasabalassa āgamanamaggaṃ sodhetuṃ vaṭṭatīti so te manusse  āha  sace bho tumhe imaṃ maggaṃ buddhassa sodhetha mayhampi ekaṃ okāsaṃ detha ahampi tumhehi saddhiṃ buddhassa maggaṃ sodhessāmīti tato te sādhūti sampaṭicchitvā  ayaṃ sumedhapaṇḍito mahiddhiko mahānubhāvoti jānamānā dubbisodhanaṃ udakasambhinnaṃ ativiya visamaṃ ekaṃ okāsaṃ sallakkhetvā  imaṃ okāsaṃ tumhe sodhetha alaṅkarotha cāti adaṃsu tato sumedhapaṇḍito buddhārammaṇaṃ pītiṃ uppādetvā cintesi  ahaṃ pana imaṃ okāsaṃ iddhiyā paramadassanīyaṃ kātuṃ pahomi evaṃ kate pana maṃ na paritosessati ajja pana mayā kāyaveyyāvaccaṃ kātuṃ vaṭṭatīti paṃsuṃ āharitvā taṃ padesaṃ pūreti
tassa pana tasmiṃ padese asodhite vippakateyeva rammanagaravāsino manussā bhagavato kālamārocesuṃ  niṭṭhitaṃ bhante bhattanti evaṃ tehi kāle ārocite dasabalo jayasumanakusumasadisavaṇṇaṃ dupaṭṭacīvaraṃ timaṇḍalaṃ paṭicchādetvā nivāsetvā tassupari suvaṇṇapāmaṅgena jayasumanakusumakalāpaṃ parikkhipanto viya vijjulatāsassirikaṃ kāyabandhanaṃ bandhitvā kanakagirisikharamatthake lākhārasaṃ parisiñcanto viya suvaṇṇacetiyaṃ pavāḷajālena parikkhipanto viya ca suvaṇṇagghikaṃ rattakambalena paṭimuñcanto viya ca saradasamayarajanikaraṃ rattavalāhakena paṭicchādento viya ca lākhārasena tintakiṃsukakusumasadisavaṇṇaṃ rattavarapaṃsukūlacīvaraṃ pārupitvā gandhakuṭidvārato kañcanaguhato sīho viya nikkhamitvā gandhakuṭipamukhe aṭṭhāsi atha sabbe bhikkhū attano attano pattacīvaramādāya bhagavantaṃ parivārayiṃsu te pana parivāretvā ṭhitā bhikkhū evarūpā ahesuṃ 
appicchā pana santuṭṭhā vattāro vacanakkhamā
pavivittā asaṃsaṭṭhā vinītā pāpagarahino
sabbepi sīlasampannā samādhijjhānakovidā
paññāvimuttisampannā tipañcacaraṇāyutā
khīṇāsavā  vasippattā iddhimanto yasassino
santindriyā damappattā suddhā khīṇapunabbhavāti
iti  bhagavā sayaṃ vītarāgo vītarāgehi vītadoso vītadosehi vītamoho vītamohehi parivuto ativiya virocittha atha satthā mahānubhāvānaṃ khīṇāsavānaṃ chaḷabhiññānaṃ catūhi satasahassehi parivuto marugaṇaparivuto dasasatanayano viya brahmagaṇaparivuto hāritamahābrahmā viya ca aparimitasamayasamupacitakusalabalajanitāya anopamāya buddhalīḷāya tārāgaṇaparivuto saradasamayarajanikaro viya ca gaganatalaṃ taṃ maggaṃ alaṅkatapaṭiyattaṃ paṭipajji
suvaṇṇavaṇṇāya pabhāya dhīro suvaṇṇavaṇṇe kira maggarukkhe
suvaṇṇavaṇṇe kusume karonto suvaṇṇavaṇṇo paṭipajji maggaṃ
sumedhatāpasopi tena alaṅkatapaṭiyattena maggena āgacchantassa dīpaṅkarassa bhagavato dvattiṃsamahāpurisalakkhaṇapaṭimaṇḍitaṃ asītiyā anubyañjanehi anurañjitaṃ byāmappabhāya parikkhepaṃ sassirikaṃ indanīlamaṇisadisaṃ ākāse nānappakārā vijjulatā viya chabbaṇṇabuddharasmiyo vissajjentaṃ rūpasobhaggappattaṃ attabhāvaṃ akkhīni ummīletvā oloketvā  ajja mayā dasabalassa jīvitapariccāgaṃ kātuṃ vaṭṭatīti mā bhagavā kalale akkami maṇimayaphalakasetuṃ akkamanto viya saddhiṃ catūhi khīṇāsavasatasahassehi mama piṭṭhiṃ akkamanto gacchatu taṃ me bhavissati dīgharattaṃ hitāya sukhāyāti kese mocetvā ajinajaṭāvākacīrāni kāḷavaṇṇe kalale pattharitvā tattheva kalalapiṭṭhe nipajji tena vuttaṃ 

 te me puṭṭhā viyākaṃsu buddho loke anuttaro
dīpaṅkaro nāma jino uppajji lokanāyako
tassa sodhīyati maggo añjasaṃ vaṭumāyanaṃ

 buddhoti vacanaṃ sutvāna pīti uppajji tāvade
buddho buddhoti kathayanto somanassaṃ pavedayiṃ

 tattha  ṭhatvā vicintesiṃ tuṭṭho saṃviggamānaso
idha bījāni ropissaṃ khaṇo ve mā upaccagā

 yadi buddhassa sodhetha ekokāsaṃ dadātha me
ahampi sodhayissāmi añjasaṃ vaṭumāyanaṃ

 adaṃsu  te mamokāsaṃ sodhetuṃ añjasaṃ tadā
buddho buddhoti cintento maggaṃ sodhemahaṃ tadā

 aniṭṭhite mamokāse dīpaṅkaro mahāmuni
catūhi satasahassehi chaḷabhiññehi tādihi
khīṇāsavehi vimalehi paṭipajji añjasaṃ jino

 paccuggamanā vattanti vajjanti bheriyo bahū
āmoditā naramarū sādhukāraṃ pavattayuṃ

 devā manusse passanti manussāpi ca devatā
ubhopi te pañjalikā anuyanti tathāgataṃ

 devā dibbehi turiyehi manussā mānusehi ca
ubhopi te vajjayantā anuyanti tathāgataṃ

 dibbaṃ mandāravaṃ pupphaṃ padumaṃ pārichattakaṃ
disodisaṃ okiranti ākāsanabhagatā marū

 dibbaṃ candanacuṇṇañca varagandhañca kevalaṃ
disodisaṃ okiranti ākāsanabhagatā marū

 campakaṃ saralaṃ nīpaṃ nāgapunnāgaketalaṃ
disodisaṃ ukkhipanti bhūmitalagatā narā

 kese  muñcitvāhaṃ tattha vākacīrañca cammakaṃ
kalale pattharitvāna avakujjo nipajjahaṃ

 akkamitvāna maṃ buddho saha sissehi gacchatu
mā naṃ kalale akkamittha hitāya me bhavissatīti
tattha ti byākariṃsu dīpaṅkaro nāma jino tassa sodhīyati pathotipi pāṭho nti somanassamanubhavinti attho ti yasmiṃ padese ākāsato otari tattheva ṭhatvā ti pītivimhitamānaso ti imasmiṃ dīpaṅkare puññakkhette ti kusalabījāni nti ropissāmi ti aṭṭhakkhaṇavirahito navamo khaṇasannipāto atidullabho so mayā paṭiladdho ti nipātamattaṃ ti so mā accagamā mā atikkamīti attho ti  detha ti ye me puṭṭhā manussā teti attho ti sodhemi ahaṃ tadā ti apariyosite vippakate ti ettha cattāro āsavā  kāmāsavo bhavāsavo diṭṭhāsavo avijjāsavoti (cūḷani jatukaṇṇimāṇavapucchāniddesa 69) ime cattāro āsavā yesaṃ khīṇā pahīnā samucchinnā paṭippassaddhā abhabbuppattikā ñāṇagginā daḍḍhā te khīṇāsavā tehi khīṇāsavehi khīṇāsavattāyeva 
ti ettha devānaṃ manussadassane vattabbaṃ natthi pakatidassanavasena pana yathā manussā idha ṭhatvā passanti evaṃ devāpi manusse passantīti attho ti deve ti ubho devamanussā ti katapañjalikā ubhopi hatthe sirasi patiṭṭhāpetvāti attho nti tathāgatassa pacchato yanti anuyoge sati sāmiatthe upayogavacanaṃ hotīti lakkhaṇaṃ tena vuttaṃ anuyanti tathāgatanti ti vādentā
nti mandāravapupphaṃ nti disato disato ti avakiranti ti ākāsasaṅkhāte nabhasi gatā atha vā ākāsaṃ gatā saggagatāva nabhoti hi saggo vuccati ti amarā nti saralatarukusumaṃ nti kadambapupphaṃ nti nāgapunnāgaketakapupphāni ca ti bhūmigatā
nti ahaṃ kese baddhā kalāpakuṭilajaṭā muñcitvā vippakiritvāti attho ti mayhaṃ dinne okāse nti cammakkhaṇḍaṃ ti cikkhallakaddame ti adhomukho hutvā nti nipajjiṃ  ahaṃ nti ettha ti paṭisedhatthe nipāto nti padapūraṇatthe nipāto buddho kalale mā akkamitthāti attho ti taṃ kalale anakkamanaṃ dīgharattaṃ mama hitatthāya bhavissatīti sukhāya me bhavissatītipi pāṭho
tato  sumedhapaṇḍito kalalapiṭṭhe nipanno evaṃ cintesi  sacāhaṃ iccheyyaṃ sabbakilese jhāpetvā saṅghanavako hutvā rammanagaraṃ paviseyyaṃ aññātakavesena pana me kilese jhāpetvā nibbānappattiyā kiccaṃ natthi yaṃnūnāhaṃ dīpaṅkaradasabalo viya paramābhisambodhiṃ patvā dhammanāvaṃ āropetvā mahājanaṃ saṃsārasāgarā uttāretvā pacchā parinibbāyeyyaṃ idaṃ me patirūpanti tato aṭṭha dhamme samodhānetvā buddhabhāvāya abhinīhāraṃ katvā nipajji tena vuttaṃ 

 pathaviyaṃ nipannassa evaṃ me āsi cetaso
icchamāno ahaṃ ajja kilese jhāpaye mama

 kiṃ me aññātavesena dhammaṃ sacchikatenidha
sabbaññutaṃ pāpuṇitvā buddho hessaṃ sadevake

 kiṃ me ekena tiṇṇena purisena thāmadassinā
sabbaññutaṃ pāpuṇitvā santāressaṃ sadevakaṃ

 iminā me adhikārena katena purisuttame
sabbaññutaṃ pāpuṇitvā tāremi janataṃ bahuṃ

 saṃsārasotaṃ chinditvā viddhaṃsetvā tayo bhave
dhammanāvaṃ samāruyha santāressaṃ sadevakanti
tattha ti puthaviyā nipannassa ayameva vā pāṭho ti cetaso parivitakko  ahosīti attho evaṃ me āsi cetanātipi pāṭho ti ākaṅkhamāno ti kilissanti upatāpentīti kilesā rāgādayo dasa ti jhāpeyyaṃ mama kilese jhāpaye ahanti attho
nti paṭikkhepavacanaṃ ti apākaṭavesena aviññātena paṭicchannena idha pana bhikkhū viya āsavakkhayaṃ katvā kiṃ buddhakare dhamme  pūretvā paṭisandhijātibodhidhammacakkappavattanesu mahāpathavikampanaṃ katvā buddho bodhetā tiṇṇo tāretā mutto mocetā bhaveyyanti adhippāyo ti sadevake loke
ti attano thāmabalaṃ passamānena nti santāressāmi nti  sadevakaṃ sattanikāyaṃ sadevakaṃ lokaṃ vā ti adhivisiṭṭhena kārena buddhassa mama jīvitaṃ pariccajitvā kalalapiṭṭhe sayanenādhikārenāti attho
nti kammakilesavasena yonigativiññāṇaṭṭhitinavasattāvāsesu ito cito ca saṃsaraṇaṃ saṃsāro yathāha 
khandhānañca paṭipāṭi dhātuāyatanānañca
abbocchinnaṃ vattamānā saṃsāroti pavuccatīti (visuddhi 2619 dī ni aṭṭha 295 apasādanāvaṇṇanā saṃ ni aṭṭha 2260 a ni aṭṭha 24199 dha sa aṭṭha nidānakathā vibha aṭṭha 226 saṅkhāpadaniddesa su ni aṭṭha 2523 udā aṭṭha 39 itivu aṭṭha 14 58 theragā aṭṭha 167 99 cūḷani aṭṭha 6 paṭi ma aṭṭha 21117)
saṃsāro ca so sotaṃ ceti saṃsārasotaṃ taṃ saṃsārasotaṃ atha vā saṃsārassa sotaṃ  saṃsārakāraṇaṃ taṇhāsotaṃ chinditvāti attho ti kāmarūpārūpabhave tibhavanibbattakakammakilesā tayo bhavāti adhippetā nti ariyaṃ aṭṭhaṅgikaṃ maggaṃ so hi caturoghuttaraṇaṭṭhena dhammanāvāti vuccati ti āruyha nti santāressāmi yasmā pana buddhattaṃ patthentassa 

 manussattaṃ  liṅgasampatti hetu satthāradassanaṃ
pabbajjā guṇasampatti adhikāro ca chandatā
aṭṭhadhammasamodhānā abhinīhāro samijjhati
tattha nti manussattabhāveyeva ṭhatvā buddhattaṃ patthentassa patthanā samijjhati na nāgajātiādīsu ṭhitānaṃ kasmāti ce ahetukabhāvato
ti manussattabhāve vattamānassāpi purisaliṅge ṭhitasseva patthanā samijjhati na itthiyā vā paṇḍakanapuṃsakaubhatobyañjanakānaṃ vā samijjhati  kasmāti ce lakkhaṇapāripūriyā abhāvato vuttañhetaṃ  aṭṭhānametaṃ bhikkhave anavakāso yaṃ itthī arahaṃ assa sammāsambuddhoti (ma ni 3130 a ni 1279 vibha 809) vitthāro tasmā itthiliṅge ṭhitassa manussajātikassāpi patthanā na samijjhati
ti purisassāpi tasmiṃ attabhāve arahattappattiyā hetusampannasseva patthanā samijjhati no itarassa
nti sace jīvamānakabuddhasseva santike pattheti patthanā samijjhati parinibbute bhagavati cetiyassa santike vā bodhirukkhamūle vā paṭimāya vā paccekabuddhabuddhasāvakānaṃ vā santike patthanā na samijjhati kasmā bhabbābhabbake ñatvā kammavipākaparicchedakañāṇena  paricchinditvā byākātuṃ asamatthattā tasmā buddhassa santikeyeva patthanā samijjhati
ti buddhassa bhagavato santike patthentassāpi kammakiriyavādīsu tāpasesu vā bhikkhūsu vā pabbajitasseva patthanā samijjhati no gihiliṅge ṭhitassa kasmā pabbajitāyeva hi bodhisattā sambodhiṃ adhigacchanti na gahaṭṭhā tasmā ādimhi paṇidhānakālepi pabbajiteneva bhavitabbaṃ
ti pabbajitassāpi aṭṭhasamāpattilābhino pañcābhiññasseva samijjhati na pana imāya guṇasampattiyā virahitassa kasmā nigguṇassa tadabhāvato
ti  guṇasampannenāpi yena attano jīvitaṃ buddhānaṃ pariccattaṃ hoti tassa iminā adhikārena sampannasseva samijjhati na itarassa
ti abhinīhārasampannassāpi yassa buddhakārakadhammānaṃ atthāya mahanto chando vāyāmo ca ussāho ca pariyeṭṭhi ca tasseva samijjhati na itarassa tatridaṃ chandamahantatāya opammaṃ  sace hi evamassa yo pana sakalacakkavāḷagabbhaṃ ekodakībhūtaṃ attano bāhubalena uttaritvā pāraṃ gantuṃ samattho so buddhattaṃ pāpuṇāti yo panimaṃ attano dukkaraṃ na maññati ahaṃ imaṃ uttaritvā pāraṃ gamissāmīti evaṃ mahatā chandena ussāhena samannāgato hoti tassa patthanā samijjhati na itarassa (su ni aṭṭha 1khaggavisāṇasuttavaṇṇanā apa aṭṭha 1dūrenidāna sumedhakathā cariyā aṭṭha pakiṇṇakakathā)
sumedhapaṇḍito  pana ime aṭṭha dhamme samodhānetvāva buddhabhāvāya abhinīhāraṃ katvā nipajji dīpaṅkaropi bhagavā āgantvā sumedhapaṇḍitassa sīsabhāge ṭhatvā kalalapiṭṭhe nipannaṃ sumedhatāpasaṃ disvā  ayaṃ tāpaso buddhattāya abhinīhāraṃ katvā nipanno ijjhissati nu kho etassa patthanā udāhu noti anāgataṃsañāṇaṃ pesetvā upadhārento  ito kappasatasahassādhikāni cattāri asaṅkhyeyyāni atikkamitvā gotamo nāma buddho bhavissatīti ñatvā ṭhitakova parisamajjhe byākāsi  passatha no tumhe bhikkhave imaṃ uggatapaṃ tāpasaṃ kalalapiṭṭhe nipannanti evaṃ bhanteti ayaṃ buddhattāya abhinīhāraṃ katvā nipanno samijjhissati imassa tāpasassa patthanā ayañhi ito kappasatasahassādhikānaṃ catunnaṃ asaṅkhyeyyānaṃ matthake gotamo nāma buddho loke bhavissati tasmiṃ panassa attabhāve kapilavatthu nāma nagaraṃ nivāso bhavissati mahāmāyā nāma devī mātā suddhodano nāma rājā pitā upatisso ca kolito ca dve aggasāvakā ānando nāma upaṭṭhāko khemā ca uppalavaṇṇā ca dve aggasāvikā bhavissanti  ayaṃ paripakkañāṇo hutvā mahābhinikkhamanaṃ nikkhamitvā mahāpadhānaṃ padahitvā nigrodhamūle sujātāya nāma kumāriyā dinnaṃ pāyāsaṃ paṭiggahetvā nerañjarāya tīre paribhuñjitvā bodhimaṇḍaṃ āruyha assattharukkhamūle abhisambujjhissatīti tena vuttaṃ 

 dīpaṅkaro lokavidū āhutīnaṃ paṭiggaho
ussīsake maṃ ṭhatvāna idaṃ vacanamabravi

 passatha  imaṃ tāpasaṃ jaṭilaṃ uggatāpanaṃ
aparimeyyito kappe buddho loke bhavissati

 ahū kapilavhayā rammā nikkhamitvā tathāgato
padhānaṃ padahitvāna katvā dukkarakārikaṃ

 ajapālarukkhamūlasmiṃ nisīditvā tathāgato
tattha pāyāsaṃ paggayha nerañjaramupehiti

 nerañjarāya tīramhi pāyāsaṃ ada so jino
paṭiyattavaramaggena bodhimūlamupehiti

 tato  padakkhiṇaṃ katvā bodhimaṇḍaṃ anuttaro
assattharukkhamūlamhi bujjhissati mahāyaso

 imassa janikā mātā māyā nāma bhavissati
pitā suddhodano nāma ayaṃ hessati gotamo

 anāsavā vītarāgā santacittā samāhitā
kolito upatisso ca aggā hessanti sāvakā
ānando nāmupaṭṭhāko upaṭṭhissatimaṃ jinaṃ

 khemā uppalavaṇṇā ca aggā hessanti sāvikā
anāsavā vītarāgā santacittā samāhitā

 bodhi tassa bhagavato assatthoti pavuccati
citto ca hatthāḷavako aggā hessantupaṭṭhakā
uttarā nandamātā ca aggā hessantupaṭṭhikāti
tattha ti sabbathā viditalokattā pana lokavidū bhagavā hi sabhāvato samudayato  nirodhato nirodhūpāyatoti sabbathāpi lokaṃ  avedi aññāsi paṭivijjhi tasmā lokavidūti vuccati yathāha 
tasmā have lokavidū sumedho lokantagū vūsitabrahmacariyo
lokassa antaṃ samitāvi ñatvā nāsīsatī lokamimaṃ parañcāti (saṃ ni 1107 a ni 446)
api ca tayo lokā  saṅkhāraloko sattaloko okāsalokoti tattha saṅkhāraloko nāma paṭiccasamuppannā pathaviādayo dhammā sattaloko nāma saññino asaññino nevasaññināsaññino ca sattā okāsaloko nāma sattānaṃ nivāsaṭṭhānaṃ ime pana tayopi lokā bhagavatā yathāsabhāvato viditā tasmā lokavidūti vuccati ti dānānaṃ paṭiggahetuṃ arahattā dakkhiṇeyyattā āhutīnaṃ paṭiggaho ti mama  sīsasamīpe ṭhatvā  idāni vattabbaṃ vacanaṃ abravīti attho nti jaṭā assa santīti jaṭilo taṃ jaṭilaṃ nti uggatāpasaṃ ti ahani athāti attho ayameva vā pāṭho ti kapilaavhayā abhidhānā ti ramaṇīyato nti vīriyaṃ ti essati gamissati sesagāthāsu uttānamevāti
tato sumedhapaṇḍito  mayhaṃ kira patthanā samijjhissatīti sañjātasomanasso ahosi mahājano dīpaṅkaradasabalassa vacanaṃ sutvā  sumedhatāpaso kira buddhabījaṅkuroti haṭṭhatuṭṭho ahosi evañcassa ahosi  yathā nāma puriso nadiṃ taranto ujukena titthena tarituṃ asakkonto heṭṭhātitthena uttarati evameva mayaṃ dīpaṅkaradasabalassa sāsane maggaphalaṃ alabhamānā anāgate yadā tvaṃ buddho bhavissasi tadā tava sammukhā maggaphalaṃ sacchikātuṃ samatthā bhaveyyāmāti patthanaṃ akaṃsu dīpaṅkaradasabalo bodhisattaṃ mahāsattaṃ pasaṃsitvā aṭṭhahi pupphamuṭṭhīhi pūjetvā padakkhiṇaṃ katvā pakkāmi tepi catusatasahassā khīṇāsavā bodhisattaṃ pupphehi ca gandhehi ca pūjetvā padakkhiṇaṃ katvā pakkamiṃsu devamanussā pana tatheva pūjetvā vanditvā pakkamiṃsu
atha sabbalokamatidīpaṅkaro dīpaṅkaro bhagavā catūhi khīṇāsavasatasahassehi parivuto rammanagaravāsīhi pūjiyamāno devatāhi abhivandiyamāno sañjhāppabhānurañjitavarakanakagirisikharo viya jaṅgamamāno anekesu pāṭihāriyesu  vattamānesu tena alaṅkatapaṭiyattena  maggena gantvā nānāsurabhikusumagandhavāsitaṃ cuṇṇasammodagandhaṃ samussitadhajapaṭākaṃ gandhānubaddhahadayehi bhamaragaṇehi gumbagumbāyamānaṃ dhūpandhakāraṃ amarapurasadisasobhaṃ abhirammaṃ rammanagaraṃ pavisitvā paññatte mahārahe buddhāsane yugandharamatthake saradasamayarucirakararajanikaro timiranikaranidhanakaro kamalavanavikasanakaro divasakaro viya dasabaladivasakaro nisīdi bhikkhusaṅghopi paṭipāṭiyā attano attano pattāsane nisīdi rammanagaravāsino pana upāsakā saddhādiguṇasampannā nānāvidhakhajjādīhi samalaṅkataṃ vaṇṇagandharasasampannaṃ asadisaṃ sukhanidānaṃ dānaṃ buddhappamukhassa bhikkhusaṅghassa adaṃsu
atha  kho bodhisatto dasabalassa byākaraṇaṃ sutvā buddhabhāvaṃ karatalagatamiva maññamāno pamuditahadayo sabbesu paṭikkantesu sayanā vuṭṭhāya  pāramiyo vicinissāmīti puppharāsimatthake pallaṅkaṃ ābhujitvā nisīdi evaṃ nisinne mahāsatte sakaladasasahassacakkavāḷadevatā sādhukāraṃ datvā  ayya sumedhatāpasa porāṇakabodhisattānaṃ pallaṅkaṃ ābhujitvā  pāramiyo vicinissāmīti nisinnakāle yāni pubbanimittāni nāma paññāyanti tāni sabbānipi ajja pātubhūtāni nissaṃsayena tvaṃ buddho bhavissasi mayametaṃ jānāma  yassetāni nimittāni paññāyanti so ekanteneva buddho bhavissati tasmā tvaṃ attano vīriyaṃ daḷhaṃ katvā paggaṇhāti bodhisattaṃ nānappakārāhi thutīhi abhitthaviṃsu tena vuttaṃ 

 idaṃ sutvāna vacanaṃ asamassa mahesino
āmoditā naramarū buddhabījaṃ kira ayaṃ

 ukkuṭṭhisaddā vattanti apphoṭenti hasanti ca
katañjalī namassanti dasasahassī sadevakā

 yadimassa lokanāthassa virajjhissāma sāsanaṃ
anāgatamhi addhāne hessāma sammukhā imaṃ

 yathā manussā nadiṃ tarantā paṭititthaṃ virajjhiya
heṭṭhātitthe gahetvāna uttaranti mahānadiṃ

 evameva mayaṃ sabbe yadi muñcāmimaṃ jinaṃ
anāgatamhi addhāne hessāma sammukhā imaṃ

 dīpaṅkaro  lokavidū āhutīnaṃ paṭiggaho
mama kammaṃ pakittetvā dakkhiṇaṃ pādamuddhari

 ye tatthāsuṃ jinaputtā padakkhiṇamakaṃsu maṃ
devā manussā asurā ca abhivādetvāna pakkamuṃ

 dassanaṃ me atikkante sasaṅghe lokanāyake
sayanā vuṭṭhahitvāna pallaṅkaṃ ābhujiṃ tadā

 sukhena  sukhito homi pāmojjena pamodito
pītiyā ca abhissanno pallaṅkaṃ ābhujiṃ tadā

 pallaṅkena nisīditvā evaṃ cintesahaṃ tadā
vasībhūto ahaṃ jhāne abhiññāsu pāramiṃ gato

 sahassiyamhi lokamhi isayo natthi me samā
asamo iddhidhammesu alabhiṃ īdisaṃ sukhaṃ

 pallaṅkābhujane mayhaṃ dasasahassādhivāsino
mahānādaṃ pavattesuṃ dhuvaṃ buddho bhavissasi

 yā pubbe bodhisattānaṃ pallaṅkavaramābhuje
nimittāni padissanti tāni ajja padissare

 sītaṃ byapagataṃ hoti uṇhañca upasammati
tāni ajja padissanti dhuvaṃ buddho bhavissasi

 dasasahassī lokadhātu nissaddā honti nirākulā
tāni ajja padissanti dhuvaṃ buddho bhavissasi

 mahāvātā  na vāyanti na sandanti savantiyo
tāni ajja padissanti dhuvaṃ buddho bhavissasi

 thalajā dakajā pupphā sabbe pupphanti tāvade
tepajja pupphitā sabbe dhuvaṃ buddho bhavissasi

 latā vā yadi vā rukkhā phalabhārā honti tāvade
tepajja phalitā sabbe dhuvaṃ buddho bhavissasi

 ākāsaṭṭhā ca bhūmaṭṭhā ratanā jotanti tāvade
tepajja ratanā jotanti dhuvaṃ buddho bhavissasi

 mānussakā ca dibbā ca turiyā vajjanti tāvade
tepajjubho abhiravanti dhuvaṃ buddho bhavissasi

 vicittapupphā  gaganā abhivassanti tāvade
tepi ajja pavassanti dhuvaṃ buddho bhavissasi

 mahāsamuddo  ābhujati dasasahassī pakampati
tepajjubho abhiravanti dhuvaṃ buddho bhavissasi

 nirayepi dasasahasse aggī nibbanti tāvade
tepajja nibbutā aggī dhuvaṃ buddho bhavissasi

 vimalo hoti sūriyo sabbā dissanti tārakā
tepi ajja padissanti dhuvaṃ buddho bhavissasi

 anovaṭṭhena udakaṃ mahiyā ubbhijji tāvade
tampajjubbhijjate mahiyā dhuvaṃ buddho bhavissasi

 tārāgaṇā  virocanti nakkhattā gaganamaṇḍale
visākhā candimāyuttā dhuvaṃ buddho bhavissasi

 bilāsayā darīsayā nikkhamanti sakāsayā
tepajja āsayā chuddhā dhuvaṃ buddho bhavissasi

 na honti aratī sattānaṃ santuṭṭhā honti tāvade
tepajja sabbe santuṭṭhā dhuvaṃ buddho bhavissasi

 rogā tadupasammanti jighacchā ca vinassasi
tāni ajja padissanti dhuvaṃ buddho bhavissasi

 rogā tadā tanu hoti doso moho vinassasi
tepajja vigatā sabbe dhuvaṃ buddho bhavissasi

 bhayaṃ tadā na bhavati ajjapetaṃ padissati
tena liṅgena jānāma dhuvaṃ buddho bhavissasi

 rajonuddhaṃsatī uddhaṃ ajjapetaṃ padissati
tena liṅgena jānāma dhuvaṃ buddho bhavissasi

 aniṭṭhagandho pakkamati dibbagandho pavāyati
sopajja vāyatī gandho dhuvaṃ buddho bhavissasi

 sabbe  devā padissanti ṭhapayitvā arūpino
tepajja sabbe dissanti dhuvaṃ buddho bhavissasi

 yāvatā nirayā nāma sabbe dissanti tāvade
tepajja sabbe dissanti dhuvaṃ buddho bhavissasi

 kuṭṭā  kavāṭā selā ca na hontāvaraṇā tadā
ākāsabhūtā tepajja dhuvaṃ buddho bhavissasi

 cutī ca upapattī ca khaṇe tasmiṃ na vijjati
tānipajja padissanti dhuvaṃ buddho bhavissasi

 daḷhaṃ paggaṇha vīriyaṃ mā nivatta abhikkama
mayampetaṃ vijānāma dhuvaṃ buddho bhavissasīti
tattha nti idaṃ dīpaṅkarassa bhagavato bodhisattassa byākaraṇavacanaṃ sutvā ti samassa sadisassa abhāvato asamassa yathāha 
na me ācariyo atthi sadiso me na vijjati
sadevakasmiṃ lokasmiṃ natthi me paṭipuggaloti (ma ni 1285 2341 mahāva 11 kathā 405 mi pa 4511)
ti mahante sīlasamādhipaññākkhandhe esi gavesīti mahesī tassa mahesino ti narā ca amarā ca ukkaṭṭhaniddeso panāyaṃ sabbepi dasasahassilokadhātuyā nāgasupaṇṇayakkhādayopi āmoditāva nti ayaṃ kira buddhaṅkuro uppannoti āmoditāti attho
ti unnādasaddā vattanti ti hatthehi bāhā abhihananti ti dasasahassilokadhātuyo ti saha devehi sadevakā dasasahassī namassantīti attho ti yadi imassa ayameva vā pāṭho ti yadi na sampāpuṇissāma ti anāgate kāle ti bhavissāma ti sammukhībhūtā nti imassa sāmiatthe upayogavacanaṃ
ti nadītaraṇakā naditarantātipi pāṭho nti paṭimukhatitthaṃ ti virajjhitvā ti yadi imaṃ bhagavantaṃ muñcitvā akatakiccā gamissāmāti  attho ti mama bhāvitamatthaṃ byākaritvā ti dakkhiṇaṃ pādaṃ ukkhipi katapadakkhiṇotipi pāṭho
ti dīpaṅkarassa satthuno sāvakā nti devādayo sabbepi ime maṃ tikkhattuṃ padakkhiṇaṃ katvā pupphādīhi pūjetvā suppatiṭṭhitapañcaṅgā vanditvā nivattitvā punappunaṃ oloketvā madhuratthabyañjanāhi nānappakārāhi thutīhi vaṇṇentā pakkamiṃsu narā nāgā ca gandhabbā abhivādetvāna pakkamuntipi pāṭho
ti mama dassanavisayaṃ bhagavati atikkante jahite dassanūpacāretipi pāṭho ti saddhiṃ saṅghena sasaṅgho tasmiṃ sasaṅghe ti nipannaṭṭhānato kalalato uṭṭhahitvā nti katapallaṅko hutvā puppharāsimhi nisīdinti attho haṭṭho haṭṭhena cittena āsanā vuṭṭhahiṃ tadātipi pāṭho so uttānatthova
ti pītiparipphuṭo ti vasībhāvappatto ti rūpāvacarārūpāvacarajhānesu ti dasasahassiyaṃ ti lokadhātuyā ti mayā sadisā avisesena me samā natthīti vatvā idāni tameva niyamento ti āha tattha ti pañcasu iddhidhammesūti attho nti paṭilabhiṃ nti īdisaṃ somanassaṃ
atha sumedhatāpaso dasabalassa byākaraṇaṃ sutvā buddhabhāvaṃ karatalagatakālamiva maññamāno pamuditahadayo dasasu lokadhātusahassesu suddhāvāsamahābrahmāno atītabuddhadassāvino niyatabodhisattānaṃ byākaraṇe uppajjamānapāṭihāriyadassanena tathāgatavacanassa avitathataṃ pakāsento maṃ paritosayantā imā gāthāyo āhaṃsūti dassento bhagavā ntiādimāha
tattha nti mama pallaṅkābhujane ayameva vā pāṭho ti dasasahassivāsino mahābrahmāno ti yāni pubbe vibhattilopaṃ katvā vuttanti veditabbaṃ ti varapallaṅkābhujane ti nimittāni  padissiṃsūti attho atītavacane vattabbe vattamānavacanaṃ vuttaṃ kiñcāpi vuttaṃ atītavasena attho gahetabbo ti pubbepi niyatabodhisattānaṃ pallaṅkābhujane  yāni nimittāni uppajjiṃsu tāni nimittāni ajja padissare tasmā tvaṃ dhuvameva buddho bhavissasīti attho na pana tāniyeva nimittāni uppajjiṃsu taṃsadisattā tāni ajja padissareti vuttanti veditabbaṃ
nti sītattaṃ nti gataṃ vigataṃ ti sītavigamanauṇhupasamanānīti attho ti asaddā anigghosā ti anākulā ayameva vā pāṭho ti na vahanti nappavattanti ti nadiyo ti avāyanaasandanāni ti pathavitalapabbatarukkhesu jātāni ti odakāni pupphāni ti pubbe bodhisattānaṃ pupphiṃsu atītatthe vattamānavacanaṃ heṭṭhā vuttanayeneva veditabbaṃ ti tāni pupphāni ajja pupphitānīti attho
ti phaladharā ti tepi ajja pulliṅgavasena tepīti vuttaṃ latā vā rukkhā vāti vuttattā ti sañjātaphalā ti ākāsagatā ca bhūmigatā ca ti muttādīni ratanāni ti obhāsanti ti manussānaṃ santakā mānussakā ti devānaṃ santakā dibbā ti ātataṃ vitataṃ ātatavitataṃ susiraṃ ghananti pañca turiyāni tattha ātataṃ nāma cammapariyonaddhesu bheriādīsu ekatalaturiyaṃ vitataṃ nāma ubhayatalaṃ ātatavitataṃ nāma sabbato pariyonaddhaṃ mahativallakiādikaṃ susiraṃ nāma vaṃsādikaṃ ghanaṃ nāma sammatāḷādikaṃ ti heṭṭhā vuttanayena vajjiṃsu atītatthe vattamānavacanaṃ veditabbaṃ esa nayo upari īdisesu vacanesupi ti tatra tatra kusalehi sumuñcitā suppatāḷitā suvāditā viya abhiravanti abhinadantīti attho
ti  vicitrāni nānāgandhavaṇṇāni pupphāni ti abhivassiṃsu nipatiṃsūti attho ti tānipi vicitrapupphāni abhivassantāni padissanti devabrahmagaṇehi okiriyamānānīti adhippāyo ti osakkati ti  tepi ajja ubho mahāsamuddadasasahassiyo ti abhinadanti ti nirayesu ti anekadasasahassā ti sammanti santiṃ upentīti attho ti nakkhattāni  ti tepi sūriyassa vimalabhāvā tārakā ajja divā dissanti
ti anovaṭṭhe bhummatthe karaṇavacanaṃ atha vā ti anabhivaṭṭhepi ti nipātamattaṃ sutvā na dūtavacanantiādīsu viya ti tampi udakaṃ ajja ubbhijjati ubbhijjitvā uṭṭhahatīti attho ti pathaviyā nissakkavacanaṃ ti gahanakkhattādayo sabbe tāragaṇā ti nakkhattatārakā ca ti sakalagaganamaṇḍalaṃ virocantīti attho ti bilāsayā ahinakulakumbhīlagodhādayo ti jharāsayā ayameva vā pāṭho ti nikkhamiṃsu ti attano attano āsayato tadāsayātipi pāṭho tassa tadā tasmiṃ kāle āsayato bilatoti attho ti suchuddhā suvuddhāritā nikkhantāti attho
ti ukkaṇṭhā ti paramena santuṭṭhena santuṭṭhā ti vigacchati ti kāmarāgo ti oramattako hoti iminā pariyuṭṭhānābhāvaṃ dīpeti ti vinaṭṭhā ti pubbe bodhisattānaṃ pallaṅkābhujaneti attho ti na hoti nti ajja tava pallaṅkābhujanepi etaṃ bhayaṃ na hotevāti attho ti tena kāraṇena sabbeva mayaṃ jānāma yaṃ tvaṃ buddho bhavissasīti attho
ti na uggacchati ti duggandho ti pakkami vigacchi ti pavāyi ti sopi dibbagandho ajja ti  padissiṃsu ti tepi sabbe devā ajja ti paricchedanatthe  nipāto yattakāti attho ti pākārā ti āvaraṇakarā na ahesuṃ ti pubbe ti te kuṭṭakavāṭapabbatā āvaraṇaṃ tirokaraṇaṃ kātuṃ asakkontā ajaṭākāsabhūtāti attho ti maraṇaṃ ti paṭisandhiggahaṇaṃ ti pubbe bodhisattānaṃ pallaṅkābhujanakkhaṇe ti nāhosi ti tānipi ajja cavanabhavanānīti attho ti mā paṭikkami ti parakkama sesamettha uttānamevāti
tato sumedhapaṇḍito dīpaṅkarassa dasabalassa ca dasasahassacakkavāḷadevatānañca vacanaṃ sutvā bhiyyosomattāya sañjātussāho hutvā cintesi  buddhā nāma amoghavacanā natthi buddhānaṃ kathāya aññathattaṃ yathā hi ākāse khittassa leḍḍussa patanaṃ dhuvaṃ jātassa maraṇaṃ aruṇe  uggate sūriyassa abbhuggamanaṃ āsayā nikkhantassa sīhassa sīhanādanadanaṃ garugabbhāya itthiyā bhāramoropanaṃ dhuvaṃ avassambhāvī evameva buddhānaṃ vacanaṃ nāma dhuvaṃ amoghaṃ addhā ahaṃ buddho bhavissāmīti tena vuttaṃ 

 buddhassa vacanaṃ sutvā dasasahassīnacūbhayaṃ
tuṭṭhahaṭṭho pamudito evaṃ cintesahaṃ tadā

 advejjhavacanā buddhā amoghavacanā jinā
vitathaṃ natthi buddhānaṃ dhuvaṃ buddho bhavāmahaṃ

 yathā khittaṃ nabhe leḍḍu dhuvaṃ patati bhūmiyaṃ
tatheva buddhaseṭṭhānaṃ vacanaṃ dhuvasassataṃ
vitathaṃ natthi buddhānaṃ dhuvaṃ buddho bhavāmahaṃ

 yathāpi sabbasattānaṃ maraṇaṃ dhuvasassataṃ
tatheva buddhaseṭṭhānaṃ vacanaṃ dhuvasassataṃ
vitathaṃ natthi buddhānaṃ dhuvaṃ buddho bhavāmahaṃ

 yathā  rattikkhaye patte sūriyuggamanaṃ dhuvaṃ
tatheva buddhaseṭṭhānaṃ vacanaṃ dhuvasassataṃ
vitathaṃ natthi buddhānaṃ dhuvaṃ buddho bhavāmahaṃ

 yathā  nikkhantasayanassa sīhassa nadanaṃ dhuvaṃ
tatheva buddhaseṭṭhānaṃ vacanaṃ dhuvasassataṃ
vitathaṃ natthi buddhānaṃ dhuvaṃ buddho bhavāmahaṃ

 yathā āpannasattānaṃ bhāramoropanaṃ dhuvaṃ
tatheva buddhaseṭṭhānaṃ vacanaṃ dhuvasassataṃ
vitathaṃ natthi buddhānaṃ dhuvaṃ buddho bhavāmahanti
tattha nti dīpaṅkarasammāsambuddhassa ca dasasahassacakkavāḷadevatānañca vacanaṃ sutvā nti ubhayesaṃ sāmiatthe paccattavacanaṃ ubhayavacanaṃ vā nti evaṃ cintesiṃ ahaṃ
ti dvedhā appavattavacanā ekaṃsavacanāti attho acchiddavacanātipi pāṭho tassa niddosavacanāti attho ti avitathavacanā nti vitathavacanaṃ natthīti attho nti ahaṃ ekaṃseneva buddho bhavissāmīti niyatavasena avassambhāvivasena ca vattamānavacanaṃ katanti veditabbaṃ
nti sūriyassa udayanaṃ ayameva vā pāṭho nti ekaṃsabhāvī ceva sassatañca ti sayanato nikkhantassa nti garugabbhānaṃ gabbhinīnanti attho nti bhāraoropanaṃ gabbhassa oropananti attho -kāro padasandhikaro sesametthāpi uttānamevāti
svāhaṃ addhā buddho bhavissāmīti evaṃ katasanniṭṭhāno buddhakārake dhamme upadhāretuṃ  kahaṃ nu kho buddhakārakā dhammāti uddhaṃ adho disāsu vidisāsūti anukkamena sakalaṃ dhammadhātuṃ vicinanto pubbe porāṇakehi bodhisattehi āsevitanisevitaṃ paṭhamaṃ dānapāramiṃ disvā evaṃ attānaṃ ovadi  sumedhapaṇḍita tvaṃ ito paṭṭhāya paṭhamaṃ dānapāramiṃ pūreyyāsi yathā hi nikujjito udakakumbho nissesaṃ katvā udakaṃ vamatiyeva na paccāharati evameva dhanaṃ vā yasaṃ vā puttadāraṃ  vā aṅgapaccaṅgaṃ vā anoloketvā sabbattha yācakānaṃ sabbaṃ icchiticchitaṃ nissesaṃ katvā dadamāno bodhimūle nisīditvā buddho bhavissasīti paṭhamaṃ dānapāramiṃ daḷhaṃ katvā adhiṭṭhāsi tena vuttaṃ 

 handa  buddhakare dhamme vicināmi ito cito
uddhaṃ adho dasa disā yāvatā dhammadhātuyā

 vicinanto tadā dakkhiṃ paṭhamaṃ dānapāramiṃ
pubbakehi mahesīhi anuciṇṇaṃ mahāpathaṃ

 imaṃ  tvaṃ paṭhamaṃ tāva daḷhaṃ katvā samādiya
dānapāramitaṃ gaccha yadi bodhiṃ pattumicchasi

 yathāpi kumbho sampuṇṇo yassa kassaci adho kato
vamatevudakaṃ nissesaṃ na tattha parirakkhati

 tatheva yācake disvā hīnamukkaṭṭhamajjhime
dadāhi dānaṃ nissesaṃ kumbho viya adho katoti
tattha ti vavassaggatthe nipāto ti buddhattakare dhamme buddhattakarā nāma dhammā dānapāramitādayo dasa dhammā ti vicinissāmi vīmaṃsissāmi upaparikkhissāmīti attho ti ito ito ayameva vā pāṭho tattha tattha vicināmīti attho uddhanti devaloke ti manussaloke ti dasasu disāsu kattha nu kho te buddhakārakadhammā uddhaṃ adho tiriyaṃ disāsu vidisāsūti adhippāyo ti ettha ti paricchedavacanaṃ ti sabhāvadhammassa pavattanīti vacanaseso daṭṭhabbo kiṃ vuttaṃ hoti yāvatikā sabhāvadhammānaṃ kāmarūpārūpadhammānaṃ pavatti tāvatikaṃ vicinissāmīti vuttaṃ hoti
ti vīmaṃsanto upaparikkhanto ti porāṇehi bodhisattehi nti ajjhāciṇṇaṃ āsevitaṃ ti samādiyanaṃ karohi ajja paṭṭhāya ayaṃ paṭhamaṃ dānapāramī pūretabbā mayāti evaṃ samādiyāti attho ti dānapāramiṃ gaccha pūrayāti attho ti bodhimūlamupagantvā anuttaraṃ sammāsambodhiṃ pattuṃ icchasi ce ti udakassa vā khīrassa vā yassa kassaci sampuṇṇo sampuṇṇasaddayoge sati sāmivacanaṃ icchanti  saddavidū karaṇatthe vā sāmivacanaṃ yena kenacīti attho ti heṭṭhāmukhīkato ti tasmiṃ vamane na parirakkhati nissesaṃ udakaṃ vamatevāti attho ti hīnamajjhimapaṇīte -kāro padasandhikaro ti heṭṭhāmukhīkato viya kumbho yācake upagate disvā  tvaṃ sumedha attano anavasesetvā sabbadhanapariccāgena dānapāramiṃ aṅgapariccāgena upapāramiṃ jīvitapariccāgena paramatthapāramiñca pūrehīti evaṃ attanāva attānaṃ ovadi
athassa  na ettakeheva buddhakārakehi dhammehi bhavitabbanti uttarimpi upadhārayato dutiyaṃ sīlapāramiṃ disvā etadahosi  sumedhapaṇḍita tvaṃ ito paṭṭhāya sīlapāramiṃ pūreyyāsi yathā camarī migo nāma jīvitampi anoloketvā attano vālameva rakkhati evaṃ tvampi ito paṭṭhāya jīvitampi anoloketvā sīlameva rakkhanto buddho bhavissasīti dutiyaṃ sīlapāramiṃ daḷhaṃ katvā adhiṭṭhāsi tena vuttaṃ 

 na hete ettakāyeva buddhadhammā bhavissare
aññepi vicinissāmi ye dhammā bodhipācanā

 vicinanto tadā dakkhiṃ dutiyaṃ sīlapāramiṃ
pubbakehi mahesīhi āsevitanisevitaṃ

 imaṃ tvaṃ dutiyaṃ tāva daḷhaṃ katvā samādiya
sīlapāramitaṃ gaccha yadi bodhiṃ pattumicchasi

 yathāpi camarī vālaṃ kismiñci paṭilaggitaṃ
upeti maraṇaṃ tattha na vikopeti vāladhiṃ

 tatheva tvaṃ catūsu bhūmīsu sīlāni paripūraya
parirakkha sabbadā sīlaṃ camarī viya vāladhinti
tattha ti na hi eteyeva ti maggaparipācanā sabbaññutaññāṇaparipācanā vā nti sīlaṃ nāma sabbesaṃ kusaladhammānaṃ patiṭṭhā sīle patiṭṭhito kusaladhammehi na parihāyati sabbepi  lokiyalokuttaraguṇe paṭilabhati tasmā sīlapāramī pūretabbāti dutiyaṃ sīlapāramiṃ addakkhinti attho
nti bhāvitañceva bahulīkatañca ti camarī migo ti yattha katthaci rukkhalatākaṇṭakādīsu aññatarasmiṃ nti paṭivilaggitaṃ ti yattha vilaggitaṃ tattheva ṭhatvā maraṇaṃ upagacchati ti na chindati nti vālaṃ chinditvā na gacchati tattheva maraṇaṃ upetīti attho
ti catūsu ṭhānesu vibhattasīlāni pātimokkhasaṃvaraindriyasaṃvaraājīvapārisuddhipaccayasannissitavasenāti attho bhūmivasena pana dvīsuyeva bhūmīsu pariyāpannaṃ tampi catusīlamevāti ti khaṇḍachiddasabalādiabhāvena paripūraya ti sabbakālaṃ ti camarī migo viya sesametthāpi uttānatthamevāti
athassa na ettakeheva buddhakārakehi dhammehi bhavitabbanti uttarimpi upadhārayato tatiyaṃ nekkhammapāramiṃ disvā etadahosi  sumedhapaṇḍita tvaṃ ito paṭṭhāya nekkhammapāramimpi pūreyyāsi yathāpi suciraṃ bandhanāgāre vasamāno puriso na tattha sinehaṃ karoti atha kho ukkaṇṭhito avasitukāmo hoti evameva tvampi sabbabhave bandhanāgārasadise katvā passa sabbabhavehi ukkaṇṭhito muccitukāmo hutvā nekkhammābhimukhova hoti evaṃ buddho bhavissasīti tatiyaṃ nekkhammapāramiṃ daḷhaṃ katvā adhiṭṭhāsi tena vuttaṃ 

 na hete ettakāyeva buddhadhammā bhavissare
aññepi vicinissāmi ye dhammā bodhipācanā

 vicinanto tadā dakkhiṃ tatiyaṃ nekkhammapāramiṃ
pubbakehi mahesīhi āsevitanisevitaṃ

 imaṃ tvaṃ tatiyaṃ tāva daḷhaṃ katvā samādiya
nekkhammapāramitaṃ gaccha yadi bodhiṃ pattumicchasi

 yathā andughare puriso ciravuṭṭho dukhaṭṭito
na tattha rāgaṃ janeti muttiṃyeva gavesati

 tatheva  tvaṃ sabbabhave passa andughare viya
nekkhammābhimukho hoti bhavato parimuttiyāti
tattha ti bandhanāgāre ti cirakālaṃ vuṭṭho ti dukkhapīḷito ti tattha andughare rāgaṃ sinehaṃ na janeti na uppādeti imaṃ andugharaṃ muñcitvā nāhaṃ aññattha gamissāmīti evaṃ tattha rāgaṃ na janeti kintu muttiṃyeva mokkhameva gavesatīti adhippāyo ti nikkhamanābhimukho hoti ti sabbabhavehi ti parimocanatthāya nekkhammābhimukho hutvā sambodhiṃ pāpuṇissasītipi pāṭho sesamettha uttānatthamevāti
athassa na ettakeheva buddhakārakadhammehi bhavitabbanti uttarimpi upadhārayato catutthaṃ paññāpāramiṃ disvā etadahosi  sumedhapaṇḍita tvaṃ ito paṭṭhāya paññāpāramimpi pūreyyāsi hīnamajjhimukkaṭṭhesu kañci avajjetvā sabbepi paṇḍite upasaṅkamitvā pañhaṃ puccheyyāsi yathāpi piṇḍacāriko bhikkhu hīnādibhedesu kulesu kiñci kulaṃ avivajjetvā paṭipāṭiyā piṇḍāya caranto khippaṃ yāpanamattaṃ labhati evameva tvampi sabbe paṇḍite upasaṅkamitvā pucchanto buddho bhavissasīti catutthaṃ paññāpāramiṃ daḷhaṃ katvā adhiṭṭhāsi tena vuttaṃ 

 na hete ettakāyeva buddhadhammā bhavissare
aññepi vicinissāmi ye dhammā bodhipācanā

 vicinanto tadā dakkhiṃ catutthaṃ paññāpāramiṃ
pubbakehi mahesīhi āsevitanisevitaṃ

 imaṃ tvaṃ catutthaṃ tāva daḷhaṃ katvā samādiya
paññāpāramitaṃ gaccha yadi bodhiṃ pattumicchasi

 yathā hi bhikkhu bhikkhanto hīnamukkaṭṭhamajjhime
kulāni na vivajjento evaṃ labhati yāpanaṃ

 tatheva  tvaṃ sabbakālaṃ paripucchaṃ budhaṃ janaṃ
paññāya pāramiṃ gantvā sambodhiṃ pāpuṇissasīti
tattha ti piṇḍāya caranto ti hīnamukkaṭṭhamajjhimāni kulānīti  attho liṅgavipariyāso kato ti na pariharanto gharapaṭipāṭiṃ muñcitvā caranto vivajjeti nāma evamakatvāti attho nti yāpanamattaṃ pāṇadhāraṇaṃ āhāraṃ labhatīti attho nti  kiṃ bhante kusalaṃ kiṃ akusalaṃ kiṃ sāvajjaṃ kiṃ anavajjantiādinā (dī ni 384 216) nayena tattha tattha abhiññāte paṇḍite jane upasaṅkamitvā paripucchantoti attho nti paṇḍitaṃ janaṃ budhe janetipi pāṭho nti paññāya pāraṃ paññāpāramitaṃ gantvātipi pāṭho sesametthāpi uttānamevāti
athassa na ettakeheva buddhakārakadhammehi bhavitabbanti uttarimpi upadhārayato pañcamaṃ vīriyapāramiṃ disvā etadahosi  sumedhapaṇḍita tvaṃ ito paṭṭhāya vīriyapāramimpi pūreyyāsi yathāpi sīho migarājā sabbairiyāpathesu daḷhavīriyo hoti evaṃ tvampi sabbabhavesu sabbairiyāpathesu daḷhavīriyo anolīnavīriyo samāno buddho bhavissasīti pañcamaṃ vīriyapāramiṃ daḷhaṃ katvā adhiṭṭhāsi tena vuttaṃ 

 na hete ettakāyeva buddhadhammā bhavissare
aññepi vicinissāmi ye dhammā bodhipācanā

 vicinanto tadā dakkhiṃ pañcamaṃ vīriyapāramiṃ
pubbakehi mahesīhi āsevitanisevitaṃ

 imaṃ tvaṃ pañcamaṃ tāva daḷhaṃ katvā samādiya
vīriyapāramitaṃ gaccha yadi bodhiṃ pattumicchasi

 yathāpi sīho migarājā nisajjaṭṭhānacaṅkame
alīnavīriyo hoti paggahitamano sadā

 tatheva tvaṃ sabbabhave paggaṇha vīriyaṃ daḷhaṃ
vīriyapāramitaṃ gantvā sambodhiṃ pāpuṇissasīti
tattha ti anolīnavīriyo ti  jātajātabhave sabbesu bhavesūti attho āraddhavīriyo hutvā sambodhiṃ pāpuṇissasītipi pāṭho sesametthāpi uttānamevāti
athassa  na ettakeheva buddhakārakadhammehi bhavitabbanti uttarimpi upadhārayato chaṭṭhamaṃ khantipāramiṃ disvā etadahosi  sumedhapaṇḍita tvaṃ ito paṭṭhāya khantipāramiṃ paripūreyyāsi sammānanepi avamānanepi khamova bhaveyyāsi yathā hi pathaviyaṃ nāma sucimpi pakkhipanti asucimpi na ca tena pathavī sinehaṃ vā paṭighaṃ vā karoti khamati sahati adhivāsetiyeva evameva tvampi sabbesaṃ sammānanāvamānanesu khamo samāno buddho bhavissasīti chaṭṭhamaṃ khantipāramiṃ daḷhaṃ katvā adhiṭṭhāsi tena vuttaṃ 

 na hete ettakāyeva buddhadhammā bhavissare
aññepi vicinissāmi ye dhammā bodhipācanā

 vicinanto tadā dakkhiṃ chaṭṭhamaṃ khantipāramiṃ
pubbakehi mahesīhi āsevitanisevitaṃ

 imaṃ tvaṃ chaṭṭhamaṃ tāva daḷhaṃ katvā samādiya
tattha advejjhamānaso sambodhiṃ pāpuṇissasi

 yathāpi pathavī nāma sucimpi asucimpi ca
sabbaṃ sahati nikkhepaṃ na karoti paṭighaṃ tayā

 tatheva tvampi sabbesaṃ sammānāvamānakkhamo
khantipāramitaṃ gantvā sambodhiṃ pāpuṇissasīti
tattha ti tassaṃ khantipāramiyaṃ advejjhamānasoti ekaṃsamānaso ti candanakuṅkumagandhamālādisucimpi ti ahikukkuramanussakuṇapagūthamuttakheḷasiṅghāṇikādiasucimpi ti khamati adhivāseti nti nikkhittaṃ nti kodhaṃ ti tāya vuttiyā tāya nikkhittatāya vā paṭighaṃ dayantipi pāṭho tassa tena nikkhepena paṭighānurodhaṃ na karotīti attho ti sabbesaṃ  sammānanāvamānanasaho tvampi  bhavāti attho tatheva tvampi sabbabhave sammānanavimānakkhamotipi paṭhanti khantiyā pāramiṃ gantvātipi pāṭho tassā khantiyā pāramipūraṇavasena gantvāti attho sesametthāpi uttānamevāti ito paraṃ ettakampi avatvā yattha yattha viseso atthi taṃ tameva vatvā pāṭhantaraṃ dassetvā gamissāmāti
athassa  na ettakeheva buddhakārakadhammehi bhavitabbanti uttarimpi upadhārayato sattamaṃ saccapāramiṃ disvā etadahosi  sumedhapaṇḍita tvaṃ ito paṭṭhāya saccapāramimpi pūreyyāsi asaniyā matthake patamānāyapi dhanādīnaṃ atthāya chandādīnaṃ vasena sampajānamusāvādaṃ nāma mā bhāsi yathāpi osadhītārakā nāma sabbautūsu attano gamanavīthiṃ vijahitvā aññāya vīthiyā na gacchati sakavīthiyāva gacchati evameva tvampi saccaṃ pahāya musāvādaṃ nāma avadantoyeva buddho bhavissasīti sattamaṃ saccapāramiṃ daḷhaṃ katvā adhiṭṭhāsi tena vuttaṃ 

 na hete ettakāyeva buddhadhammā bhavissare
aññepi vicinissāmi ye dhammā bodhipācanā

 vicinanto tadā dakkhiṃ sattamaṃ saccapāramiṃ
pubbakehi mahesīhi āsevitanisevitaṃ

 imaṃ tvaṃ sattamaṃ tāva daḷhaṃ katvā samādiya
tattha advejjhavacano sambodhiṃ pāpuṇissasi

 yathāpi osadhī nāma tulābhūtā sadevake
samaye utuvasse vā na vokkamati vīthito

 tatheva tvampi saccesu mā vokkama hi vīthito
saccapāramitaṃ gantvā sambodhiṃ pāpuṇissasīti
tattha ti saccapāramiyaṃ ti avitathavacano ti osadhītārakā osadhagahaṇe osadhītārakaṃ uditaṃ disvā osadhaṃ gaṇhanti tasmā osadhītārakāti vuccati ti pamāṇabhūtā ti sadevakassa lokassa ti  vassasamaye ti hemantagimhesu samaye utuvaṭṭetipi pāṭho tassa ti gimhe ti hemante ca vassāne cāti attho ti taṃ taṃ utumhi attano gamanavīthito na vokkamati na vigacchati cha māse pacchimaṃ disaṃ gacchati cha māse pubbaṃ disaṃ gacchatīti atha vā ti siṅgiverapipphalimaricādikaṃ osadhaṃ ti yaṃ yaṃ phaladānasamatthaṃ osadhaṃ taṃ taṃ phaladānaṃ okkamma attano  phalaṃ adatvā na nivattati ti gamanavīthito pittaharo pittaṃ harateva vātaharo vātaṃ harateva semhaharo semhaṃ haratevāti attho sesametthāpi uttānamevāti
athassa na ettakeheva buddhakārakadhammehi bhavitabbanti uttarimpi upadhārayato aṭṭhamaṃ adhiṭṭhānapāramiṃ disvā etadahosi  sumedhapaṇḍita tvaṃ ito paṭṭhāya adhiṭṭhānapāramimpi pūreyyāsi yaṃ adhiṭṭhāsi tasmiṃ adhiṭṭhāne niccalo bhaveyyāsi yathā pabbato nāma sabbadisāsu vāte paharantepi na kampati na calati attano ṭhāneyeva tiṭṭhati evameva tvampi attano adhiṭṭhāne niccalo hontova buddho bhavissasīti aṭṭhamaṃ adhiṭṭhānapāramiṃ daḷhaṃ katvā adhiṭṭhāsīti tena vuttaṃ 

 na hete ettakāyeva buddhadhammā bhavissare
aññepi vicinissāmi ye dhammā bodhipācanā

 vicinanto tadā dakkhiṃ aṭṭhamaṃ adhiṭṭhānapāramiṃ
pubbakehi mahesīhi āsevitanisevitaṃ

 imaṃ tvaṃ aṭṭhamaṃ tāva daḷhaṃ katvā samādiya
tattha tvaṃ acalo hutvā sambodhiṃ pāpuṇissasi

 yathāpi pabbato selo acalo suppatiṭṭhito
na kampati bhusavātehi sakaṭṭhāneva tiṭṭhati

 tattheva tvampi adhiṭṭhāne sabbadā acalo bhava
adhiṭṭhānapāramitaṃ gantvā sambodhiṃ pāpuṇissasīti
tattha ti silāmayo ti niccalo ti acalattāva suṭṭhu patiṭṭhito yathāpi pabbato acalo nikhāto suppatiṭṭhitotipi pāṭho ti balavavātehi ti attano ṭhāneyeva yathāṭhitaṭṭhāneyevāti attho sesametthāpi uttānamevāti
athassa na ettakeheva buddhakārakadhammehi bhavitabbanti uttarimpi upadhārayato navamaṃ mettāpāramiṃ disvā etadahosi   sumedhapaṇḍita tvaṃ ito paṭṭhāya mettāpāramiṃ pūreyyāsi hitesupi ahitesupi ekacittova  bhaveyyāsi yathāpi udakaṃ nāma pāpajanassapi kalyāṇajanassapi sītabhāvaṃ ekasadisaṃ katvā pharati evameva tvampi sabbasattesu mettacittena ekacittova hutvā buddho bhavissasīti navamaṃ mettāpāramiṃ daḷhaṃ katvā adhiṭṭhāsīti tena vuttaṃ 

 na hete ettakāyeva buddhadhammā bhavissare
aññepi vicinissāmi ye dhammā bodhipācanā

 vicinanto tadā dakkhiṃ navamaṃ mettāpāramiṃ
pubbakehi mahesīhi āsevitanisevitaṃ

 imaṃ tvaṃ navamaṃ tāva daḷhaṃ katvā samādiya
mettāya asamo hoti yadi bodhiṃ pattumicchasi

 yathāpi udakaṃ nāma kalyāṇe pāpake jane
samaṃ pharati sītena pavāheti rajomalaṃ

 tatheva tvaṃ hitāhite samaṃ mettāya bhāvaya
mettāpāramitaṃ gantvā sambodhiṃ pāpuṇissasīti
tattha ti mettābhāvanāya asadiso hohi tattha tvaṃ samasamo hohītipi pāṭho so uttānatthova nti tulyaṃ ti phusati ti visodheti ti āgantukarajaṃ nti sarīre uṭṭhitaṃ sedamalādiṃ rajamalantipi pāṭho soyevattho ti  hite ca ahite ca mitte ca amitte cāti attho ti mettaṃ bhāvaya vaḍḍhehi sesametthāpi uttānamevāti
athassa na ettakeheva buddhakārakadhammehi bhavitabbanti uttarimpi upadhārayato dasamaṃ upekkhāpāramiṃ disvā etadahosi  sumedhapaṇḍita tvaṃ ito paṭṭhāya upekkhāpāramiṃ paripūreyyāsi sukhepi dukkhepi majjhattova bhaveyyāsi yathāpi pathavī nāma sucimpi asucimpi ca pakkhipamāne majjhattāva hoti evameva tvampi sukhadukkhesu majjhattova honto buddho bhavissasīti  dasamaṃ upekkhāpāramiṃ daḷhaṃ katvā adhiṭṭhāsi tena vuttaṃ 

 na  hete ettakāyeva buddhadhammā bhavissare
aññepi vicinissāmi ye dhammā bodhipācanā

 vicinanto tadā dakkhiṃ dasamaṃ upekkhāpāramiṃ
pubbakehi mahesīhi āsevitanisevitaṃ

 imaṃ tvaṃ dasamaṃ tāva daḷhaṃ katvā samādiya
tulābhūto daḷho hutvā sambodhiṃ pāpuṇissasi

 yathāpi pathavī nāma nikkhittaṃ asuciṃ suciṃ
upekkhati ubhopete kopānunayavajjitā

 tatheva tvaṃ sukhadukkhe tulābhūto sadā bhava
upekkhāpāramitaṃ gantvā sambodhiṃ pāpuṇissasīti
tattha ti majjhattabhāve ṭhito yathā tulāya daṇḍo samaṃ tulito samaṃ tiṭṭhati na namati na unnamati evameva tvampi sukhadukkhesu tulāsadiso hutvā sambodhiṃ pāpuṇissasi ti paṭighānurodhavajjitā dayākopavivajjitātipi pāṭho soyevattho sesaṃ khantipāramiyaṃ vuttanayeneva veditabbaṃ
tato sumedhapaṇḍito ime dasa pāramidhamme vicinitvā tato paraṃ cintesi  imasmiṃ  loke bodhisattehi paripūretabbā bodhipācanā buddhattakarā dhammā ettakāyeva na ito bhiyyo imā pana pāramiyo uddhaṃ ākāsepi natthi na heṭṭhā pathaviyampi na puratthimādīsu disāsupi atthi mayhaṃyeva pana hadayamaṃsantareyeva patiṭṭhitāti evaṃ tāsaṃ attano hadaye patiṭṭhitabhāvaṃ disvā sabbāpi tā daḷhaṃ katvā adhiṭṭhāya punappunaṃ sammasanto anulomapaṭilomaṃ sammasi pariyante gahetvā ādimhi pāpesi ādimhi gahetvā pariyante ṭhapesi majjhe gahetvā ubhato osāpesi ubhato koṭīsu gahetvā majjhe osāpesi bāhirabhaṇḍapariccāgo  nāma aṅgapariccāgo  nāma jīvitapariccāgo  nāmāti dasa pāramiyo dasa upapāramiyo dasa paramatthapāramiyoti samattiṃsa pāramiyo yamakatelaṃ vinivaṭṭento viya sammasi tassa dasa pāramiyo sammasantassa dhammatejena  catunahutādhikadviyojanasatasahassabahalā vipulā ayaṃ mahāpathavī hatthinā akkantanaḷakalāpo viya uppīḷiyamānaṃ ucchuyantaṃ viya ca mahāviravaṃ viravamānā saṅkampi sampakampi sampavedhi kulālacakkaṃ  viya telayantacakkaṃ viya ca paribbhami tena vuttaṃ 

 ettakāyeva te loke ye dhammā bodhipācanā
tatuddhaṃ natthi aññatra daḷhaṃ tattha patiṭṭhaha

 ime dhamme sammasato sabhāvasarasalakkhaṇe
dhammatejena vasudhā dasasahassī pakampatha

 calatī ravatī pathavī ucchuyantaṃva pīḷitaṃ
telayante yathā cakkaṃ evaṃ kampati medanīti
tattha ti niddiṭṭhānaṃ dasannaṃ pāramitānaṃ anūnādhikabhāvassa dassanatthaṃ vuttaṃ nti tato dasapāramīhi uddhaṃ ti aññaṃ lakkhaṇaṃ saddasatthato gahetabbaṃ tato dasapāramito añño buddhakārakadhammo natthīti attho ti tāsu dasasu pāramīsu ti patiṭṭha paripūrento tiṭṭhāti attho
ti pāramidhamme ti upaparikkhantassa anādaratthe sāmivacanaṃ daṭṭhabbaṃ ti sabhāvasaṅkhātena sarasalakkhaṇena sammasantassāti attho ti pāramipavicayañāṇatejena ti vasūti ratanaṃ vuccati taṃ dhāreti dhīyati vā etthāti vasudhā  kā sā medanī ti pakampittha sumedhapaṇḍite pana pāramiyo vicinante tassa ñāṇatejena dasasahassī pakampitthāti attho
ti chappakārā kampi ti nadati vikūjati nti nippīḷitaṃ ucchuyantaṃ viya guḷayantaṃva pīḷitantipi pāṭho soyevattho ti telapīḷanayante nti cakkikānaṃ mahācakkayantaṃ viya nti yathā telapīḷanacakkayantaṃ paribbhamati kampati evaṃ ayaṃ medanī kampatīti attho sesamettha uttānamevāti
evaṃ  mahāpathaviyā kampamānāya rammanagaravāsino manussā bhagavantaṃ  parivisayamānā saṇṭhātuṃ asakkontā yugandharavātabbhāhatā mahāsālā viya mucchitā papatiṃsu ghaṭādīni kulālabhaṇḍāni pavaṭṭentāni aññamaññaṃ paharantāni cuṇṇavicuṇṇāni ahesuṃ mahājano bhītatasito satthāraṃ upasaṅkamitvā  kiṃ nu kho bhagavā nāgāvaṭṭo ayaṃ bhūtayakkhadevatāsu aññatarāvaṭṭo vāti na hi mayaṃ etaṃ jānāma api ca kho sabbopi ayaṃ mahājano bhayena upadduto kiṃ nu kho imassa lokassa pāpakaṃ bhavissati udāhu kalyāṇaṃ kathetha no etaṃ kāraṇanti pucchiṃsu
atha satthā tesaṃ kathaṃ sutvā  tumhe mā bhāyittha mā kho cintayittha natthi vo itonidānaṃ bhayaṃ yo so mayā ajja sumedhapaṇḍito anāgate gotamo nāma buddho bhavissatīti byākato so idāni pāramiyo sammasati tassa sammasantassa dhammatejena sakaladasasahassī lokadhātu ekappahārena kampati ceva viravati cāti āha tena vuttaṃ 

 yāvatā parisā āsi buddhassa parivesane
pavedhamānā sā tattha mucchitā seti bhūmiyaṃ

 ghaṭānekasahassāni kumbhīnañca satā bahū
sañcuṇṇamathitā tattha aññamaññaṃ paghaṭṭitā

 ubbiggā tasitā bhītā bhantā byathitamānasā
mahājanā samāgamma dīpaṅkaramupāgamuṃ

 kiṃ  bhavissati lokassa kalyāṇamatha pāpakaṃ
sabbo upadduto loko taṃ vinodehi cakkhuma

 tesaṃ tadā saññāpesi dīpaṅkaro mahāmuni
vissatthā hotha mā bhātha imasmiṃ pathavikampane

 yamahaṃ ajja byākāsiṃ buddho loke bhavissati
eso sammasatī dhammaṃ pubbakaṃ jinasevitaṃ

 tassa  sammasato dhammaṃ buddhabhūmiṃ asesato
tenāyaṃ kampitā pathavī dasasahassī sadevaketi
tattha ti yāvatikā ti  ahosi yā tadā parisā āsītipi pāṭho tassa yā tattha parisā ṭhitā āsīti attho ti kampamānā ti sā parisā ti tasmiṃ parivesanaṭṭhāne ti sayittha
ti ghaṭānaṃ sāmiatthe paccattavacanaṃ ghaṭānaṃ nekasahassānīti attho ti cuṇṇā ceva mathitā ca mathitasañcuṇṇāti attho ti aññamaññaṃ pahaṭā ti utrāsahadayā ti sañjātatāsā ti bhayabhītā ti phandanamānasā vibbhantacittāti attho sabbāni panetāni aññamaññavevacanāni ti samāgantvā ayameva vā pāṭho
ti upahato ti taṃ upaddutabhayaṃ vinodehi vināsayāti attho ti pañcahi cakkhūhi cakkhuma ti te jane tadā upayogatthe sāmivacanaṃ ti ñāpesi bodhesi ti vissatthacittā ti mā bhāyatha nti yaṃ ahaṃ sumedhapaṇḍitaṃ nti pāramidhammaṃ nti porāṇaṃ nti jinehi bodhisattakāle sevitanti attho nti pāramidhammaṃ ti tena sammasanakāraṇena ti calitā ti sadevake loke
tato mahājano tathāgatassa vacanaṃ sutvā haṭṭhatuṭṭho mālāgandhavilepanādīni ādāya rammanagarato  nikkhamitvā bodhisattaṃ upasaṅkamitvā mālāgandhādīhi pūjetvā vanditvā padakkhiṇaṃ katvā rammanagarameva pāvisi atha kho bodhisatto dasa pāramiyo sammasitvā vīriyaṃ daḷhaṃ katvā adhiṭṭhāya nisinnāsanā vuṭṭhāsi tena vuttaṃ 

 buddhassa  vacanaṃ sutvā mano nibbāyi tāvade
sabbe maṃ upasaṅkamma punāpi maṃ abhivandisuṃ

 samādiyitvā  buddhaguṇaṃ daḷhaṃ katvāna mānasaṃ
dīpaṅkaraṃ namassitvā āsanā vuṭṭhahiṃ tadāti
tattha ti mahājanassa pathavikampane ubbiggahadayassa tattha kāraṇaṃ sutvā mano nibbāyi santiṃ agamāsīti attho jano nibbāyītipi pāṭho so uttānoyeva ti sammā ādiyitvā samādāyāti attho nti pāramiyo sesaṃ uttānameva
atha kho bodhisattaṃ dayitasabbasattaṃ āsanā vuṭṭhahantaṃ sakaladasasahassacakkavāḷadevatā sannipatitvā dibbehi mālāgandhādīhi pūjetvā  ayya sumedhatāpasa tayā ajja dīpaṅkaradasabalassa pādamūle mahati patthanā patthitā sā te anantarāyena samijjhatu mā te tattha bhayaṃ vā chambhitattaṃ vā ahosi sarīre te appamattakopi rogo mā uppajjatu khippaṃ pāramiyo pūretvā sammāsambodhiṃ paṭivijjha yathā pupphūpagaphalūpagā rukkhā samaye pupphanti ceva phalanti ca tatheva tvampi taṃ samayaṃ anatikkamitvā khippaṃ sambodhiṃ phusassūtiādīni thutimaṅgalāni payirudāhaṃsu evaṃ payirudāhitvā bodhisattaṃ abhivādetvā attano attano devaṭṭhānameva agamaṃsu bodhisattopi devatāhi abhitthuto  ahaṃ dasa pāramiyo pūretvā kappasatasahassādhikānaṃ catunnaṃ asaṅkhyeyyānaṃ matthake buddho bhavissāmīti vīriyaṃ daḷhaṃ katvā adhiṭṭhāya ākāsamabbhuggantvā isigaṇavantaṃ himavantaṃ agamāsi tena vuttaṃ 

 dibbaṃ mānusakaṃ pupphaṃ devā mānusakā ubho
samokiranti pupphehi vuṭṭhahantassa āsanā

 vedayanti  ca te sotthiṃ devā mānusakā ubho
mahantaṃ patthitaṃ tuyhaṃ taṃ labhassu yathicchitaṃ

 sabbītiyo vivajjantu soko rogo vinassatu
mā te bhavantvantarāyā phusa khippaṃ bodhimuttamaṃ

 yathāpi samaye patte pupphanti pupphino dumā
tatheva tvaṃ mahāvīra buddhañāṇehi pupphasu

 yathā  ye keci sambuddhā pūrayuṃ dasapāramī
tatheva tvaṃ mahāvīra pūraya dasapāramī

 yathā ye keci sambuddhā bodhimaṇḍamhi bujjhare
tatheva tvaṃ mahāvīra bujjhassu jinabodhiyaṃ

 yathā ye keci sambuddhā dhammacakkaṃ pavattayuṃ
tatheva tvaṃ mahāvīra dhammacakkaṃ pavattaya

 puṇṇamāye yathā cando parisuddho virocati
tatheva tvaṃ puṇṇamano viroca dasasahassiyaṃ

 rāhumutto yathā sūriyo tāpena atirocati
tatheva lokā muccitvā viroca siriyā tuvaṃ

 yathā yā kāci nadiyo osaranti mahodadhiṃ
evaṃ sadevakā lokā osarantu tavantike

 tehi thutappasattho so dasa dhamme samādiya
te dhamme paripūrento pavanaṃ pāvisī tadāti
tattha nti mandāravapāricchattakasantānakusesayādikaṃ dibbakusumaṃ devā mānusakā ca mānusapupphaṃ gahetvāti attho ti mamopari samokiriṃsūti attho ti vuṭṭhahato ti nivedayiṃsu saññāpesuṃ nti sotthibhāvaṃ idāni vedayitākāradassanatthaṃ ntiādi vuttaṃ tayā pana sumedhapaṇḍita mahantaṃ ṭhānaṃ patthitaṃ taṃ yathāpatthitaṃ labhassūti attho
ti entīti ītiyo sabbā ītiyo sabbītiyo upaddavā ti mā hontu ti socanasaṅkhāto soko rujanasaṅkhāto rogo ca vinassatu ti tava ti mā bhavantu antarāyā ti adhigaccha pāpuṇāhi nti arahattamaggañāṇaṃ sabbaññutaññāṇampi vaṭṭati nti seṭṭhaṃ sabbabuddhaguṇadāyakattā arahattamaggañāṇaṃ uttamanti vuttaṃ
ti  tassa tassa rukkhassa pupphanasamaye sampatteti attho ti  pupphanakā ti aṭṭhārasahi buddhañāṇehi ti pupphassu nti pūrayiṃsu ti paripūraya ti bujjhiṃsu nti jinānaṃ buddhānaṃ bodhiyā sabbaññubodhimūleti attho ti puṇṇamāsiyaṃ ti paripuṇṇamanoratho
ti rāhunā sobbhānunā mutto ti patāpena ālokena ti lokadhammehi alitto hutvāti attho ti virāja ti buddhasiriyā ti mahāsamuddaṃ pavisanti ti upagacchantu ti tava santikaṃ ti devehi ti thuto ceva pasattho ca thutehi vā dīpaṅkarādīhi pasatthoti thutappasattho ti dasa pāramidhamme nti mahāvanaṃ dhammikapabbate mahāvanaṃ pāvisīti attho sesagāthā suuttānā evāti


