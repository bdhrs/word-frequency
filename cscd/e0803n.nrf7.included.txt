
atha pubbācariyamataṃ purecaraṃ katvā niggahītantapulliṅgānaṃ iccādikassa pakatirūpassa nāmikapadamālaṃ vakkhāma 
gacchaṃ mahaṃ caraṃ tiṭṭhaṃ dadaṃ bhuñjaṃ suṇaṃ pacaṃ
jayaṃ jaraṃ cavaṃ mīyaṃ saraṃ kubbaṃ japaṃ vajaṃ
gacchaṃ gacchanto gacchantā gacchantaṃ gacchante gacchatā gacchantehi gacchanteti gacchato gacchantassa gacchantānaṃ gacchataṃ gacchatā gacchantehi gacchantebhi gacchato gacchantassa gacchantānaṃ gacchataṃ gacchati gacchantesu bho gacchaṃ bho gacchā bhavanto gacchanto
gacchādīni aññāni ca taṃsadisānaṃ evaṃ ñeyyānīti  kiñcāpettha tatiyekavacanaṭṭhānādīsu gacchantena gacchantā gacchantasmā gacchantamhā gacchantasmiṃ gacchantamhīti imāni padāni nāgatāni tathāpi tattha tattha payogadassanato gahetabbāni
tatra yamakamahātherena ālapanavacanaṭṭhāneyeva gacchanto mahanto carantotiādīnaṃ bahuvacanattaṃ kathitaṃ paccattavacanaṭṭhāne  ekavacanattaṃ kehici pana paccattavacanaṭṭhāne ekavacanabahuvacanattaṃ ālapanavacanaṭṭhāne bahuvacanattaṃyeva kathitaṃ gacchaṃ mahaṃ carantiādīnaṃ pana ālapanaṭṭhāne ekavacanattaṃ mayaṃ pana buddhavacane anekāsu cāṭṭhakathāsu gacchanto mahantotiādīnaṃ bahuvacanappayogānaṃ gacchaṃ mahaṃiccādīnañca sānusārālapanekavacanappayogānaṃ adassanato gacchanto bhāradvājo sa gacchaṃ na nivattati mahanto lokasannivāsotiādīnaṃ pana paccattekavacanappayogānaññeva dassanato tādisāni rūpāni anijjhānakkhamāni viya maññāma  paccattālapanaṭṭhāne mahanto bhavanto carantotiādīnaṃ bahuvacanattameva kathitaṃ na ekavacanattaṃ tathā hi tattha mahaṃ bhavaṃ caraṃ tiṭṭhanti gāthaṃ vatvā mahaṃ tiṭṭhati mahanto tiṭṭhantīti ca bho mahā bhavanto mahantoti ca bhavaṃ tiṭṭhati bhavanto tiṭṭhantīti ca ādi vuttaṃ
ettha pana bhavaṃ bhavantoti padāni yattha honto hontāti kriyatthaṃ na vadanti tattha bhavaṃ kaccāno mā bhavanto evaṃ avacutthātiādīsu viya aññasmiṃ atthe patanato ekavacanabahuvacanāni bhavanti tasmā santo sappurisā loketi ettha santoti padassa viya arahanto sammāsambuddhāti ettha arahantoti padassa viya ca bhavantoti padassa bahuvacanattaṃ nijjhānakkhamaṃ mahanto caranto tiṭṭhantotiādīnaṃ pana bahuvacanattaṃ na nijjhānakkhamaṃ viya amhe paṭibhāti na hi katthacipi santo arahanto bhavantoti padavajjitānaṃ gacchanto mahanto carantotiādīnaṃ anekapadasatānaṃ bahuvacanantatāpayoge passāma tathā hi 
bavhatte  katthaci ṭhāne jānamiccādayo yathā
dissanti nevaṃ bavhatte gacchanto itiādayo
bavhatte katthaci ṭhāne santo iccādayopi ca
dissanti nevaṃ bavhatte gacchanto itiādayo
arahantoti bavhatte ekanteneva dissati
nevaṃ dissanti bavhatte gacchanto itiādayo
anekasatapāṭhesu viharantotiādīsu
ekassapi bahukatte pavatti na tu dissati
bahuvacananayena gacchantoti padassa hi
gahaṇe sati bahavo dosā dissanti saccato
yathekamhi ghare daḍḍhe daḍḍhā sāmīpikā gharā
tathā bavhattavācitte gacchantoti padassa tu
viharantotiādīnaṃ bavhattavācitā siyā
rūpanayo aniṭṭho ca gahetabbo anekadhā
evaṃ santepi yasmā  nāma pabhinnapaṭisambhidena mahākhīṇāsavena  katanti loke pasiddhaṃ tasmā idaṃ ṭhānaṃ punappunaṃ upaparikkhitabbaṃ kiñcāpettha there gāravena evaṃ vuttaṃ tathāpi pāḷinayaṃ garuṃ katvā diṭṭhenekavacananayena adiṭṭho bahuvacananayo chaḍḍetabbo evaṃ sati niggahītantesu nayo sobhano bhavati ayaṃ pana amhākaṃ ruci 
bhavaṃ karaṃ arahaṃ saṃ mahaṃ iti padāni tu
visadisāni sambhonti aññamaññanti lakkhaye
gacchaṃ caraṃ dadaṃ tiṭṭhaṃ cintayaṃ bhāvayaṃ vadaṃ
jānaṃ passantiādīni sadisāni bhavanti hi
tatra jānantiādīni katthaci parivattare
vibhattiliṅgavacanavasenāti vibhāvaye
tatra  tāva saddassa nāmikapadamālā vuccati  saddo hi vaḍḍhanto hontoti atthepi vadati tesaṃ vasena ayaṃ nāmikapadamālā
bhavaṃ bhavanto bhavantā bhavantaṃ bhavante bhavantena bhavantehi bhavantebhi bhavantassa bhavantānaṃ bhavantā bhavantasmā bhavantamhā bhavantehi bhavantebhi bhavantassa bhavantānaṃ bhavante bhavantasmiṃ bhavantamhi bhavantesu he bhavanta he bhavantā
tattha bhavaṃ bhavantotiādīnaṃ vaḍḍhantohontotiādinā attho daṭṭhabbo tathā hi suvijāno bhavaṃ hoti dhammakāmo bhavaṃ hoti rājā bhavanto nānāsampattīhi modati kuḷīradaho gaṅgāya ekābaddho gaṅgāya pūraṇakāle gaṅgodakena pūrati udake mandī bhavante dahato udakaṃ gaṅgāya otaratīti payogā bhavanti tasmā ayaṃ nāmikapadamālā sārato paccetabbā ettha saddamattaṃ vajjetvā saddādīsu viya sadde bhavanto bhavantāti nayopi labbhati napuṃsakaliṅge vattabbe bhavantaṃ bhavantānīti nayopi labbhati evaṃ vaḍḍhanabhavanatthavācakassa saddassa nāmikapadamālā veditabbā
ayañca viseso bhavantoti padaṃ vaḍḍhanabhavanatthato aññatthe vattamānaṃ bahuvacanameva hoti yathā bhavanto āgacchantīti vaḍḍhanabhavanatthesu vattamānaṃ ekavacanameva atrime payogā anupubbena bhavanto viññutaṃ pāpuṇāti samaṇena nāma īdisesu kammesu abyāvaṭena bhavitabbaṃ evaṃ bhavanto hi samaṇo susamaṇo assāti bhavaṃ iti padaṃ pana ubhayatthāpi ekavacanameva tasmā  idāni bhavaṃ ānando bhavanto āgacchanti appasaddā bhavanto hontu mā bhonto saddamakatthāti evamādipayogadassanavasena vohāravisese pavattaṃ aññaṃ atthaṃ paṭicca aparāpi nāmikapadamālā vuccate 
bhavaṃ bhavanto bhonto bhavantaṃ bhavante bhavatā bhotā bhavantena bhavantehi bhavantebhi bhavato bhoto bhavantassa bhavantānaṃ bhavataṃ bhavatā bhotā bhavantehi bhavantebhi bhavato bhoto bhavantassa bhavantānaṃ bhavataṃ bhavati bhavante bhavantasmiṃ bhavantamhi bhavantesu bho bhavanto bhonto iti
ettha pana bhoiccādīni tīṇi padāni yasmā vohāravisesapavattāni ālapanapadāni honti tasmā āvuso bhanteti padāni viya saddādiupapadavantāni na bhavanti bho purisa bhavanto brāhmaṇā bhonto samaṇā bho rājaiccādīsu hi saddādayoyeva saddādi upapadavanto bhavanti idha ca bhavaṃ ānandoti ettha saddena samānatthāni bho bhavanto bhontoti padāni vuttāni na pana dhammakāmo bhavaṃ hotīti ettha saddena samānatthāni paṭhamasmiñhi naye vaḍḍhanatthavasena bho bhavanta bhavanto bhavantā bhonto bhavantāti saddādayo ālapanapadānaṃ upapadāni bhavanti na dutiyasmiṃ naye āmeḍitavasena pana bho bho bhavanto bhavanto bhonto bhontoti padāni bhavanti yathā bhante bhanteti
atridaṃ dhātuvasena saṅkhepato pāḷinidassanaṃ  kasmā bhavaṃ vijjanamaraññanissito kathaṃ panāhaṃ bho taṃ bhavantaṃ gotamaṃ jānissāmi evaṃ bhoti kho ambaṭṭho māṇavo  brāhmaṇassa pokkharasātissa paṭissutvā mā bhavanto evaṃ avacuttha imaṃ bhonto nisāmetha evaṃ bho purisa jānāhi pāpadhammā asaññatā iccevamādi ettha bhavaṃiccādīni dhātumayāni nāmapadānīti veditabbāni
apica tesu bho bhavanto bhontoti imāni nipātapadānipi hontīti vavatthapetabbaṃ bho purisātiādīsu tesaṃ nipātānipātabhāve vivādo na karaṇīyo  bho ge tūti vuttaṃ aññattha pana āmantanatthe nipātotiādi vuttaṃ tathā hi  vuttaṃ bhotidaṃ āmantanatthe nipāto so na kevalaṃ ekavacanameva hoti atha kho bahuvacanampi hotīti bho purisāti bahuvacanappayogopi gahito bhavantoti padaṃ pana bahuvacanameva hotīti purisāti puna vuttanti pāḷiyañhi aṭṭhakathāsu ca nipātabhūto saddo ekavacanabahuvacanavasena dvidhā dissati itare pana bahuvacanavaseneva dissanti tesaṃ tu nipātapadatte rūpanipphādanakiccaṃ natthi tesu saddassa nipātapadattā āhaccabhāsite nijjīvālapane itthiliṅgavisayo ummujja bho puthusile pariplava bho puthusileti payogopi dissati atrimā saddassa pavattiparidīpanī gāthāyo 
ito bho sugatiṃ gaccha manussānaṃ sahabyataṃ
evamādīsu saddo ekavacanako mato
passatha bho imaṃ kulaputtamiccevamādisu
bahuvacanako eso saddoti vibhāvaye
puggalālapane  ceva dhammassālapanepi ca
nijjīvālapane cāti saddo tīsu dissati
tatra dhammālapanamhi ekavacova labbhati
itaresu siyā dekavaco bahuvacopi ca
nicchitabbaṃ guṇīpadaṃ dhammassālapane dhuvaṃ
acchariyaṃ vata bhoti idamettha nidassanaṃ
icchitabbaṃ guṇīpadaṃ puggalālapane pana
evaṃ bho purisa jānāhi idamettha nidassanaṃ
guṇīpadaṃ asantampi puggalālapanamhi tu
ajjhāharitvā pāvade atthaṃ bho ehiādisu
ghaṭādīnaṃ ālapanaṃ nijjīvālapanaṃ bhave
jīvaṃva lokiyā loke ālapanti kadāci tu
nijjīvālapanaṃ appaṃ atthaviññāpane siyā
ummujja bho puthusile iti pāḷi nidassanaṃ
ettha liṅgavipallāsaṃ keci icchanti paṇḍitā
tesaṃ matena bhotīti liṅgaṃ vipariṇāmaye
atha vā pana saddo nipāto padaṃ viya
tasmā virodhatā nāssa tiliṅge vacanadvaye
evaṃ santepi saddo dviliṅgeyeva pāyato
yasmā diṭṭho tato viññū dviliṅgeyeva taṃ vade
itthiliṅgamhi sampatte bhoti iti payojaye
evaṃvidhaṃ payogañhi suppayogaṃ budhābravuṃ
yajjevaṃ  duppayogaṃva siyā tumhehi dassitaṃ
ummujja bho puthusile iccāhaccapadanti ce
duppayogaṃ na taṃ yasmā vohārakusalena ve
jinena bhāsite dhamme duppayogā na vijjare
itthiliṅgassa visaye saddappayojanaṃ
kavīnaṃ pemanīyanti mayā evamudīritaṃ
evaṃ saddassa nāmikapadamālā pāḷinayānurūpaṃ dvidhā vibhattā vaḍḍhanabhavanatthatadaññatthavasena
saddassa pana 
karaṃ karonto karontā karontaṃ karonte karotā karontena karontehi karontebhi karoto karontassa karontānaṃ karotaṃ karotā karontā karontasmā karontamhā karontehi karontebhi karoto karontassa karontānaṃ karotaṃ karonte karontasmiṃ karontamhi karontesu bho karonta bhavanto karontāti rūpāni bhavanti
karoto na kariyati pāpanti idamettha saddassa atthitānidassanaṃ itthiliṅge vattabbe karontī karontiyotiādinā yojetabbāni napuṃsakaliṅge vattabbe karontaṃ karontānītiādinā yojetabbāni
saddassa 
arahaṃ arahanto arahantaṃ arahante arahatā arahantena arahantehi arahantebhi arahato arahantassa arahantānaṃ arahataṃ arahatā arahantā arahantasmā arahantamhā arahantehi arahantebhi arahato arahantassa arahantānaṃ arahataṃ arahante arahantasmiṃ  arahantamhi arahantesu bho arahanta bhavanto arahanto iti rūpāni bhavanti
ayaṃ guṇavācakassa saddassa nāmikapadamālā arahā arahanto arahantāiti ca etañhi rūpaṃ  manussaviggahaṭṭhāne dissati uttarimanussadhammapāḷiyaṃ pana mayañcamhā anarahantoti padaṃ dissati arahantaṃ arahante arahatā sesaṃ vitthāretabbaṃ ayaṃ paṇṇattivācakassa saddassa nāmikapadamālā
tathā hi arahaṃ sammāsambuddho arahaṃ sugato loke arahanto sammāsambuddhātiādīsu saddādayo guṇavācakā arahā ahosi ahañhi arahā loke eko arahā ekasaṭṭhi arahanto loke ahesuṃ
gāme vā yadi vāraññe ninne vā yadi vā thale
yattha arahanto viharanti taṃ bhūmirāmaṇeyyakaṃ
mayañcamhā anarahantotiādīsu saddādayo paṇṇattivācakāti daṭṭhabbā idha itthinapuṃsakaliṅgavasena visuṃ vattabbanayo appasiddho yadi evaṃ āsavakkhayaṃ pattā itthī kathaṃ vattabbā āsavakkhayaṃ pattaṃ cittaṃ kathaṃ vattabbanti itthī tāva yaṃ itthī arahaṃ assa sammāsambuddhoti vacanato arahanti vattabbā guṇavasena paṇṇattivasena pana itthī arahā ahosīti vattabbā cittaṃ pana guṇavaseneva arahaṃ cittanti vattabbanti
saddassa  
saṃ santo santo santā saṃ santaṃ sante satā santena santehi santebhi sabbhi sato santassa santānaṃ sataṃ satānaṃ satā santā santasmā santamhā santehi santebhi sabbhi sato santassa santānaṃ sataṃ satānaṃ sati sante santasmiṃ santamhi santesu bho santa bhavanto santoti rūpāni bhavanti
ettha pana addhā hi tāta satanesa dhammoti pāḷidassanato satānanti vuttaṃ tattha hi ti satānaṃ esāti chedo rassattaniggahītasaralopavasena ca rūpaniṭṭhānaṃ veditabbaṃ tathā hi tadaṭṭhakathāyaṃ addhā ekaṃsena esa tāta satānaṃ paṇḍitānaṃ dhammo sabhāvoti attho vutto ayaṃ ye loke sappurisāti ca ariyāti ca paṇḍitāti ca vuccanti tesaṃ vācakassa saddassa nāmikapadamālā tappaṭisedhassa pana asaṃ asanto katthaci asantā iccapi tathā hi asantā kira maṃ jammā tāta tātāti bhāsareti pāḷi dissati asaṃ asantaṃ asante asatātiādinā yojetabbā imasmiṃ atthe santo asantotimāni bahuvacanakāniyeva bhavanti na katthacipi ekavacanakāni kasmā paṇṇattivācakattā aññatra pana santo dantotiādīsu ekavacanāniyeva ṭhapetvā vijjamānatthavācakasaddaṃ kasmā apaṇṇattivācakattāti daṭṭhabbaṃ
idāni paṇṇattivācakānaṃ tesaṃ kānici payogāni kathayāma 
sameti  asatā asaṃ yaṃ yañhi rāja bhajati santaṃ vā yadi vā asaṃ na sā sabhā yattha na santi santo asanto nirayaṃ yanti santo saggaparāyaṇā asante nopaseveyya sante seveyya paṇḍito sabbhireva samāsetha sataṃ dhammo iccevamādīni bhavanti
yo panamhehi padamālāyaṃ sabbhīti ayaṃ saddo tatiyāpañcamībahuvacanavasena yojito so ca kho iti kārantapakativasena aññattha pana sabbhīti kārantapakativasena yojetabbo tathā hi ti sappuriso nibbānañca sundarādhivacanaṃ vā etaṃ sabbhīti sabbo cāyamattho sāṭṭhakathāya bahumpetaṃ asabbhi jātavedāti imāya pāḷiyā santo have sabbhi pavedayantīti imāya ca dīpetabbo
ālapane ca paccatte tatiyāpañcamīsu ca
samāsamhi ca yojeyya saddaṃ sumedhaso
atrāyaṃ yojanā  bho sabbhi tiṭṭha sabbhi tiṭṭhati sabbhi saha gacchati sabbhi apehi asabbhirūpo puriso yasmā panāyaṃ sāsanānukūlā tasmā imissā tadanukūlattaṃ dassetuṃ idha sāsanato payoge dassessāma atakkāvacare vicitte sugatapāḷinaye sotūnaṃ visāradamatipaṭilābhatthaṃ taṃ yathā bahumpetaṃ asabbhi jātaveda yaṃ taṃ vāladhinābhipūjayāma sabbhi kubbetha santhavaṃ yaṃ sālavanasmiṃ senako pāpakammamakari asabbhirūpaṃ ābādhoyaṃ asabbhirūpo asammodako thaddho asabbhirūpoti  tattha ālapanavacane diṭṭheyeva paccattavacanaṃ pāḷiyaṃ sarūpato anāgatampi diṭṭhameva hoti tathā karaṇavacane diṭṭheyeva nissakkavacanampi diṭṭhameva hoti samāse saddarūpe diṭṭheyeva byāse saddarūpaṃ yathāsambhavaṃ diṭṭhameva hoti ṭhapetvā hetusatthāradassanantiādīni tattha ca nibbānavācako ce saddo itthiliṅgo saddā viya so ca mate nayena yojetabbo sabbesamikārantitthiliṅgānaṃ sādhāraṇo hi so nayo sundaratthavācako ce nayehi yojetabbo vāccaliṅgattā sabbhidhammabhūtaṃ nibbānanti ettha hi sundaradhammabhūtaṃ nibbānanti attho evaṃ pāḷinayavasena ālapanādīsu pañcasu ṭhānesu saddassa pavattiṃ ñatvā puna aṭṭhakathānayavasenapi tappavatti veditabbā kathaṃ yasmā sagāthāvaggassa  santo sabbhīhi saddhiṃ sataṃ dhammo na jaraṃ upetīti pavedayantīti imasmiṃ padese sabbhīhīti vacanavasena saddaracanāviseso aṭṭhakathācariyehi dassito tasmā saddo sabbesupi vibhattivacanesu yojetabbo atridaṃ vadāma 
garū sabbhīhi saddhinti atthaṃ bhāsiṃsu pāḷiyā
yato tato saddaṃ dhīro sabbattha yojaye
asabbhirūpoitipi samāsavisaye sutaṃ
yasmā tasmā saddaṃ viññū sabbadhi yojaye
ovadeyyānusāseyya  asabbhā ca nivārayeti ettha pana asabbhātipadaṃ vicitravuttīsu taddhitapaccayesu paccayavasena nipphattimupāgatanti veditabbaṃ kathaṃ yebhuyyena asabbhīsu bhavaṃ asabbhaṃ kiṃ taṃ akusalaṃ tato asabbhā akusaladhammā nivāraye ca kusaladhamme patiṭṭhapeyyāti attho amhe asabbhāhi vācāhi vikkosamānā tibbāhi sattīhi hanissantīti ettha tu asabbhīnaṃ etāti asabbhā na vā sabbhīnaṃ etātipi asabbhāti nibbacanaṃ paccayavasena ca padasiddhi veditabbā yā ca panettha amhehi santasaddassa saṃ santo saṃ santaṃ santetiādinā padamālā dassitā tattha sameti asatā asanti pāḷiyaṃ asanti pade diṭṭheyeva santi padaṃ pāḷiyaṃ anāgatampi diṭṭhameva hoti yugaḷabhāvena vijjamānatārahattā evaṃ diṭṭhena adiṭṭhassa gahaṇaṃ veditabbaṃ atha vā asanti ettha na saṃ asanti samāsaviggahavasenādhigantabbattā samiti padaṃ diṭṭhameva hoti evamaññatrāpi nayo tatra nti sappuriso nti asappuriso itthiliṅgevattabbe asatī asāti rūpāni bhavanti asatī asatī asatiyo asā asatiṃ asatī asatiyo asāya asatiyā asatīhi asatībhi asatiyā asatīnanti vakkhamāna nayena nāmikapadamālā yojetabbā
ettha pana asā lokitthiyo nāma velā tāsaṃ na vijjati mā ca vasaṃ asatīnaṃ nigacchetiādīni dassetabbāni ti cettha ti ca samānatthā asantajātikāti hi tesaṃ attho yasmā pana ti asatiyo lāmikā atha vā sātaṃ vuccati sukhaṃ taṃ tāsu natthi attani paṭibaddhacittānaṃ asātameva dentītipi asā  dukkhā dukkhavatthubhūtāti atthoti atthaṃ saṃvaṇṇesuṃ tasmā sātaṃ natthi etissanti ti atthe asāti padassa yathā ritto assādo etthāti ntipadassa luttuttarakkharassa rittassaṃ rittassāni rittassanti nayena nāmikapadamālā yojetabbā tathā asā asā asāyo asaṃ asā asāyo asāyāti nayena yojetabbā
ettha ca yo amhehi santoiti saddo dassito so katthaci ekavacanabahuvacanabhāvena saddassatthampi vadati tassa vasena ayaṃ nāmikapadamālā 
santo santo santā santaṃ sante satā santena santehi santebhi sato santassa sataṃ santānaṃ satā santā santasmā santamhā santehi santebhi sato santassa sataṃ santānaṃ sati sante santasmiṃ santamhi santesu bho santa bhavanto santo bhavanto santā
ettha pana ayaṃ kho bhikkhave aṭṭhamo bhaddo assājānīyo santo saṃvijjamāno lokasmiṃ cattārome bhikkhave puggalā santo saṃvijjamānā lokasmiṃ asatā tucchā musā abhūtena abbhācikkhanti bhave kho sati jāti hotiiccevamādīni payogāni bhavanti saṅkhāresu kho sati viññāṇaṃ hotītiādīsu pana saddo vacanavipallāsavasena ṭhitoti gahetabbo
tatra ekavacanabahuvacanavasena dvidhā ṭhitesu saddesu bahuvacanasaddaṃ ṭhapetvā sesā saddassatthampi vadanti tasmā ti samāno ti samānātiādinā  attho kathetabbo ti imassa ca hontoti attho pahu samāno vipulatthacintī kiṃ kāraṇā me na karosi dukkhantiādīsu viya payogāni pana 
yo mātaraṃ pitaraṃ vā jiṇṇakaṃ gatayobbanaṃ
pahu santo na bharati taṃ parābhavato mukhaṃ
idheva tiṭṭhamānassa devabhūtassa me sato
punarāyu ca me laddho evaṃ jānāhi mārisāti
evamādīni bhavanti
apica saddo yasmā kilantoti ca upasantoti ca niruddhoti ca atthaṃ vadati tasmā tesaṃ vasena saddassa santo santā santaṃ sante santenāti nayena nāmikapadamālā veditabbā ettha ca santo tasito dīghaṃ santassa yojanaṃ santo danto niyato brahmacārī santo niruddho atthaṅgato abbhatthaṅgatotiādīni payogāni napuṃsakaliṅge vattabbe santaṃ santānīti nayena nāmikapadamālā sā ca saṃvijjamānaṃ samānaṃ kilantaṃ upasantaṃ niruddhamiti atthadīpakāpadavatīti veditabbā atha vā upādāne kho sati bhavo hotītiādīsu napuṃsakappayogadassanato saddassa saddatthavācakatte tatiyāpañcamīcatutthīchaṭṭhīsattamīṭhāne satā sato sataṃ satīti padāni adhikāni vattabbāni sesāni nayena ñeyyāni itthiliṅge pana vattabbe santā santā santāyo santaṃ santā santāyo santāyāti nayena ca santī santī santiyo  santiṃ santī santiyo santiyāti nayena ca nāmikapadamālā yojetabbā etāsu paṭhamā saṃvijjamānā kilantā upasantā niruddhāti atthadīpakāpadavatī ettha payogā suviññeyyāva dutiyā pana saṃvijjamānā samānāti atthadīpakāpadavatī tathā hi santī āpatti āvikātabbāti ettha saṃvijjamānā santīti vuccati
yāya mātu bhato poso
imaṃ lokaṃ avekkhati
tampi pāṇadadiṃ santiṃ
hanti kuddho puthujjanoti
ettha pana samānā santīti vuccati aparāpi itthiliṅge vattabbe padamālā veditabbā saddassa hi saddatthavācakatte jātiyā kho sati jarāmaraṇaṃ hotītiādinā itthiliṅgappayogadassanato sattamīṭhāne sati satiyā satiyaṃ santiyā santiyaṃ santīsūti rūpāni vattabbāni sesāni nayena ñeyyāni ayaṃ tatiyā ettha ca asantiyā āpattiyā tuṇhī bhavitabbanti pāḷi santiyāiccādīnaṃ atthibhāve nidassanaṃ aparo nayo  saddassa samānāti imasmiṃ atthe yā tvaṃ vasasi jiṇṇassa evaṃ dahariyā satīti ca ye taṃ jiṇṇassa pādaṃsu evaṃ dahariyaṃ satinti ca pāḷidassanato satī satī satiyo satiṃ satī satiyo satiyātiādīnipi rūpāni yojetabbāni saṃyoge kāralopavasena vā
idāni santo santāti padadvayassa payoganicchayaṃ kathayāma payogesu sotūnaṃ asammūḷhabhāvāya tathā hi sappurisāti vā paṇḍitāti vā bahuvacanavasena atthaṃ  vattukāmena santo dantoti evaṃ vuttaekavacanasadisaṃ santoti bahuvacanaṃ vattabbaṃ saṃvijjamānoti ekavacanavasena atthaṃ vattukāmena santoti ekavacanaṃ vattabbaṃ saṃvijjamānāti bahuvacanavasena atthaṃ vattukāmena santo sappurisāti santo saṃvijjamānāti ca evaṃ vuttabahuvacanasadisaṃ santoti vā santāti vā bahuvacanaṃ vattabbaṃ kilantoti vā samānoti vā upasantoti vā niruddhoti vā ekavacanavasena atthaṃ vattukāmena santo sappurisāti evaṃ vuttabahuvacanasadisaṃ santoti ekavacanaṃ vattabbaṃ teyevatthe bahuvacanavasena vattukāmena pana santā sūnehi pādehi ko ne hatthe gahessatīti ettha viya santāti bahuvacanaṃ vattabbaṃ ayaṃ nīti sādhukaṃ manasi kātabbā idañhi mandabuddhīnaṃ sammohaṭṭhānaṃ ayampi panettha saṅgaho veditabbo 
tiliṅgatthe ca ekatthe bavhatthepi ca dissati
sattamyanto saddo vipallāse bahumhi soti
idāni saddassa nāmikapadamālā vuccate 
mahaṃ mahā mahanto mahantā mahantaṃ mahante mahatā mahantena mahantehi mahantebhi mahato mahantassa mahantānaṃ mahataṃ mahatā mahantā mahantasmā mahantamhā mahantehi mahantebhi mahato mahantassa mahantānaṃ mahataṃ mahati mahante mahantasmiṃ mahantamhi mahantesu bho maha bho mahā bhavanto mahantoti ayamamhākaṃ ruci
ettha mahanto mahantā mahantaṃ mahante mahantenāti nayopi labbhati tasmā bho mahanta bhavanto mahantāti ālapanapadāni yojetabbāni napuṃsakaliṅge vattabbe  mahantaṃ mahantānīti nayopi labbhati itthiliṅge vattabbe mahatī mahatī mahatiyo mahatiṃ mahatī mahatiyo mahatiyā mahatīhi mahatībhīti nayopi labbhati mahatiyā ca yakkhasenāyātiādīnettha nidassanapadāni aparopi mahantā mahantā mahantāyo mahantanti nayopi labbhati mahantā nidhikumbhiyotiādīnettha nidassanapadāni  pana mahantīiti padaṃ diṭṭhaṃ taṃ guṇavantī kulavantīiccādīni viya pāḷiyaṃ appasiddhattā vīmaṃsitabbaṃ
nanu bho yasmā sāsanepi gacchantī carantītiādīni ca iddhimantīti ca padaṃ dissati tasmā mahantī guṇavantītiādīnipi bhavitabbanti na bhavitabbaṃ tathārūpassa nayassa vasena aggahetabbattā mahatī guṇavatīiccādinayasseva dassanato ca tathā hi pāḷiyaṃ aṭṭhakathāsu ca seyyathāpi nāma mahatī naṅgalasīsā itthī siyā rūpavatī sā ca sīlavatī siyā satimatī cakkhumatī iddhimatī pattimatīti ca mahatiṃ senaṃ disvā mahosadhasenā mandā ayaṃ ativiya mahatī senā dissatīti ca ādīni payogāni dissanti na mahantī rūpavantīiccādīni
keci pana iti saddo byāse na labbhati samāseyeva labbhati mahāpurisoti ettha viyāti vadanti taṃ na gahetabbaṃ mahā te upāsaka pariccāgo mahā vatāyaṃ bhante bhūmicālo ghoso ca vipulo mahā bārāṇasirajjaṃ nāma mahā senā sādissate mahāti payogadassanato evaṃ byāsepi labbhatīti  veditabbaṃ tasmā mahaṃ mahā mahanto mahantā bho mahanta bhavanto mahantāti pulliṅge mahantaṃ mahā mahantāni bho mahanta bhavanto mahantānīti napuṃsakaliṅge mahantā mahā mahantā mahantāyo bhoti mahante bhotiyo mahantā mahantāyoti itthiliṅge sabbaṃ sampuṇṇaṃ yojetabbaṃ samāse pana mahāsatto mahāupāsako mahāupāsikā mahabbalo mahāvanaṃ mahaggataṃ mahapphalaṃ mahabbhayantiādīni rūpāni bhavanti taddhite mahattano mahattaṃ mahantattaṃ mahantatāti rūpāni bhavanti saddassa pana gacchanto gacchantāti rūpāni vatvā sesāni sadde vuttanayena vitthāretvā nāmikapadamālā veditabbā tathā gacchanto gacchantāti nayo ca gacchantaṃ gacchantānīti nayo ca gacchantī gacchantī gacchantiyoti nayo ca gahetabbo evaṃ liṅgattayavasena caraṃ caranto carantaṃ carantī dadaṃ dadanto dadantaṃ dadantītiādīnaṃ anekapadasahassānaṃ nāmikapadamālā vitthāretabbā
ye panācariyā gacchantotiādīnaṃ paccattālapanabahuvacanattañca gacchaṃiccādīnaṃ ālapanekavacanattañca icchanti te samamhehi payogo sāsane na diṭṭho nayavasenāgahetabbattā tasmā tāni ettha na vadāma ayaṃ pana viseso diṭṭho seyyathidaṃ
gacchaṃ vidhamamiccādipadāni munisāsane
katthacākhyātikā honti katthaci pana nāmikā
tassāhaṃ santike gacchaṃ
so me satthā bhavissati
vidhamaṃ deva te raṭṭhaṃ
putto vessantaro tava
adhammaṃ  sārathi kayirā mañce tvaṃ nikkhanaṃ vane
iccevamādayo ñeyyā payogā ettha dhīmatā
gacchissāmi vidhamītiādinā jinasāsane
nānākālapurisānaṃ vasenatthaṃ vade vidū
nāmatte pana gacchanto vidhamantotiādinā
gacchamiccevamādīnamatthamatthavidū vade
idāni samagatikattepi jānaṃ passantiādīnaṃ liṅgavibhattivacanantaravasena yo viseso dissati taṃ vadāma tathā hi sā jānaṃyeva āha na jānāmīti passaṃyeva āha na passāmīti evamādīsu  saddānaṃ jānantī passantīti liṅgantaravasena parivattanaṃ bhavatīti daṭṭhabbaṃ iminā gacchaṃiti saddassapi yathāpayogaṃ gacchantīti itthiyā kathanattho labbhati tehi samānagatikattā na gacchantoti saddassa gacchantīti itthiyā kathanattho labbhati tehi asamānagatikattāti kāraṇaṃ dassitaṃ hoti api nu tumhe āyasmanto ekantasukhaṃ lokaṃ jānaṃ passaṃ viharathāti ettha jānantā passantāti vacanantaravasena parivattanaṃ bhavatīti daṭṭhabbaṃ iminā pana gacchaṃiti saddassapi yathāpayogaṃ gacchantāti bahuvacanattho labbhati tehi samānagatikattā na gacchanteti saddassa gacchantāti bahuvacanattho labbhati tehi asamānagatikattāti kāraṇaṃ dassitaṃ hoti esa nayo uttaratrāpi bharanti mātāpitaro pubbe katamanussaranti ettha saddassa anussarantāti vacanantaravasena parivattanaṃ bhavati saddhammo garukātabbo saraṃ buddhāna sāsananti ettha saddassa sarantenāti vibhattantaravasena parivattanaṃ bhavati phusaṃ bhūtāni saṇṭhānaṃ manasā gaṇhato  yathāti ettha saddassapi phusantassāti vibhattantaravasena parivattanaṃ bhavati tathā yācaṃ adadamappiyoti etthāpi saddassa yācantassāti vibhattantaravasena parivattanaṃ bhavati nti vā yācitabbaṃ dhanaṃ iminā nayena nānappakārato parivattanaṃ veditabbaṃ iti bhavaṃkarantiādīnaṃ visadisapadamālā ca gacchaṃ carantiādīnaṃ sadisapadamālā ca jānaṃ passantiādīnaṃ liṅgavibhattivacanantaravasena katthaci parivattananti ayaṃ tividhopi ākāro ākhyātikapadatthavibhāvanāya saddhiṃ kathito pāvacanavare sotūnaṃ saddesvatthesu ca visāradabuddhipaṭilābhatthaṃ sabbametañhi sandhāya imā gāthā vuttā 
bhavaṃ karaṃ arahaṃ saṃ mahaṃiti padāni tu
visadisāni sambhonti aññamaññanti lakkhaye
gacchaṃ caraṃ dadaṃ tiṭṭhaṃ cintayaṃ bhāvayaṃ vadaṃ
jānaṃ passantiādīni samānāni bhavanti hi
tatra jānantiādīnaṃ katthaci parivattanaṃ
liṅgavibhattivacanantarato pana dissatīti
apica ayaṃ sabbesampi niggahītantapulliṅgānaṃ pakati yadidaṃ dvīsu liṅgesu chasu vibhattīsu terasasu vacanesu aññataraliṅgavibhattivacanavasena parivattanaṃ ayampi panettha nīti veditabbā
gacchaṃ carantiādīni vippakatavaco siyuṃ
gacchamāno caramāno iccādīni padāni ca
mahaṃ bhavanti etāni vippakatavacopi ca
avippakatavaco ca siyuṃ atthānurūpato
arahaṃ  santi etāni vinimuttāni sabbathā
ākāraṃ tividhampetaṃ kare citte sumedhasoti
savinicchayoyaṃ niggahītantapulliṅgānaṃ pakatirūpassa nāmikapadamālāvibhāgo
kārantatāpakatikaṃ niggahītantapulliṅgaṃ niṭṭhitaṃ
idāni iccetassa pakatirūpassa aññesañca taṃsadisānaṃ nāmikapadamālāvibhāgaṃ vakkhāmi pubbācariyamataṃ purecaraṃ katvā
aggi aggī aggayo aggiṃ aggī aggayo agginā aggīhi aggībhi aggissa aggino aggīnaṃ agginā aggīhi aggībhi aggissa aggino aggīnaṃ aggismiṃ aggimhi aggīsu bho aggi bho aggī bhavanto aggayo mataṃ
ettha kiñcāpi nissakkavacanaṭṭhāne aggismā aggimhāti imāni nāgatāni tathāpi tattha tattha taṃsadisappayogadassanato gahetabbāni agginā aggismā aggimhāti kamo ca veditabbo
dhanabhūti dhanabhūtī dhanabhūtayo dhanabhūtiṃ dhanabhūtī dhanabhūtayo dhanabhūtinā dhanabhūtīhi dhanabhūtībhi dhanabhūtissa dhanabhūtino dhanabhūtīnaṃ dhanabhūtinā dhanabhūtismā dhanabhūtimhā dhanabhūtīhi dhanabhūtībhi dhanabhūtissa dhanabhūtino dhanabhūtīnaṃ dhanabhūtismiṃ dhanabhūtimhi dhanabhūtīsu bho dhanabhūti bho dhanabhūtī bhavanto dhanabhūtayo
siribhūti sotthibhūti suvatthibhūti aggini
gini joti dadhi pāṇi isi sandhi muni maṇi
byādhi  gaṇṭhi ravi muṭṭhi kavi giri kapi nidhi
kucchi vatthi vidhi sāli vīhi rāsi ahi masi
sāti kesi kimi bondi bodhi dīpi pati hari
ari dhani timi kali sārathyudadhi añjali
adhipati narapati asi ñāti nirūpadhi
samādhi jaladhiccādī samā matā
atha vā etesu saddassa adhipatiyā sattāti pāḷidassanato adhipatiyāti sattamīrūpampi icchitabbaṃ apica asāre sāramatinoti pāḷiyaṃ kārantasamāsapadato vacanassa ādesadassanato kvaci iccādīnaṃ kārantasamāsapadānaṃ adhipatinotiādināpi paccattopayogarūpāni icchitabbāni kārantānaṃ daṇḍīsaddādīnaṃ daṇḍinotiādīni paccattopayogasampadānasāmivacanarūpāni viya saddādīnaṃ pana samāsapadānampi evarūpāni paccattopayogarūpāni na icchitabbāni gahapatayo jānipatayotiādinā nayena yathāpāvacanaṃ gahetabbarūpattā saddānaṃ panālapanaṭṭhāne ise museti rūpantarampi gahetabbaṃ putto uppajjataṃ ise paṭiggaṇha mahāmuneti dassanato
ye panettha amhehi saddā vuttā tatreke evaṃ vadanti saddo paccattekavacanabhāveyeva labbhati na paccattabahuvacanabhāve upayogabhāvādīsu vāti keci pana pāḷiyaṃ saddo nāma natthi saddoyeva atthīti vadanti keci saddo nāma natthi saddoyevatthīti  vadanti sabbametaṃ na yujjati saddānamupalabbhanato sabbāsupi vibhattīsu dvīsu vacanesu yojetabbatādassanato ca tathā hi suttanipāte  
na hi vaggu vadanti vadantā
nābhijavanti na tāṇamupenti
aṅgāre santhate senti
agginiṃ sampajjalitaṃ pavisantīti
imasmiṃ padese aggininti upayogavacanaṃ dissati tenāha aṭṭhakathācariyo nti samantatojālaṃ sabbadisāsu ca sampajjalitamagginti tatreva ca suttanipāte  
atha lohamayaṃ pana kumbhiṃ
agginisañjalitaṃ pavisanti
paccanti hi tāsu cirarattaṃ
agginisamāsu samuplavāteti
imasmiṃ padese samāsavisayattā nti agginīhi sañjalitanti attho labbhati tathā ti agginīhi sadisāsūti atthopi evaṃ samāsavidhānamukhena agginīhīti karaṇavacanampi dissati
saddopi ca pāḷiyaṃ dissati tathā hi tameva kaṭṭhaṃ dahati yasmā so jāyate ginīti saddo diṭṭho keci panettha sandhivasena kāralopaṃ saññogādissa ca kārassa lopaṃ vadanti tampi na yujjati tassā pāḷiyā aṭṭhakathāyaṃ ti  yato kaṭṭhā ti aggīti evaṃ saddassa ulliṅgetvā vacanato tathā channā kuṭi āhito ginīti imassa ssa aṭṭhakathāyaṃ ti ābhato jālito vā ti aggīti vacanato tatheva ca mahāgini pajjalito anāhāropasammatīti imissā  saṃvaṇṇanāyaṃ ti aggīti vacanato yadi hi saddo visuṃ na siyā aṭṭhakathācariyā jāyate ginītiādīni jāyate agginītiādinā padacchedavasena atthaṃ vadeyyuṃ yasmā evaṃ na vadiṃsu ti aggīti pana vadiṃsu tena ñāyati saddopi visuṃ atthīti ye saddo natthīti vadanti tesaṃ vacanaṃ na gahetabbameva sāsane ginisaddassupalabbhanato yañhi channā kuṭi āhito ginīti pāṭhassa saṃvaṇṇanāyameva tesu ṭhānesu aggini ginīti vohariyatīti tassa abhidhānantaraṃ vuttaṃ tasmā mayamettha gāthāracanaṃ karissāma 
videharaṭṭhamajjhamhi yaṃ taṃ nāmena vissutaṃ
raṭṭhaṃ pabbataraṭṭhanti dassaneyyaṃ manoramaṃ
dhammakoṇḍavhayaṃ tattha nagaraṃ atthi sobhanaṃ
tamhi ṭhāne manussānaṃ bhāsā eva giniccayaṃ
gini ginī ginayotiādinā pavade vidū
padamālaṃ yathā aggisaddasseva sumedhaso
iti saddā viya saddāpi bhagavato pācane dissantīti veditabbā yathā pana saddassa sabbāsu vibhattīsu dvīsu vacanesu yojetabbatā siddhā tathā saddassapi siddhāva hoti tasmātra 
aggini  agginī agginayo agginiṃ agginī agginayo aggininā agginīhi agginībhi agginissa agginīnaṃ aggininā agginismā agginimhā agginīhi agginībhi agginissa agginīnaṃ agginismiṃ agginimhi agginīsu bho aggini bhavanto agginī bhavanto agginayo
gini ginī ginayo giniṃ ginī ginayo ginināti sabbaṃ yojetabbaṃ iti pāḷinayānusārena saddānaṃ nāmikapadamālā yojitā atha vā yathā sakkaṭabhāsāyaṃ ti saññogavasena vuttānaṃ saddānaṃ māgadhabhāsaṃ patvā ti nissaññogavasena uccāritā pāḷi dissati tvañca uttamasattavotiādinā tathā sakkaṭabhāsāyaṃ ti saññogavasena vuttassa māgadhabhāsaṃ patvā agginīti saññoganakāravasena uccāritā pāḷi dissati agginiṃ sampajjalitaṃ pavisantītiādikā yathā ca veyyākaraṇehi sakkaṭabhāsābhūto saddo sabbāsu vibhattīsu tīsu vacanesu yojiyati tathā māgadhabhāsābhūto saddopi sabbāsu vibhattīsu dvīsu vacanesu yojetabbova hoti tasmā so idhamhehi yojiyati saddopi saddena samānatthattā īsakañca sarūpattā tatheva yojiyatīti daṭṭhabbaṃ
ettha siyā  yadi saddo sabbesu vibhattivacanesu yojetabbo atha kasmā  aggissinīti lakkhaṇena mhi pare saddantassa ādeso dassitoti saccaṃ yathā navakkhattuṃ ṭhapetvā katekasesassa saddassa vacanamhi desaṃ katvā vacanassa ādesaṃ kasmā navutīti rūpe nipphanne puna navutīti pakatiṃ ṭhapetvā tato vacanaṃ katvā navutīnanti rūpaṃ nipphāditaṃ  itthiliṅge pana diekavacanāni katvā tesaṃ ādesaṃ katvā navutiyāti rūpaṃ nipphāditaṃ tathā hi channavutīnaṃ pāsaṇḍānaṃ dhammānaṃ pavaraṃ yadidaṃ sugatavinayaṃ navutiyā haṃsasahassehi parivutotiādīni payogāni dissanti tathā mhi saddantassa ādesakaraṇavasena agginīti rūpe nipphannepi puna agginīti pakatiṃ ṭhapetvā tato dayo vibhattiyo katvā aggini agginī agginayo agginiṃ agginī agginayo aggininātiādīni kathaṃ na nipphajjissantīti sanniṭṭhānaṃ kātabbaṃ
savinicchayoyaṃ kārantapulliṅgānaṃ pakatirūpassa nāmikapadamālāvibhāgo
kārantatāpakatikaṃ kārantapulliṅgaṃ niṭṭhitaṃ
idāni  iccetassa pakatirūpassa aññesañca taṃsadisānaṃ nāmikapadamālāvibhāgaṃ vakkhāma pubbācariyamataṃ purecaraṃ katvā
daṇḍī daṇḍī daṇḍino daṇḍiṃ daṇḍī daṇḍino daṇḍinā daṇḍīhi daṇḍībhi daṇḍissa daṇḍino daṇḍīnaṃ daṇḍinā daṇḍīhi daṇḍībhi daṇḍissa daṇḍino daṇḍīnaṃ daṇḍismiṃ daṇḍimhi daṇḍīsu bho daṇḍi bho daṇḍī bhavanto daṇḍino mataṃ
ettha kiñcāpi daṇḍinanti upayogekavacanañca daṇḍismā daṇḍimhāti nissakkavacanañca daṇḍinīti bhummekavacanañca nāgataṃ tathāpi tattha tattha taṃsadisassa payogassa dassanato gahetabbameva
bhaṇa  samma anuññāto atthaṃ dhammañca kevalaṃ
santi hi daharā pakkhī paññavanto jutindharāti
 pakkhīiti paccattabahuvacanassa dassanato pana daṇḍīiti paccattopayogabahuvacanāni vuttānīti daṭṭhabbaṃ
bhāvī bhāvī bhāvino bhāviṃ bhāvinaṃ bhāvī bhāvino bhāvinā bhāvīhi bhāvībhi bhāvissa bhāvino bhāvīnaṃ bhāvinā bhāvismā bhāvimhā bhāvīhi bhāvībhi bhāvissa bhāvino bhāvīnaṃ  bhāvismiṃ bhāvimhi bhāvīsu bho bhāvi bho bhāvī bhavanto bhāvino
evaṃ vibhāvī sambhāvī paribhāvī dhajī gaṇī
sukhī rogī sasī kuṭṭhī makuṭī kusalī balī
jaṭī yogī karī yānī tomarī musalī phalī
dantī mantī sudhī medhī bhāgī bhogī nakhī sikhī
dhammī saṅghī ñāṇī atthī hatthī cakkhī pakkhī dāṭhī
raṭṭhī chattī mālī cammī cārī cāgī kāmī sāmī
mallakārī pāpakārī sattughātī dīghajīvī
dhammavādī sīhanādī bhūmisāyī sīghayāyī
vajjadassī ca pāṇī ca yasassiccādayopi ca
etesaṃ koci bhedo tu ekadesena vuccate
kārantapulliṅgapadesu hi vajjadassī pāṇīiccevamādīnaṃ upayogabhummavacanaṭṭhāne vajjadassinaṃ pāṇinetiādīnipi rūpāni bhavanti ettha ca 
nidhīnaṃva pavattāraṃ yaṃ passe vajjadassinaṃ
evaṃ jarā ca maccu ca adhivattanti pāṇine
samupagacchati  sasini gaganatalaṃ
upahacca manaṃ majjho mātaṅgasmiṃ yasassine
ucchinno saha raṭṭhena majjhāraññaṃ tadā ahu
susukhaṃ vata jīvāma verinesu averinoti
evamādayo payogā veditabbā ayaṃ nayo padādīsupi labbhateva samānagatikattā padādīnaṃ padādīhi tasmā upayogaṭṭhāne daṇḍiṃ daṇḍinaṃ daṇḍino daṇḍineti yojetabbaṃ bhummaṭṭhāne daṇḍismiṃ daṇḍimhi daṇḍini daṇḍine daṇḍīsu daṇḍinesūti yojetabbaṃ esa nayo iccādīni vajjetvā yathārahaṃ kārantapulliṅgesu netabbo
savinicchayoyaṃ kārantapulliṅgānaṃ pakatirūpassa nāmikapadamālāvibhāgo

idāni dhātumayānaṃ kārantapulliṅgānaṃ appasiddhattā aññesaṃ kārantapulliṅgānaṃ vasena pakatirūpassa nāmikapadamālaṃ pūressāma katamāni tāni bhikkhu hetu setu ketu rāhu bhāṇu khāṇu saṅku ucchu veḷu maccu jantu sindhu bandhu ruru neru sattu babbu paṭu bindu garuiccādīni
bhikkhu bhikkhū bhikkhavo bhikkhuṃ bhikkhū bhikkhavo bhikkhunā bhikkhūhi bhikkhūbhi bhikkhussa bhikkhuno bhikkhūnaṃ bhikkhunā bhikkhusmā bhikkhumhā bhikkhūhi bhikkhūbhi bhikkhussa bhikkhuno bhikkhūnaṃ bhikkhusmiṃ bhikkhumhi bhikkhūsu bho bhikkhu bhavanto bhikkhū bhikkhave bhikkhavo ādīni aññāni ca taṃsadisāni evaṃ ñeyyāni
ayampi  panettha viseso ñeyyo  hetu hetū hetuyo hetavo hetuṃ hetū hetuyo hetavo bho hetu bhavanto hetū hetave hetavo sesaṃ samaṃ
atha vā hetuyātiādīnaṃ dassanato dhenuyāti itthiliṅgarūpena sadisaṃ hetuyāti pulliṅgarūpampi sattamīṭhāne icchitabbaṃ kānici hi pulliṅgarūpāni kehici itthiliṅgarūpehi sadisāni bhavanti taṃ yathā uṭṭhehi katte taramāno ehi bālekhamāpehi kusarājaṃ mahabbalaṃ bhātarā mātarā adhipatiyā rattiyā hetuyo dhenuyo matyā petyāti evaṃ nayadassanena hetuyā tīṇi adhipatiyā satta uṭṭhehi kattetiādīsu liṅgavipallāsacintā na uppādetabbā
jantu jantū jantuyo jantuno jantavo jantuṃ jantū jantuyo jantuno jantavo bho jantu bhavanto jantū jantave jantavo sesaṃ samaṃ
garu garū garavo garuno garuṃ garū garavo garuno bho garu bhavanto garū garavo garuno sesaṃ samaṃ ettha pana bhattu ca garuno sabbe paṭipūjeti paṇḍitātipāḷinidassanaṃ tatra bhikkhaveti āmantanapadaṃ cuṇṇiyapadesveva dissati na gāthāsu bhikkhavoti paccattapadaṃ gāthāsuyeva dissati na cuṇṇiyapadesu apica bhikkhaveti āmantanapadaṃ sāvakassa bhikkhūnaṃ āmantanapāḷiyaṃ sandhivisayeyeva dissati na asandhivisaye buddhassa pana bhikkhūnaṃ āmantanapāḷiyaṃ sandhivisayepi asandhivisayepi dissati bhikkhavoti āmantanapadaṃ buddhassa bhikkhūnaṃ āmantanapāḷiyaṃ gāthāsu ca dissati  cuṇṇiyapadesu ca sandhivisayeyeva dissati sāvakassa pana bhikkhūnaṃ āmantanapāḷiyaṃ na dissatīti ayaṃ dvinnaṃ viseso daṭṭhabbo tathā hi evañca pana bhikkhave imaṃ sikkhāpadaṃ uddiseyyāthātiādīsu bhikkhaveti padaṃ cuṇṇiyapadesveva diṭṭhaṃ bhikkhavo tisatā ime yācanti pañjalīkatātiādīsu bhikkhavoti paccattapadaṃ gāthāsuyeva diṭṭhaṃ āyasmā sāriputto bhikkhū āmantesi āvuso bhikkhaveti evamādīsu sāvakassa bhikkhūnaṃ āmantanapāḷīsu sandhivisayeyeva bhikkhaveti padaṃ diṭṭhaṃ bhikkhū āmantesi sotukāmattha bhikkhaveti idha bhikkhave bhikkhūtiādīsu pana buddhassa bhikkhūnaṃ āmantanapāḷīsu sandhivisayāvisayesu bhikkhaveti padaṃ diṭṭhaṃ araññe rukkhamūle vā suññāgāreva bhikkhavoti tatra kho bhagavā bhikkhū āmantesi bhikkhavoti evamādīsu buddhassa bhikkhūnaṃ āmantanapāḷīsu bhikkhavoti āmantanapadaṃ gāthāsu ca diṭṭhaṃ cuṇṇiyapadesu ca sandhivisayeyeva diṭṭhaṃ iccevaṃ 
cuṇṇiyeva pade diṭṭhaṃ bhikkhaveti padaṃ dvidhā
yato pavattate sandhivisayāvisayesu taṃ
bhikkhavoti padaṃ diṭṭhaṃ gāthāyañceva cuṇṇiye
padasmimpi ca sandhissa visayevāti niddiseti
savinicchayoyaṃ kārantapulliṅgānaṃ pakatirūpassa nāmikapadamālāvibhāgo

idāni pana iccetassa pakatirūpassa taṃsadisānañca nāmikapadamālaṃ kathayāma 
sayambhū  sayambhū sayambhuvo sayambhuṃ sayambhū sayambhuvo sayambhunā sayambhūhi sayambhūbhi sayambhussa sayambhuno sayambhūnaṃ sayambhunā sayambhusmā sayambhumhā sayambhūhi sayambhūbhi sayambhussa sayambhuno sayambhūnaṃ sayambhusmiṃ sayambhumhi sayambhūsu bho sayambhu bho sayambhū bhavanto sayambhū sayambhuvo evaṃ  iccādīnipi
sabbaññū sabbaññū sabbaññuno sabbaññuṃ sabbaññū sabbaññuno bho sabbaññu bhavanto sabbaññū sabbaññuno sesāsu vibhattīsu padāni sadisāni bhavanti evaṃ vidū viññū kataññū maggaññū dhammaññū atthaññū kālaññū rattaññū mattaññū vadaññū avadaññū iccādīni
tatra ye ca laddhā manussattaṃ vadaññū vītamaccharāti ettha vadaññūti paccattabahuvacanassa dassanato  iccādīnampi paccattopayogabahuvacanattaṃ gahetabbaṃ apica vidū viññūtiādīsu paracittavidunīti itthiliṅgadassanato itthiliṅge vattabbe vidunī vidunī viduniyo viduniṃ vidunī viduniyo viduniyāti nayena padamālā kātabbā tathā viññū paṭibalā subhāsitadubbhāsitaṃ duṭṭhullāduṭṭhullaṃ ājānitunti ettha viññūti itthiliṅgadassanato kodhanā akataññū ca pisuṇā mittabhedikāti ettha ca akataññūti itthiliṅgadassanatopi viññū viññū viññuyo viññuṃ viññū viññuyo viññuyāti ca kataññū kataññū kataññuyo kataññuṃ kataññū kataññuyo kataññuyāti ca nayena padamālā kātabbā evaṃ maggaññū dhammaññūiccādīsupi sayambhūti pade pana  sayambhu ñāṇaṃ gotrabhu cittanti dassanato napuṃsakaliṅgatte vattabbe sayambhu sayambhū sayambhūni sayambhuṃ sayambhū sayambhūnīti napuṃsake nayopi gahetabbo esa nayo sesesupi yathārahaṃ gahetabbo
savinicchayoyaṃ kārantapulliṅgānaṃ pakatirūpassa nāmikapadamālāvibhāgo



yasmā panāyaṃ samattopi pāvacanādīsu yaṃ yaṃ ṭhānaṃ sotūnaṃ sammuyhanaṭṭhānaṃ dissati tattha tattha sotūnamanuggahāya codanāsodhanāvasena saṃsayaṃ samugghāṭetvā puna vattabbo hoti tasmā kiñci padesamettha kathayāma
yaṃ kira bho pāḷiyaṃ saññate brahmacārayo apace brahmacārayoti ca rūpaṃ kārantassa saddassa aggayoti rūpamiva vuttaṃ taṃ tathā avatvā kārantassa saddassa daṇḍinoti rūpamiva brahmacārinoicceva vattabbanti saccaṃ tattha brahmaṃ caratīti brahmacāri yathā munātīti munīti evaṃ kārantavasena icchitattā munayo aggayoti rūpāni viya brahmacārayoti rūpaṃ bhavati aññattha pana brahmaṃ caraṇasīloti brahmacārī yathā dukkaṭaṃ kammaṃ karaṇasīloti dukkaṭakammakārīti evaṃ tassīlatthaṃ gahetvā kārantavasena gahaṇe dukkaṭakammakārinoti rūpamiva daṇḍo assa atthīti daṇḍīti kārantassa saddassa daṇḍinoti rūpamiva ca brahmacārinoti rūpaṃ bhavati tathā hi ime hi nāma dhammacārino samacārino brahmacārino saccavādino  sīlavanto kalyāṇadhammā paṭijānissantīti pāḷi dissati evaṃ kārantavasena brahmacārayoti paccattopayogālapanabahuvacanarūpaṃ yujjati puna kārantavasena brahmacārinoti paccattopayogālapanabahuvacanarūpampi yujjati tasmā brahmacāri brahmacārī brahmacārayoti nayena brahmacārī brahmacārī brahmacārinoti nayena ca padamālā gahetabbā
yaṃ pana āyasmā  yathā sobhanti yatino sīlabhūsanabhūsitāti ettha saddassa kārantassa saddassa aggayoti rūpaṃ viya yatayoti rūpaṃ avatvā kasmā kārantassa saddassa daṇḍinoti rūpaṃ viya yatinoti rūpaṃ dasseti nanvesā pamādalekhā viya dissati yathā hi kukkuṭā maṇayo daṇḍā sivayo deva te kuddhāti pāḷigatiyā upaparikkhiyamānāya yatayoti rūpeneva bhavitabbaṃ kārantattāti nāyaṃ pamādalekhā vadanasīlo vādīti ettha viya tassīlatthaṃ gahetvā kārantavasena yojane niddosattā tasmā yatanasīlo yatīti evaṃ tassīlatthaṃ cetasi sannidhāya kārantavasena yatinoti sampadānasāmīnamekavacanasadisaṃ paccattabahuvacanarūpaṃ bhadantena buddhaghosena dassitanti daṭṭhabbaṃ upayogālapanabahuvacanarūpampi tādisameva
yattha pana tassīlatthaṃ aggahetvā yo munāti ubho loke muni tena pavuccatīti ettha viya yatati vīriyaṃ karotīti yatīti kattukārakavasena kārantabhāvo gayhati tattha munayo maṇayo sivayoti kārantarūpāni viya yatayoti kārantaṃ paccattabahuvacanarūpañca  upayogālapanabahuvacanarūpañca bhavati evaṃ kārantapulliṅgānaṃ tīsu ṭhānesu kārantāneva rūpāni bhavantīti daṭṭhabbaṃ
yadi evaṃ kārantapulliṅgānaṃ sāramati suddhadiṭṭhisammādiṭṭhimicchādiṭṭhivajirabuddhi saddādī kathanti etesaṃ pana kārantavasena niddiṭṭhānampi samāsapadattā naye aṭṭhatvā yathāsambhavaṃ naye tiṭṭhanato kārantāneva rūpāni tathā hi asāre sāramatinoti kārantapaccattabahuvacanapāḷi dissati upayogālapanabahuvacanarūpampi tādisameva daṭṭhabbaṃ nanu ca bho ppakaraṇe atthe visāradamatayoti ettha samāsapadassa ikārantapulliṅgassa kārantassa paccattabahuvacanapāṭhassa dassanato saddādīnampi visāradamatayoti rūpena viya kārantehi rūpehi bhavitabbanti napi bhavitabbaṃ buddhavacane samāsapadānaṃ kārantapulliṅgānaṃ visāradamatayoti rūpasadisassa rūpassa adassanatoti
nanu ca bho buddhavacane pañcime gahapatayo ānisaṃsā te honti jānipatayo aññamaññaṃ piyaṃvadāti samāsapadānaṃ kārantapulliṅgānaṃ visāradamatayoti rūpasadisāni kārantāni rūpāni dissanti evaṃ sante kasmā buddhavacane samāsapadānaṃ kārantapulliṅgānaṃ visāradamatayoti rūpasadisassa kārantassa rūpassa adassanatoti vuttanti ettha vuccate  visadisattaṃ paṭicca saddādīsu hi yasmā saddo sabhāveneva pulliṅgo na tu samāsato pubbe itthiliṅgapakatiko hutvā pacchā pulliṅgabhāvaṃ patto tasmā īdisesu ṭhānesu gahapatayo jānipatayoti kārantāni senāpatayo senāpatinoti kārantāni  ca paccattopayogālapanabahuvacanarūpāni bhavanti tathā hi tattakā senāpatinoti aṭṭhakathāpāṭho dissati yasmā pana sāramati suddhadiṭṭhisammādiṭṭhi micchādiṭṭhi vajirabuddhi saddādīsu saddādayo samāsato pubbe itthiliṅgapakatikā hutvā pacchā bahubbīhisamāsavasena pulliṅgabhāvappattā tasmā īdisesu ṭhānesu sāramatino suddhadiṭṭhino sammādiṭṭhino micchādiṭṭhino vajirabuddhinotiādīnikārantāniyeva paccattopayogālapanabahuvacanarūpāni bhavanti sampadānasāmīnamekavacanehi sadisānīti niṭṭhametthāvagantabbaṃ
iccetesu kathanti ettha pana ayaṃ viseso veditabbo  katthaci pāṭhe seṭṭhī sārathī cakkavattī sāmīti antakkharassa dīghattaṃ dissati katthaci pana seṭṭhi sārathi cakkavatti sāmiiti antakkharassa rassattaṃ dissati kiñcāpi rassattametesaṃ dissati tathāpi tattha tattha paccattavacanādibhāvena seṭṭhino sārathinotiādipayogadassanato rassaṃ katvā etāni uccāriyantīti ñāyati tasmā evaṃ nibbacanattho gahetabbo  seṭṭhaṃ dhanasāraṃ ṭhānantaraṃ vā assa atthīti  assadammādayo sāraṇasīloti  cakkaṃ pavattanasīloti  saṃ etassa atthīti ti assatthikatassīlatthasaddā hi kārantarūpavasena samānagatikā bhavanti yathā daṇḍino bhūmisāyinoti aparopi nibbacanattho kārantavasena assadammādayo sāretīti  tathā hi purisadamme sāretīti purisadammasārathīti vuttaṃ cakkaṃ vattetīti cakkavattī evaṃ kattukārakavasena kārantattaṃ gahetvā katthaci labbhamānampi kārantattaṃ anapekkhitvā buddhavacanānurūpena sārathino  cakkavattinotiādīni kārantarūpāni gahetvā nayena yojetabbāni daṇḍinītiādikaṃ vajjitabbaṃ vajjetvā evaṃ seṭṭhino sārathino cakkavattino sāminotiādīni kārantāniyeva rūpāni ñeyyāni
atra kiñci payogaṃ nidassanamattaṃ kathayāma tāta tayo seṭṭhino amhākaṃ bahūpakārāti ca te katabhattakiccā mahāseṭṭhino mayaṃ gamissāmāti vadiṃsūti ca sārathino āhaṃsūti ca dve cakkavattinoti ca evamādīni tattha kiñcāpi katthaci seṭṭhi sārathiiccādi rassattapāṭho dissati tathāpi so sabhāvena rassattabhāvo pāṭho na hoti dīghassa rassattakaraṇapāṭhoti veditabbo padamālā cassa vuttanayena veditabbā
ti ettha kathanti mahesīti ettha kiñcāpi saddo kārantavasena niddisiyati tathāpi saddena samānagatikattā saddassa saddena samānapadamālattā nayena padamālā kātabbā nanu ca bho ettha tassīlattho dissati mahante sīlakkhandhādayo dhamme esanasīloti mahesīti tasmā bhūmisāyīti padassa viya nayeneva padamālā kātabbāti na kātabbā tassīlatthassa asambhavato imassa hi mahante sīlakkhandhādayo dhamme esi gavesi esitvā ṭhitoti mahesīti atassīlattho eva yujjati katakaraṇīyesu buddhādīsu ariyesu pavattanāmattā saddena cāyaṃ saddo īsakaṃ samāno kevalaṃ samāsapariyosāne dīghavasena uccāriyati rassavasena pana mahā isi mahesīti sandhiviggaho  yasmā rassattaṃ gahetvā tassa padamālākaraṇaṃ yujjati tasmā saṅgāyiṃsu mahesayoti kārantarūpaṃ dissati na hi sāṭṭhakathe tepiṭake buddhavacane katthacipi catutthīchaṭṭhekavacanarūpaṃ viya mahesinoti paccattopayogālapanabahuvacanarūpaṃ dissati tasmā kārantavasena uccāritassapi sato rassavasena uccāritassa viya mahesi mahesī mahesayo mahesiṃ mahesī mahesayo mahesināti padamālā kātabbā apica saddo yattha rājaggubbarivācako tattha itthiliṅgo hoti tabbasena pana mahesī mahesī mahesiyo mahesiṃ mahesī mahesiyo mahesiyāti ca vakkhamānanayena padamālā kātabbā sadde kathanti saddassa pana hattho assa atthīti evaṃ kārantavasena gahaṇe hatthinoti rūpaṃ bhavati tathā hi vane hatthinoti payogo dissati tasseva tasmiṃyevatthe rassaṃ katvā gahaṇe hatthayoti rūpaṃ bhavati tathā hi 
haṃsā koñcā mayūrā ca hatthayo pasadā migā
sabbe sīhassa bhāyanti natthi kāyasmi tulyatā
evameva manussesu daharo cepi paññavā
sopi tattha mahā hoti neva bālo sarīravāti
imasmiṃ  hatthayoti āhaccapadaṃ dissati evamassa nayena ca nayena ca dvidhā padamālā veditabbā iminā nayena avuttesupi ṭhānesu pāḷinayānurūpena  porāṇaṭṭhakathānurūpena ca padamālā yojetabbā
ettāvatā dhātumayānaṃ pulliṅgānaṃ nāmikapadamālā saddhiṃ liṅgantarehi saddantarehi atthantarehi ca nānappakārato dassitā
imaṃ saddanītiṃ sunītiṃ vicittaṃ
sapaññehi sammā parīpālanīyaṃ
sadā suṭṭhu cinteti vāceti yo so
naro ñāṇavitthinnataṃ yāti seṭṭhaṃ






