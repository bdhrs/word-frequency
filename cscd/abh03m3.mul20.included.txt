

 kappaṭṭho  kappaṃ tiṭṭheyyāti āmantā kappo ca saṇṭhāti buddho ca loke uppajjatīti na hevaṃ vattabbe kappaṭṭho  kappaṃ tiṭṭheyyāti āmantā kappo ca saṇṭhāti saṅgho ca bhijjatīti na hevaṃ vattabbe kappaṭṭho kappaṃ tiṭṭheyyāti āmantā kappo ca saṇṭhāti kappaṭṭho ca kappaṭṭhiyaṃ kammaṃ karotīti na hevaṃ vattabbe kappaṭṭho kappaṃ tiṭṭheyyāti āmantā kappo ca saṇṭhāti kappaṭṭho ca puggalo kālaṃ karotīti na hevaṃ vattabbe
 kappaṭṭho kappaṃ tiṭṭheyyāti āmantā atītaṃ kappaṃ tiṭṭheyya anāgataṃ kappaṃ tiṭṭheyyāti na hevaṃ vattabbe kappaṭṭho kappaṃ tiṭṭheyyāti āmantā dve kappe tiṭṭheyya tayo kappe tiṭṭheyya cattāro kappe tiṭṭheyyāti na hevaṃ vattabbe
 kappaṭṭho kappaṃ tiṭṭheyyāti āmantā kappaṭṭho kappe ḍayhante kattha gacchatīti aññaṃ lokadhātuṃ gacchatīti mato gacchati vehāsaṃ gacchatīti mato gacchatīti kappaṭṭhiyaṃ kammaṃ aparāpariyavepakkanti na  hevaṃ vattabbe  vehāsaṃ gacchatīti āmantā  kappaṭṭho iddhimāti na hevaṃ vattabbe kappaṭṭho iddhimāti āmantā kappaṭṭhena  chandiddhipādo bhāvito vīriyiddhipādo bhāvito cittiddhipādo bhāvito vīmaṃsiddhipādo bhāvitoti na hevaṃ vattabbe
 na vattabbaṃ  kappaṭṭho kappaṃ tiṭṭheyyāti āmantā nanu vuttaṃ bhagavatā 
āpāyiko  nerayiko kappaṭṭho saṅghabhedako
vaggarato adhammaṭṭho yogakkhemā padhaṃsati
saṅghaṃ samaggaṃ bhetvāna  kappaṃ nirayamhi paccatīti 
attheva  suttantoti āmantā tena hi kappaṭṭho kappaṃ tiṭṭheyyāti



 kappaṭṭho kusalaṃ cittaṃ na paṭilabheyyāti āmantā kappaṭṭho dānaṃ dadeyyāti āmantā hañci kappaṭṭho dānaṃ dadeyya no ca vata re vattabbe  kappaṭṭho kusalaṃ cittaṃ na paṭilabheyyāti
kappaṭṭho kusalaṃ cittaṃ na paṭilabheyyāti āmantā kappaṭṭho cīvaraṃ dadeyya piṇḍapātaṃ dadeyya senāsanaṃ dadeyya gilānapaccayabhesajjaparikkhāraṃ dadeyya  khādanīyaṃ dadeyya bhojanīyaṃ dadeyya pānīyaṃ dadeyya cetiyaṃ vandeyya cetiye mālaṃ āropeyya gandhaṃ āropeyya vilepanaṃ āropeyya cetiyaṃ abhidakkhiṇaṃ  kareyyāti āmantā hañci kappaṭṭho cetiyaṃ abhidakkhiṇaṃ kareyya no ca vata re vattabbe  kappaṭṭho kusalaṃ cittaṃ na paṭilabheyyāti
 kappaṭṭho  kusalaṃ cittaṃ paṭilabheyyāti āmantā tato vuṭṭhānaṃ kusalaṃ cittaṃ paṭilabheyyāti āmantā rūpāvacaraṃ arūpāvacaraṃ lokuttaraṃ kusalaṃ cittaṃ paṭilabheyyāti na hevaṃ vattabbe



 anantarāpayutto  puggalo sammattaniyāmaṃ okkameyyāti āmantā micchattaniyāmañca sammattaniyāmañca ubho okkameyyāti na hevaṃ vattabbe anantarāpayutto puggalo sammattaniyāmaṃ okkameyyāti āmantā nanu taṃ kammaṃ payuttaṃ kukkuccaṃ uppāditaṃ vippaṭisāriyaṃ janitanti āmantā hañci taṃ kammaṃ payuttaṃ kukkuccaṃ uppāditaṃ vippaṭisāriyaṃ janitaṃ no ca vata re vattabbe  anantarāpayutto puggalo sammattaniyāmaṃ okkameyyāti
 anantarāpayutto  puggalo abhabbo sammattaniyāmaṃ okkamitunti āmantā mātā jīvitā voropitā pitā jīvitā voropito arahā jīvitā voropito duṭṭhena cittena tathāgatassa lohitaṃ uppāditaṃ saṅgho bhinnoti na hevaṃ vattabbe
anantarāpayutto puggalo taṃ kammaṃ paṭisaṃharitvā kukkuccaṃ paṭivinodetvā vippaṭisāriyaṃ  paṭivinetvā  abhabbo sammattaniyāmaṃ okkamitunti āmantā mātā jīvitā voropitā pitā jīvitā voropito saṅgho bhinnoti na hevaṃ vattabbe
anantarāpayutto puggalo taṃ kammaṃ paṭisaṃharitvā kukkuccaṃ paṭivinodetvā vippaṭisāriyaṃ paṭivinetvā abhabbo sammattaniyāmaṃ okkamitunti āmantā nanu taṃ kammaṃ paṭisaṃhaṭaṃ kukkuccaṃ paṭivinoditaṃ vippaṭisāriyaṃ paṭivinītanti āmantā hañci taṃ kammaṃ paṭisaṃhaṭaṃ kukkuccaṃ paṭivinoditaṃ vippaṭisāriyaṃ  paṭivinītaṃ no ca vata re vattabbe  anantarāpayutto puggalo taṃ kammaṃ paṭisaṃharitvā kukkuccaṃ paṭivinodetvā vippaṭisāriyaṃ paṭivinetvā abhabbo sammattaniyāmaṃ okkamitunti
 anantarāpayutto puggalo sammattaniyāmaṃ okkameyyāti āmantā nanu taṃ kammaṃ  payutto āsīti āmantā hañci taṃ kammaṃ payutto āsi no ca vata re vattabbe  anantarāpayutto puggalo sammattaniyāmaṃ okkameyyāti



 niyato  niyāmaṃ okkamatīti āmantā micchattaniyato sammattaniyāmaṃ okkamati sammattaniyato micchattaniyāmaṃ okkamatīti na  hevaṃ vattabbe
niyato niyāmaṃ okkamatīti āmantā pubbe maggaṃ bhāvetvā pacchā niyāmaṃ okkamatīti na hevaṃ vattabbe pubbe sotāpattimaggaṃ bhāvetvā pacchā sotāpattiniyāmaṃ okkamatīti na hevaṃ vattabbe pubbe sakadāgāmi anāgāmi arahattamaggaṃ bhāvetvā pacchā arahattaniyāmaṃ okkamatīti na hevaṃ vattabbe
pubbe satipaṭṭhānaṃ sammappadhānaṃ iddhipādaṃ indriyaṃ balaṃ bojjhaṅgaṃ bhāvetvā pacchā niyāmaṃ okkamatīti na hevaṃ vattabbe
 na vattabbaṃ  niyato niyāmaṃ okkamatīti āmantā bhabbo bodhisatto tāya jātiyā dhammaṃ nābhisametunti na hevaṃ vattabbe tena hi niyato niyāmaṃ okkamatīti



 nivuto  nīvaraṇaṃ jahatīti āmantā ratto rāgaṃ jahati duṭṭho dosaṃ jahati mūḷho mohaṃ jahati kiliṭṭho kilese jahatīti na  hevaṃ vattabbe rāgena rāgaṃ jahati dosena dosaṃ jahati mohena mohaṃ jahati kilesehi kilese jahatīti  na hevaṃ vattabbe
rāgo cittasampayutto maggo cittasampayuttoti āmantā dvinnaṃ phassānaṃ dvinnaṃ cittānaṃ samodhānaṃ hotīti na hevaṃ vattabbe rāgo akusalo maggo kusaloti āmantā kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti na hevaṃ vattabbe
 kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti āmantā nanu vuttaṃ bhagavatā  cattārimāni bhikkhave suvidūravidūrāni! katamāni cattāri nabhañca bhikkhave pathavī ca  idaṃ paṭhamaṃ suvidūravidūraṃ tasmā sataṃ dhammo asabbhi ārakāti attheva suttantoti āmantā tena hi na vattabbaṃ  kusalākusalā sammukhībhāvaṃ āgacchantīti
nivuto nīvaraṇaṃ jahatīti āmantā nanu vuttaṃ bhagavatā  so evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṃ khayañāṇāya cittaṃ abhininnāmetīti! attheva suttantoti āmantā tena hi na vattabbaṃ  nivuto nīvaraṇaṃ jahatīti
 na vattabbaṃ  nivuto nīvaraṇaṃ jahatīti āmantā nanu vuttaṃ bhagavatā  tassa evaṃ jānato evaṃ passato  kāmāsavāpi cittaṃ vimuccati avijjāsavāpi  cittaṃ vimuccatīti! attheva suttantoti  āmantā tena hi nivuto nīvaraṇaṃ jahatīti



 sammukhībhūto  saṃyojanaṃ jahatīti āmantā ratto rāgaṃ jahati duṭṭho dosaṃ jahati mūḷho mohaṃ jahati kiliṭṭho kilese jahatīti na hevaṃ vattabbe rāgena rāgaṃ jahati dosena dosaṃ jahati mohena mohaṃ jahati kilesehi kilese jahatīti na hevaṃ vattabbe
rāgo cittasampayutto maggo cittasampayuttoti āmantā dvinnaṃ phassānaṃ dvinnaṃ cittānaṃ samodhānaṃ hotīti na hevaṃ vattabbe rāgo akusalo maggo kusaloti āmantā kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti na hevaṃ vattabbe
 kusalākusalā sammukhībhāvaṃ āgacchantīti āmantā nanu vuttaṃ bhagavatā  cattārimāni bhikkhave suvidūravidūrāni! katamāni cattāri nabhañca bhikkhave pathavī ca  idaṃ paṭhamaṃ suvidūravidūraṃ tasmā sataṃ dhammo asabbhi ārakāti attheva suttantoti āmantā tena hi na vattabbaṃ  kusalākusalā sammukhībhāvaṃ  āgacchantīti
sammukhībhūto  saṃyojanaṃ jahatīti āmantā nanu vuttaṃ bhagavatā  so evaṃ samāhite  citte āsavānaṃ khayañāṇāya cittaṃ abhininnāmetīti! attheva suttantoti āmantā tena hi na vattabbaṃ  sammukhībhūto saṃyojanaṃ jahatīti
 na vattabbaṃ  sammukhībhūto saṃyojanaṃ jahatīti āmantā nanu vuttaṃ bhagavatā  tassa evaṃ jānato evaṃ passato kāmāsavāpi cittaṃ vimuccati avijjāsavāpi cittaṃ vimuccatīti! attheva suttantoti āmantā tena hi sammukhībhūto saṃyojanaṃ jahatīti



 samāpanno  assādeti jhānanikanti jhānārammaṇāti āmantā taṃ jhānaṃ tassa jhānassa ārammaṇanti na hevaṃ vattabbe taṃ jhānaṃ tassa jhānassa ārammaṇanti āmantā tena phassena taṃ phassaṃ phusati tāya vedanāya taṃ vedanaṃ vedeti tāya saññāya taṃ saññaṃ sañjānāti tāya cetanāya taṃ cetanaṃ ceteti tena cittena taṃ cittaṃ cinteti tena vitakkena taṃ vitakkaṃ vitakketi tena vicārena taṃ vicāraṃ vicāreti  tāya pītiyā taṃ pīti piyāyati tāya satiyā taṃ satiṃ sarati tāya paññāya taṃ paññaṃ pajānātīti na hevaṃ vattabbe
jhānanikanti  cittasampayuttā jhānaṃ cittasampayuttanti āmantā dvinnaṃ phassānaṃ dvinnaṃ cittānaṃ samodhānaṃ hotīti na hevaṃ vattabbe
jhānanikanti akusalaṃ jhānaṃ kusalanti āmantā kusalākusalā sāvajjānavajjā hīnapaṇītā  kaṇhasukkasappaṭibhāgā dhammā sammukhībhāvaṃ āgacchantīti na hevaṃ vattabbe
 kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti āmantā nanu vuttaṃ bhagavatā  cattārimāni bhikkhave suvidūravidūrāni! katamāni cattāri nabhañca bhikkhave pathavī ca  idaṃ paṭhamaṃ suvidūravidūraṃ tasmā sataṃ dhammo asabbhi ārakāti attheva suttantoti āmantā tena hi na vattabbaṃ  kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti
 na vattabbaṃ  samāpanno assādeti jhānanikanti jhānārammaṇāti āmantā nanu vuttaṃ bhagavatā  idha bhikkhave bhikkhu vivicceva kāmehi vivicca akusalehi dhammehi paṭhamaṃ jhānaṃ upasampajja viharati so taṃ assādeti taṃ nikāmeti tena ca vittiṃ āpajjati vitakkavicārānaṃ vūpasamā dutiyaṃ jhānaṃ tatiyaṃ jhānaṃ catutthaṃ jhānaṃ upasampajja viharati  so taṃ assādeti taṃ nikāmeti  tena ca vittiṃ āpajjatīti ! attheva suttantoti āmantā tena hi samāpanno assādeti jhānanikanti jhānārammaṇāti



 atthi  asātarāgoti āmantā dukkhābhinandino sattā atthi keci dukkhaṃ patthenti pihenti esanti gavesanti pariyesanti dukkhaṃ ajjhosāya tiṭṭhantīti na hevaṃ  vattabbe nanu sukhābhinandino sattā atthi keci sukhaṃ patthenti pihenti esanti gavesanti pariyesanti sukhaṃ ajjhosāya tiṭṭhantīti āmantā hañci sukhābhinandino sattā atthi keci sukhaṃ patthenti pihenti esanti gavesanti pariyesanti sukhaṃ ajjhosāya tiṭṭhanti no ca vata re vattabbe  atthi asātarāgoti
atthi asātarāgoti āmantā dukkhāya vedanāya rāgānusayo anuseti sukhāya vedanāya paṭighānusayo anusetīti na hevaṃ vattabbe nanu sukhāya vedanāya rāgānusayo anuseti dukkhāya vedanāya paṭighānusayo anusetīti āmantā hañci sukhāya vedanāya rāgānusayo anuseti dukkhāya vedanāya paṭighānusayo anuseti no ca vata re vattabbe  atthi asātarāgoti
 na  vattabbaṃ  atthi asātarāgoti āmantā nanu vuttaṃ bhagavatā  so evaṃ anurodhavirodhaṃ samāpanno yaṃ kiñci vedanaṃ vedayati sukhaṃ vā dukkhaṃ vā adukkhamasukhaṃ vā so taṃ vedanaṃ abhinandati abhivadati ajjhosāya tiṭṭhatīti ! attheva suttantoti āmantā tena hi atthi asātarāgoti



 dhammataṇhā  abyākatāti āmantā vipākābyākatā kiriyābyākatā rūpaṃ nibbānaṃ cakkhāyatanaṃ phoṭṭhabbāyatananti na hevaṃ vattabbe
dhammataṇhā abyākatāti āmantā rūpataṇhā abyākatāti na hevaṃ vattabbe   dhammataṇhā abyākatāti āmantā saddataṇhā gandhataṇhā rasataṇhā phoṭṭhabbataṇhā abyākatāti na hevaṃ vattabbe
rūpataṇhā akusalāti āmantā dhammataṇhā akusalāti na hevaṃ vattabbe saddataṇhā phoṭṭhabbataṇhā akusalāti āmantā dhammataṇhā akusalāti na  hevaṃ vattabbe
 dhammataṇhā abyākatāti āmantā nanu taṇhā akusalā vuttā bhagavatāti āmantā hañci taṇhā akusalā vuttā bhagavatā no ca vata re vattabbe  dhammataṇhā abyākatāti
dhammataṇhā abyākatāti āmantā nanu lobho akusalo vutto bhagavatā dhammataṇhā lobhoti āmantā hañci lobho akusalo vutto bhagavatā dhammataṇhā lobho no ca vata re vattabbe  dhammataṇhā abyākatāti
 dhammataṇhā lobho abyākatoti āmantā  rūpataṇhā lobho abyākatoti na hevaṃ vattabbe dhammataṇhā lobho abyākatoti āmantā saddataṇhā phoṭṭhabbataṇhā lobho abyākatoti na hevaṃ vattabbe
rūpataṇhā lobho akusaloti āmantā dhammataṇhā lobho akusaloti na hevaṃ vattabbe saddataṇhā phoṭṭhabbataṇhā lobho akusaloti āmantā dhammataṇhā lobho akusaloti na hevaṃ vattabbe
 dhammataṇhā  abyākatāti āmantā nanu vuttaṃ bhagavatā  yāyaṃ taṇhā ponobbhavikā nandīrāgasahagatā tatratatrābhinandinī seyyathidaṃ  kāmataṇhā bhavataṇhā vibhavataṇhāti ! attheva suttantoti  āmantā tena hi na vattabbaṃ  dhammataṇhā abyākatāti
 na  vattabbaṃ  dhammataṇhā abyākatāti āmantā nanu sā dhammataṇhāti āmantā hañci sā dhammataṇhā tena vata re vattabbe  dhammataṇhā abyākatāti



 dhammataṇhā  na dukkhasamudayoti āmantā rūpataṇhā na dukkhasamudayoti na hevaṃ vattabbe dhammataṇhā na dukkhasamudayoti āmantā saddataṇhā gandhataṇhā rasataṇhā phoṭṭhabbataṇhā na dukkhasamudayoti na hevaṃ vattabbe
rūpataṇhā dukkhasamudayoti āmantā dhammataṇhā dukkhasamudayoti na hevaṃ vattabbe saddataṇhā gandhataṇhā rasataṇhā phoṭṭhabbataṇhā dukkhasamudayoti āmantā dhammataṇhā dukkhasamudayoti na hevaṃ vattabbe
 dhammataṇhā na dukkhasamudayoti āmantā nanu taṇhā dukkhasamudayo vutto bhagavatāti āmantā hañci taṇhā dukkhasamudayo  vutto bhagavatā no ca vata re vattabbe  dhammataṇhā na dukkhasamudayoti dhammataṇhā na dukkhasamudayoti āmantā nanu lobho dukkhasamudayo  vutto bhagavatā dhammataṇhā lobhoti āmantā hañci lobho dukkhasamudayo vutto bhagavatā dhammataṇhā lobho no ca vata re vattabbe  dhammataṇhā na dukkhasamudayoti
 dhammataṇhā lobho na dukkhasamudayoti āmantā rūpataṇhā lobho na dukkhasamudayoti  na hevaṃ vattabbe dhammataṇhā  lobho na dukkhasamudayoti āmantā saddataṇhā gandhataṇhā rasataṇhā phoṭṭhabbataṇhā lobho na dukkhasamudayoti na hevaṃ vattabbe
rūpataṇhā lobho dukkhasamudayoti āmantā dhammataṇhā lobho dukkhasamudayoti na hevaṃ vattabbe saddataṇhā phoṭṭhabbataṇhā lobho dukkhasamudayoti āmantā dhammataṇhā lobho dukkhasamudayoti na hevaṃ vattabbe
 dhammataṇhā na dukkhasamudayoti āmantā nanu vuttaṃ bhagavatā  yāyaṃ taṇhā ponobbhavikā nandīrāgasahagatā tatratatrābhinandinī seyyathidaṃ  kāmataṇhā bhavataṇhā vibhavataṇhāti! attheva suttantoti āmantā tena hi na vattabbaṃ  dhammataṇhā na dukkhasamudayoti
 na  vattabbaṃ  dhammataṇhā na dukkhasamudayoti āmantā nanu sā dhammataṇhāti āmantā hañci sā dhammataṇhā tena vata re vattabbe  dhammataṇhā na dukkhasamudayoti


tassuddānaṃ 
kappaṭṭho  kappaṃ tiṭṭheyya kappaṭṭho kusalaṃ cittaṃ na paṭilabheyya anantarāpayutto puggalo sammattaniyāmaṃ okkameyya niyato niyāmaṃ okkamati nivuto nīvaraṇaṃ jahati sammukhībhūto saṃyojanaṃ jahati jhānanikanti asātarāgo dhammataṇhā abyākatā dhammataṇhā na dukkhasamudayoti
