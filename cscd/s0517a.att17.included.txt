

 idāni  pahānāvasānāya abhisamayakathāya anantaraṃ pahānākāraṃ dassentena kathitāya suttantapubbaṅgamāya vivekakathāya apubbatthānuvaṇṇanā tattha suttante tāva ti anavasesapariyādānaṃ ti ūrubalena bāhubalena kattabbā ti dhāvanalaṅghanakasanavapanādīni kammāni ti balavantehi karīyanti ti catupārisuddhisīlaṃ nissayaṃ katvā ti bhinnasīlassa bhāvanābhāvato idha pana lokiyalokuttarā maggabhāvanā adhippetāti nti tadaṅgavivekaṃ samucchedavivekaṃ nissaraṇavivekaṃ nissitaṃ ti vivittatā ayañhi ariyamaggabhāvanānuyutto yogī vipassanākkhaṇe kiccato tadaṅgavivekanissitaṃ ajjhāsayato nissaraṇavivekanissitaṃ maggakkhaṇe kiccato samucchedavivekanissitaṃ ārammaṇato nissaraṇavivekanissitaṃ bhāveti esa nayo dīsu vivekoyeva hi virajjanaṭṭhena virāgo nirodhaṭṭhena nirodho vosajjanaṭṭhena vosaggo atha vā kilesehi vivittattā viveko kilesehi virattattā virāgo kilesānaṃ niruddhattā nirodho kilesānañca pariccattattā vissaṭṭhattā nibbānecattassa ca vissaṭṭhattā vosaggo vosaggo pana duvidho pariccāgavosaggo ca pakkhandanavosaggo ca tattha ti vipassanākkhaṇe tadaṅgavasena maggakkhaṇe samucchedavasena kilesappahānaṃ ti vipassanākkhaṇe tanninnabhāvena maggakkhaṇe ārammaṇakaraṇena nibbānapakkhandanaṃ tadubhayampi imasmiṃ  lokiyalokuttaramissake atthavaṇṇanānaye vaṭṭati tathā hi ayaṃ sammādiṭṭhiādīsu ekeko dhammo yathāvuttena pakārena kilese ca pariccajati nibbānañca pakkhandati nti iminā pana sakalena vacanena vosaggatthaṃ pariṇāmitaṃ pariṇataṃ paripaccitaṃ paripakkañcāti vuttaṃ hoti ayampi ariyamaggabhāvanānuyutto bhikkhu yathā sammādiṭṭhiādīsu ekeko dhammo kilesapariccāgavosaggatthañca  nibbānapakkhandanavosaggatthañca paripaccati yathā ca paripakko hoti tathā naṃ bhāveti
ti  ettha mūlabījaṃ khandhabījaṃ aggabījaṃ phaḷubījaṃ bījabījanti  pañcavidhaṃ bījaṃ bījagāmo nāma bījasamūhoti attho tadeva pana sampannanīlaṅkurapātubhāvato paṭṭhāya bhūtagāmo nāma bhūtānaṃ jātānaṃ nibbattamūlanīlaṅkurānaṃ samūhoti attho devatāpariggahe sati nīlaṅkurakālato pabhuti hotīti tesaṃ devatāsaṅkhātānaṃ bhūtānaṃ gāmotipi bhūtagāmoti vadanti nti aṅkurādivasena nti khandhādivasena nti pupphādivasena dhammesu pana nti apubbadhammappavattivasena nti sakiccakaraṇasādhanavasena nti kiccanipphattivasena vipulabhāvanti attho vipulattantipi pāṭho atha vā etāni tīṇi padāni sīlasamādhipaññāhipi yojenti

 suttantaniddese ti sāmivacanaṃ jhānavipassanāmaggaphalanibbānesu lokiyaviratisampayuttacitte ca yathāyogaṃ sampayogato ca ārammaṇato ca vattamānāya sammādiṭṭhiyā sāmaññalakkhaṇato ekībhūtāya sammādiṭṭhiyā ti vikkhambhanavasena dūrīkaraṇavasena viveko kesaṃ nīvaraṇānaṃ tassa tiādi vikkhambhanavasena paṭhamajjhānameva vuttaṃ tasmiṃ vutte sesajjhānānipi vuttāneva honti jhānesupi sammādiṭṭhiyā vijjamānattā sammādiṭṭhiyā viveko nāma hoti ti tena tena vipassanāñāṇaṅgena viveko nti diṭṭhivivekassa dukkarattā padhānattā ca diṭṭhivivekova vutto tasmiṃ vutte niccasaññādivivekopi vuttova hoti nti vipassanāsampayuttasamādhiṃ ti kilesānaṃ samucchedena viveko nti khayasaṅkhātanibbānagāmilokuttaramaggaṃ ti kilesānaṃ paṭippassaddhiyā viveko ti sabbasaṅkhatanissaraṇabhūto saṅkhāraviveko ti pubbabhāge jātadhammachando  hoti ti pubbabhāgeyeva saddhāya adhimutto hoti nti pubbabhāgeyeva cittañca assa yogissa suadhiṭṭhitaṃ suṭṭhu patiṭṭhitaṃ hoti iti chando saddhā  cittanti ime tayo dhammā pubbabhāge uppannavivekānaṃ  upanissayattā nissayā nāma keci pana cittañcassa svādhiṭṭhitanti samādhi vuttoti vadanti dīsupi eseva nayo
nirodhavāre pana nirodhasaddato aññaṃ pariyāyavacanaṃ dassentena ti vuttaṃ sesesu nti ubhayatthāpi nibbānameva ti chandasaddhācittāniyeva vivekādīsu catūsu ekekasmiṃ tayo tayo katvā dvādasa nissayā honti
 sammāsaṅkappavāyāmasatisamādhīnampi imināva nayena atthayojanā veditabbā sammāvācākammantā jīvānaṃ pana jhānakkhaṇe vipassanākkhaṇe ca abhāvā jhānavipassanānaṃ pubbabhāgaparabhāgavasena vattamānā viratiyo jhānavipassanā sannissitā katvā vuttāti veditabbaṃ nīvaraṇānaṃ diṭṭhigatānañca vivekavirāganirodhapaṭinissaggā tathā pavattamānānaṃ viratīnaṃ vivekādayo nāmāti veditabbaṃ yathā aṭṭhakanipāte tato tvaṃ bhikkhu imaṃ samādhiṃ savitakkaṃ savicārampi bhāveyyāsi avitakkavicāramattampi bhāveyyāsi avitakkaṃ avicārampi bhāveyyāsi sappītikampi bhāveyyāsi nippītikampi bhāveyyāsi sātasahagatampi bhāveyyāsi upekkhāsahagatampi bhāveyyāsīti  mettādayo kāyānupassanādayo ca niyakajjhattamūlasamādhivasena catukkapañcakajjhānikā viya vuttā evamidhāpi pubbabhāgaparabhāgavasena viratiyo vuttāti veditabbaṃ byañjanacchāyamattaṃ gahetvā na bhagavā abbhācikkhitabbo gambhīrañhi buddhavacanaṃ ācariye payirupāsitvā adhippāyato gahetabbaṃ
 bojjhaṅgabalaindriyavāresupi imināva nayena attho veditabboti

