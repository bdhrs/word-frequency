
 dutiyavaggassa  paṭhame appaṭisaṅkhāne na kampatīti  upaparikkhanapaññāyetaṃ nāmaṃ vīriyasīsena satta bojjhaṅge bhāventassa uppannaṃ balaṃ  vīriyupatthambhena hi kusalabhāvanā balavatī thirā uppajjati tathā uppannā balavatī kusalabhāvanā balavanto satta bojjhaṅgātipi vuccanti atthato vīriyasambojjhaṅgasīsena satta bojjhaṅgā honti vuttampi cetaṃ  tattha katamaṃ bhāvanābalaṃ yā kusalānaṃ dhammānaṃ āsevanā bhāvanā bahulīkammaṃ idaṃ vuccati bhāvanābalaṃ sattapi bojjhaṅgā bhāvanābalanti (dha sa 1361)
ti paṭipakkhehi akampanīyaṭṭhena ti durabhibhavanīyaṭṭhena ti adhibhavitvā anavamaddanaṭṭhena ti  etāni yathāvuttāni dvepi balāni nti etadaggaṃ bhikkhave dvinnaṃ balānaṃ yadidaṃ bhāvanābalanti evamettha etadaggaṃ nāgatanti attho
 dutiye vivekaṃ nissitanti  yathā vā vivekavasena pavattaṃ jhānaṃ vivekajanti vuttaṃ evaṃ vivekavasena pavatto satisambojjhaṅgo vivekanissitoti daṭṭhabbo nissayaṭṭho ca vipassanāmaggānaṃ vasena maggaphalānaṃ veditabbo asatipi vā pubbāparabhāve paṭiccasamuppādoti ettha paccayena samuppādanaṃ viya avinābhāvidhammabyāpārā nissayanabhāvanā sambhavantīti tadaṅgasamucchedanissaraṇavivekanissitanti vatvā paṭippassaddhivivekanissitassa avacanaṃ satisambojjhaṅgaṃ bhāvetītiādinā idha bhāvetabbānaṃ sambojjhaṅgānaṃ vuttattā bhāvitabojjhaṅgassa hi sacchikātabbā balabojjhaṅgā tesaṃ kiccaṃ paṭippassaddhiviveko ti nibbānaṃ sacchikarissāmīti pavattaajjhāsayato yadipi hi vipassanākkhaṇe saṅkhārārammaṇaṃ cittaṃ saṅkhāresu pana ādīnavaṃ disvā tappaṭipakkhe nibbāne ninnatāya ajjhāsayato nissaraṇavivekanissito hoti uṇhābhibhūtassa puggalassa sītaninnacittatā viya
ti vatvā tattha yathāvuttavivekattayato aññaṃ vivekadvayaṃ  uddharitvā dassetuṃ tiādi vuttaṃ tattha jhānakkhaṇe tāva kiccato vikkhambhanavivekanissitaṃ vipassanākkhaṇe ajjhāsayato paṭippassaddhivivekanissitaṃ bhāvetīti vattabbaṃ evāhaṃ anuttaraṃ vimokkhaṃ upasampajja viharissāmīti tattha ninnajjhāsayatāya tenāha tiādi heṭṭhā kasiṇajjhānaggahaṇena āruppānampi gahaṇaṃ daṭṭhabbaṃ tasmā etesaṃ jhānānanti imināpi tesaṃ saṅgaho veditabbo yasmā pahānavinayo viya virāganirodhāpi idhādhippetavivekena atthato nibbisiṭṭhā tasmā vuttaṃ ti tenāha ti
vossagga-saddo pariccāgattho pakkhandanattho cāti vossaggassa duvidhatā vuttā vossajjanañhi pahānaṃ vissaṭṭhabhāvena nirodhanapakkhandanampi ca  tasmā vipassanākkhaṇe tadaṅgavasena maggakkhaṇe samucchedavasena paṭipakkhassa pahānaṃ vossaggo tathā vipassanākkhaṇe tanninnabhāvena maggakkhaṇe ārammaṇakaraṇena vissaṭṭhasabhāvatā vossaggoti veditabbaṃ tenevāha tiādi ti ayaṃ missakavasena vutto satisambojjhaṅgo ti tadaṅgappahānasamucchedappahānappakārena tanninnatadārammaṇappakārena ca pubbe vossaggavacanasseva atthassa vuttattā āha ti nti vipassanākkhaṇe tadaṅgatanninnappakārena pariṇamantaṃ nti maggakkhaṇe samucchedatadārammaṇappakārena pariṇataṃ pariṇāmo nāma idha paripākoti āha ti paripāko ca āsevanalābhena laddhasāmatthiyassa kilese pariccajituṃ nibbānaṃ pakkhandituṃ tikkhavisadabhāvo tenāha tiādi ti yvāyaṃ nayo vivekanissitantiādinā satisambojjhaṅge vutto sesesu dhammavicayasambojjhaṅgādīsupi eseva nayo evaṃ tattha netabbanti attho
vivekanissitantiādīsu labbhamānamatthaṃ sāmaññato dassetvā idāni idhādhippetamatthaṃ dassento tiādimāha tattha ti sabbehi paccayasamuppannadhammehi nti saṅkhatadhammānaṃ ti nibbānasaṅkhātaṃ vivekaṃ ārammaṇaṃ katvā ti tadeva satisambojjhaṅgaṃ
 tatiye ti cittasamādhānatthāya diṭṭhadhamme sukhavihārāyāti attho cittekaggatāsīsena hi diṭṭhadhammasukhavihāro vutto sukkhavipassakakhīṇāsavānaṃ vasena hetaṃ vuttaṃ te hi samāpajjitvā ekaggacittā sukhaṃ divasaṃ viharissāmāti icceva kasiṇaparikammaṃ  katvā aṭṭha samāpattiyo nibbattenti tiādīsu pana sekkhaputhujjanā samāpattito vuṭṭhāya samāhitena cittena vipassāmāti nibbattentā vipassanāpādakatthāya bhāventi
ye pana aṭṭha samāpattiyo nibbattetvā abhiññāpādakajjhānaṃ samāpajjitvā samāpattito vuṭṭhāya ekopi hutvā bahudhā hotīti (dī ni 1238 ma ni 1147 saṃ ni 270 5834 842) vuttanayā  abhiññāyo patthentā nibbattenti te  bhāventi ye aṭṭha samāpattiyo nibbattetvā nirodhasamāpattiṃ samāpajjitvā sattāhaṃ acittā hutvā diṭṭheva dhamme nirodhaṃ nibbānaṃ patvā sukhaṃ viharissāmāti nibbattenti te  bhāventi ye pana aṭṭha samāpattiyo nibbattetvā aparihīnajjhānā brahmaloke uppajjissāmāti nibbattenti te  bhāventi
yuttaṃ tāva cittekaggatāya bhavavisesatthatā viya vipassanāpādakatthatāpi catukkajjhānasādhāraṇāti tesaṃ vasena cattāri jhānānīti vacanaṃ abhiññāpādakatthatā pana nirodhapādakatthatā ca catutthasseva jhānassa āveṇikā sā kathaṃ catukkajjhānasādhāraṇā vuttāti paramparādhiṭṭhānabhāvato padaṭṭhānapadaṭṭhānampi hi padaṭṭhānanti vuccati kāraṇakāraṇanti yathā tiṇehi bhattaṃ siddhanti
 catuttheti pathavijigucchanasasakassa uppatanaṃ viya hoti tatthāyaṃ atthasallāpikā upamā  pathavī kira sasakaṃ āha  he sasakāti sasako āha  ko esoti kasmā mameva upari sabbairiyāpathe kappento uccārapassāvaṃ karonto maṃ na jānāsīti suṭṭhu tayā ahaṃ diṭṭho mayā akkantaṭṭhānañhi aṅgulaggehi phuṭṭhaṭṭhānaṃ viya hoti vissaṭṭhaudakaṃ appamattakaṃ karīsaṃ kaṭakaphalamattaṃ hatthiassādīhi pana akkantaṭṭhānampi mahantaṃ passāvopi nesaṃ ghaṭamatto uccāropi pacchimatto hoti alaṃ mayhaṃ tayāti uppatitvā aññasmiṃ ṭhāne patito tato naṃ pathavī āha  aho dūraṃ gatopi nanu mayhaṃyeva upari patitosīti so puna taṃ jigucchanto uppatitvā aññattha patito evaṃ vassasahassampi uppatitvā uppatitvā patamāno sasako neva pathaviyā antaṃ pāpuṇituṃ sakkoti nti na pubbakoṭiṃ nti vipañcitaññuneyyapadaparamānaṃ
 pañcame  samathehi adhikarīyati vūpasammatīti adhikaraṇaṃ aṭṭhārasa bhedakaravatthūni nissāya uppanno vivādoyeva  idha bhikkhū bhikkhuṃ anuvadanti sīlavipattiyā vātiādinā (cūḷava 215) catasso  vipattiyo nissāya uppanno anuvādoyeva  pañcapi āpattikkhandhā  sattapi āpattikkhandhā āpattādhikaraṇanti (cūḷava 215) vacanato āpattiyeva  yā saṅghassa kiccayatā karaṇīyatā apalokanakammaṃ ñattikammaṃ ñattidutiyakammaṃ ñatticatutthakammanti (cūḷava 215) evamāgataṃ catubbidhaṃ saṅghakiccaṃ nti veditabbaṃ sesamettha uttānameva
 chaṭṭhe ti selo kūṭadantotiādinā anabhiññāto ti hetumhi idaṃ karaṇavacanaṃ hetuattho hi kiriyākāraṇaṃ na karaṇaṃ viya kiriyattho tasmā nānappakāraguṇavisesādhigamatthā idha upasaṅkamanakiriyāti annena vasati ajjhenena vasatītiādīsu viya hetuatthamevetaṃ karaṇavacanaṃ yuttaṃ na karaṇatthaṃ tassa ayujjamānattāti vuttaṃ yena vā kāraṇenāti avibhāgato satataṃ pavattitaniratisayasāduvipulāmatarasasaddhammaphalatāya sāduphalaniccaphalitamahārukkhena bhagavā upamito sāduphalūpabhogādhippāyaggahaṇeneva hi rukkhassa sāduphalatā gahitāti ti upasaṅkanto sampattakāmatāya hi kiñci ṭhānaṃ gacchanto taṃtaṃpadesātikkamanena upasaṅkami upasaṅkantoti ca vattabbataṃ labhati tenāha ti upagatoti attho ti pubbakālakiriyāniddesoti āha nti ti yaṃ ṭhānaṃ patto upasaṅkamīti vutto tato upagataṭṭhānato
ti yathā bhagavā kacci te brāhmaṇa khamanīyaṃ kacci yāpanīyantiādinā khamanīyādīni pucchanto tena brāhmaṇena saddhiṃ samappavattamodo ahosi pubbabhāsitāya evaṃ sopi brāhmaṇo tadanukaraṇena bhagavatā saddhiṃ samappavattamodo ahosīti yojanā taṃ pana samappavattamodataṃ upamāya dassetuṃ tiādi vuttaṃ tattha nti saṃsanditaṃ nti sammodanakiriyāya samānataṃ nti idaṃ catucakkaṃ navadvāraṃ sarīrayantaṃ dukkhabahulatāya sabhāvato dussahaṃ kacci khamituṃ sakkuṇeyyanti  pucchati nti āhārādippaṭibaddhavuttikaṃ cirappabandhasaṅkhātāya yāpanāya kacci yāpetuṃ sakkuṇeyyaṃ sīsarogādiābādhābhāvena  dukkhajīvikābhāvena  taṃtaṃkiccakaraṇe uṭṭhānasukhatāya  tadanurūpabalayogato  sukhavihārasambhavena  atthīti sabbattha kacci-saddaṃ yojetvā attho veditabbo
balappattā pīti yeva taruṇapīti  sammodaṃ janeti karotīti sammodanīkaṃ tadeva  sammoditabbato sammodanīyanti imaṃ pana atthaṃ dassetuṃ ti āha ti anussaritabbabhāvato saraṇīyanti vattabbe dīghaṃ katvā nti vuttaṃ ti āpāthagatamadhurataṃ āha ti vimaddaramaṇīyataṃ ti sabhāvaniruttibhāvena tassā kathāya vacanacāturiyamāha ti atthassa nirupakkilesataṃ ti anekehi kāraṇehi
atidūraaccāsannappaṭikkhepena nātidūraṃ naccāsannaṃ nāma gahitaṃ taṃ pana avakaṃsato ubhinnaṃ pasāritahatthāsaṅghaṭṭanena daṭṭhabbaṃ ti gīvaṃ parivaṭṭanavasena pasāretvā
ti etaṃ ko nu kho bhante hetūtiādipucchāvacanaṃ avoca teneva etadavocāti padaṃ uddharitvā tiādinā pucchāvibhāgaṃ dasseti tattha agāre niyutto agāriko tassa pucchā  agārikato añño anagāriko pabbajjūpagato tassa pucchā  kiñcāpi aññattha janako hetu paggāhako paccayo asādhāraṇo hetu sādhāraṇo paccayo sabhāgo hetu asabhāgo paccayo pubbakāliko hetu sahapavatto paccayotiādinā hetupaccayā vibhajja vuccanti idha pana cattāro kho bhikkhave mahābhūtā hetu cattāro mahābhūtā paccayo rūpakkhandhassa paññāpanāyātiādīsu (ma ni 386) viya hetupaccayasaddā samānatthāti dassento ti āha ti bhāvanapuṃsakaniddeso
ti  atikkantā vigatāti atthoti āha ti tathā hi nikkhanto paṭhamo yāmoti upari vuttaṃ ti ativiya kantataro manoramo tādiso ca sundaro bhaddako nāma hotīti āha ti ti devanāgayakkhagandhabbādīsu ko katamo ti mama ti pāde ti imāya evarūpāya deviddhiyā ti iminā edisena parivārena paricchedena ca nti vijjotamāno ti ativiya kantena kamanīyena abhirūpena ti chavivaṇṇena  sarīravaṇṇanibhāya ti dasa disā pabhāsento cando viya sūriyo viya ca ekobhāsaṃ ekālokaṃ karontoti gāthāya attho ti uḷārarūpe sampannarūpe
coro coro sappo sappotiādīsu  vijjha vijjha pahara paharātiādīsu  sādhu sādhūtiādīsu (ma ni 327saṃ ni 2127 335 51085)  gaccha gaccha lunāhi lunāhītiādīsu  āgaccha āgacchātiādīsu  buddho buddhoti cintentotiādīsu (bu vaṃ 244)  abhikkamathāyasmanto abhikkamathāyasmantotiādīsu  kahaṃ ekaputtaka kahaṃ ekaputtakātiādīsu (ma ni 2353 saṃ ni 263)  aho sukhaṃ aho sukhantiādīsu (udā 20 dī ni 3305 cūḷava 332)  -saddo avuttasamuccayatto tena garahāasammānādīnaṃ saṅgaho daṭṭhabbo tattha pāpo pāpotiādīsu  abhirūpaka abhirūpakātiādīsu  daṭṭhabbaṃ
nayidaṃ āmeḍitavasena dvikkhattuṃ vuttaṃ atha kho atthadvayavasenāti dassento tiādimāha abhikkantanti vacanaṃ apekkhitvā napuṃsakavasena vuttaṃ taṃ pana bhagavato vacanaṃ dhammassa desanāti katvā tathā vuttaṃ ti dutiyapadepi eseva nayo ti rāgādikilesavidhamanato ti sīlādiguṇānaṃ sampāpanato ye guṇe desanā adhigameti tesu padhānabhūte tāva dassetuṃ ti vuttaṃ saddhāpamukhā hi lokiyā guṇā paññāpamukhā lokuttarā 
sīlādiatthasampattiyā  sabhāvaniruttisampattiyā  suviññeyyasaddappayogatāya  saṇhasukhumabhāvena duviññeyyatthatāya  siniddhamudumadhurasaddappayogatāya  vipulavisuddhapemanīyatthatāya  mānātimānavidhamanena  thambhasārambhanimmaddanena  hitādhippāyappavattiyā paresaṃ rāgapariḷāhādivūpasamanena  kilesandhakāravidhamanena  karavīkarutamañjutāya  pubbāparāviruddhasuvisuddhatthatāya  āpātharamaṇīyatāya  vimaddakkhamatāya hitajjhāsayappavattitatāya ca  ti -saddena saṃsāracakkanivattanato saddhammacakkappavattanato micchāvādavigamanato sammāvādapatiṭṭhāpanato akusalamūlasamuddharaṇato kusalamūlasaṃropanato apāyadvārapidhānato saggamokkhadvāravivaraṇato pariyuṭṭhānavūpasamanato anusayasamugghātanatoti evamādīnaṃ saṅgaho daṭṭhabbo
nti kenaci adhomukhaṃ ṭhapitaṃ nti sabhāveneva heṭṭhāmukhajātaṃ nti uddhaṃmukhaṃ ti vivaṭaṃ kareyya ti puratthābhimukho uttarābhimukho vā gacchātiādīni avatvā hatthe gahetvā nissandehaṃ esa maggo evaṃ gaccheyyāti vadeyya ti kāḷapakkhe cātuddasī
 ādheyyassa anādhārabhūtaṃ bhājanaṃ ādhārabhāvāpādanavasena  heṭṭhāmukhajātatāya  adhomukhaṭhapitatāya nti evaṃ padadvayaṃ yathārahaṃ yojetabbaṃ na yathāsaṅkhyaṃ kāmaṃ kāmacchandādayopi paṭicchādakā nīvaraṇabhāvato micchādiṭṭhi pana savisesaṃ paṭicchādikā satte micchābhinivesanavasenāti āha nti tenāha bhagavā micchādiṭṭhiparamāhaṃ bhikkhave vajjaṃ vadāmīti (a ni 1310) sabbo apāyagāmimaggo  kucchito maggoti katvā sammādiṭṭhiādīnaṃ ujupaṭipakkhatāya micchādiṭṭhiādayo aṭṭha micchattadhammā  teneva hi tadubhayappaṭipakkhataṃ sandhāya ti vuttaṃ sappiādisannissayo padīpo  na tathā ujjalo yathā telasannissayoti ti etehi nikkujjitukkujjanappaṭicchannavivaraṇādiupamopamitabbākārehi
nti pasannehi kātabbaṃ sakkāraṃ nti paṭisaraṇaṃ tenāha nti parāyaṇabhāvo ca anatthanisedhanena atthasampaṭipādanena ca hotīti āha ti ti dukkhatoti vadanti pāpatoti pana attho yutto nissakke cetaṃ sāmivacanaṃ ettha ca nāyaṃ gami-saddo nī-saddādayo viya dvikammako tasmā yathā ajaṃ gāmaṃ netīti vuccati evaṃ bhagavantaṃ saraṇaṃ gacchāmīti vattuṃ na sakkā saraṇanti gacchāmīti pana vattabbaṃ iti-saddo cettha luttaniddiṭṭho tassa cāyamattho  gamanañca tadadhippāyena bhajanaṃ jānanaṃ vāti dassento tiādimāha tattha tiādīsu purimassa purimassa pacchimaṃ pacchimaṃ atthavacanaṃ  vā saraṇādhippāyena upasaṅkamanaṃ  santikāvacaratā  vattappaṭivattakaraṇena upaṭṭhānanti  evaṃ sabbathāpi anaññasaraṇataṃyeva dīpeti gacchāmīti padassa bujjhāmīti ayamattho kathaṃ labbhatīti āha tiādi
ti padadvayenapi phalaṭṭhā eva dassitā na maggaṭṭhāti te dassento ti āha nanu ca kalyāṇaputhujjanopi yathānusiṭṭhaṃ paṭipajjatīti vuccatīti kiñcāpi vuccati nippariyāyena pana maggaṭṭhā eva tathā vattabbā na itare sammattaniyāmokkamanābhāvato tathā hi te eva vuttā ti sammattaniyāmokkamanena hi apāyavinimuttisambhavo ti ettha -saddo ādyattho pakārattho vā tena yāvatā bhikkhave dhammā saṅkhatā vā asaṅkhatā vā virāgo tesaṃ aggamakkhāyatīti (itivu 90 a ni 434) suttapadaṃ saṅgaṇhāti ti vā iminā ettha ca ariyamaggo niyyānikatāya nibbānaṃ tassa tadatthasiddhihetutāyāti ubhayameva nippariyāyena dhammoti vutto nibbānañhi ārammaṇapaccayabhūtaṃ labhitvā ariyamaggo tadatthasiddhiyā saṃvattati tathāpi yasmā ariyaphalānaṃ tāya saddhāya avūpasantāyātiādivacanato maggena  samucchinnānaṃ kilesānaṃ paṭippassaddhippahānakiccatāya niyyānānuguṇatāya niyyānapariyosānatāya ca pariyattidhammassa pana niyyānikadhammasamadhigamahetutāyāti iminā pariyāyena vuttanayena dhammabhāvo labbhati eva svāyamattho pāṭhāruḷho evāti dassento ntiādimāha
kāmarāgo bhavarāgoti evamādibhedo sabbopi rāgo virajjati pahīyati etenāti ti  ejāsaṅkhātāya taṇhāya antonijjhānalakkhaṇassa sokassa ca taduppattiyaṃ sabbaso parikkhīṇattā nti avirodhadīpanato kenaci aviruddhaṃ iṭṭhaṃ paṇītanti vā attho paguṇarūpena pavattitattā pakaṭṭhaguṇavibhāvanato vā  sabbadhammakkhandhā kathitāti yojanā
ti yāyaṃ diṭṭhi ariyā niyyānikā niyyāti takkarassa sammā dukkhakkhayāya tathārūpāya diṭṭhiyā diṭṭhisāmaññagato viharatīti (dī ni 3324 357 ma ni 1492 354 a ni 612 pari 274) evaṃ  vuttāya diṭṭhiyā yāni tāni sīlāni akhaṇḍāni acchiddāni asabalāni akammāsāni bhujissāni viññuppasatthāni aparāmaṭṭhāni samādhisaṃvattanikāni tathārūpehi sīlehi sīlasāmaññagato viharatīti (dī ni 3324 ma ni 1492 354 a ni 612 pari 274) ca evaṃ vuttānaṃ sīlānañca saṃhatabhāvena diṭṭhisīlasāmaññenāti attho ti ghaṭito sametoti attho ariyapuggalā hi yattha katthaci dūre ṭhitāpi attano guṇasāmaggiyā saṃhatā eva ti te purisayugavasena cattāropi puggalavasena aṭṭheva ariyadhammassa paccakkhadassāvitāya dhammadasā tīṇi vatthūni saraṇanti gamanena tikkhattuṃ gamanena ca  ti attano hadayagataṃ vācāya pavedesi
saraṇagamanassa visayappabhedaphalasaṃkilesabhedānaṃ viya kattuvibhāvanā tattha kosallāya hotīti saraṇagamanesu atthakosallatthaṃ ti  vuttaṃ tena vinā saraṇagamanasseva asambhavato kasmā panettha vodānaṃ na gahitaṃ nanu vodānavibhāvanāpi tattha kosallāya hotīti saccametaṃ taṃ pana saṃkilesaggahaṇena atthato dīpitaṃ hotīti na gahitaṃ yāni hi nesaṃ saṃkilesakāraṇāni aññāṇādīni tesaṃ sabbena sabbaṃ anuppannānaṃ anuppādanena uppannānañca pahānena vodānaṃ hotīti
hiṃsatthassa dhātusaddassa vasenetaṃ padaṃ daṭṭhabbanti nti vatvā taṃ pana hiṃsanaṃ kesaṃ kathaṃ kassa vāti codanaṃ sodhento ntiādimāha tattha nti vaṭṭabhayaṃ nti cittutrāsaṃ teneva cetasikadukkhassa gahitattā nti kāyikaṃ dukkhaṃ nti duggatipariyāpannaṃ sabbampi dukkhaṃ tayidaṃ sabbaṃ parato  āvi bhavissati nti saraṇanti padaṃ evaṃ avisesato saraṇasaddassa padatthaṃ dassetvā idāni visesato dassetuṃ tiādi vuttaṃ ti sampannasīlā bhikkhave viharathātiādinā (ma ni 164 69) atthe niyojanena ti pāṇātipātassa kho pāpako vipāko abhisamparāyantiādinā ādīnavadassanādimukhena anatthato nivattanena ti hitāhitesu appavattippavattihetukaṃ byasanaṃ appavattikaraṇena vināseti buddho  maggasaṅkhāto dhammo itaro assāsadānena sattānaṃ bhayaṃ hiṃsatīti yojanā nti dānavasena pūjāvasena ca upanītānaṃ sakkārānaṃ  sattānaṃ bhayaṃ hiṃsati saṅgho anuttaradakkhiṇeyyabhāvatoti adhippāyo ti imināpi vibhajitvā vuttena kāraṇena
sammāsambuddho  bhagavā svākkhāto dhammo suppaṭipanno saṅghoti evaṃ pavatto tattha ratanattaye pasādo tappasādo tadeva rattanattayaṃ garu etassāti taggaru tabbhāvo taggarutā tappasādo ca taggarutā ca tappasādataggarutā tāhi  vidhutadiṭṭhivicikicchāsammohaassaddhiyāditāya  tadeva ratanattayaṃ parāyaṇaṃ gati tāṇaṃ leṇanti evaṃ pavattiyā  saraṇanti gacchati etenāti ti tena yathāvuttacittuppādena samannāgato ti evaṃ bhajati sevati payirupāsati evaṃ vā jānāti bujjhatīti evamattho veditabbo
ettha ca pasādaggahaṇena lokiyasaraṇagamanamāha tañhi pasādappadhānaṃ garutāgahaṇena lokuttaraṃ ariyā hi ratanattayaguṇābhiññatāya pāsāṇacchattaṃ piya garuṃ katvā passanti tasmā tappasādena vikkhambhanavasena vihatakileso taggarutāya samucchedavasenāti yojetabbaṃ agāravakaraṇahetūnaṃ samucchindanato tapparāyaṇatā panettha taggatikatāti tāya catubbidhampi vakkhamānaṃ saraṇagamanaṃ gahitanti daṭṭhabbaṃ avisesena vā pasādagarutā jotitāti pasādaggahaṇena aveccappasādassa itarassa ca gahaṇaṃ tathā garutāgahaṇenāti ubhayenapi ubhayaṃ saraṇagamanaṃ yojetabbaṃ
maggakkhaṇe ijjhatīti yojanā ti etena atthato catusaccādhigamo eva lokuttarasaraṇagamananti dasseti tattha hi nibbānadhammo sacchikiriyābhisamayavasena maggadhammo bhāvanābhisamayavasena paṭivijjhiyamānoyeva saraṇagamanattaṃ sādheti buddhaguṇā pana sāvakagocarabhūtā pariññābhisamayavasena tathā ariyasaṅghaguṇā tenāha ti ijjhantañca saheva ijjhati na lokiyaṃ viya paṭipāṭiyā asammohappaṭivedhena paṭividdhattāti adhippāyo ye pana vadanti na saraṇagamanaṃ nibbānārammaṇaṃ hutvā pavattati maggassa adhigatattā pana adhigatameva hoti ekaccānaṃ tevijjādīnaṃ lokiyavijjādayo viyāti tesaṃ lokiyameva saraṇagamanaṃ siyā na lokuttaraṃ tañca ayuttaṃ duvidhassapi icchitabbattā
nti lokiyasaraṇagamanaṃ  sammāsambuddho bhagavātiādinā ti yathāvuttasaddhāpubbaṅgamā  buddhasubuddhataṃ dhammasudhammataṃ saṅghasuppaṭipattiñca lokiyāvabodhavaseneva sammā ñāyena dassanato ti etena saddhūpanissayā yathāvuttalakkhaṇā paññā lokiyasaraṇagamananti dasseti tenāha ti diṭṭhiyeva attano paccayehi uju karīyatīti katvā  diṭṭhi vā uju karīyati etenāti  tathāpavatto cittuppādo evañca katvā tapparāyaṇatākārappavatto cittuppādoti idañca vacanaṃ samatthitaṃ hoti saddhāpubbaṅgamasammādiṭṭhiggahaṇaṃ pana cittuppādassa tappadhānatāyāti daṭṭhabbaṃ ti iminā mātādīhi ussāhitadārakādīnaṃ viya ñāṇavippayuttaṃ saraṇagamanaṃ dasseti ti iminā ñāṇasampayuttaṃ saraṇagamanaṃ
 lokiyaṃ saraṇagamanaṃ attā sanniyyātīyati appīyati pariccajīyati etenāti  yathāvuttaṃ diṭṭhijukammaṃ taṃ ratanattayaṃ parāyaṇaṃ paṭisaraṇaṃ etassāti tapparāyaṇo puggalo cittuppādo vā tassa bhāvo  yathāvuttaṃ diṭṭhijukammameva saraṇanti adhippāyena sissabhāvaṃ antevāsikabhāvaṃ upagacchati etenāti  saraṇagamanādhippāyeneva paṇipatati etenāti  sabbattha yathāvuttadiṭṭhijukammavaseneva attho veditabbo nti saṃsāradukkhanissaraṇatthaṃ attano atthabhāvassa pariccajanaṃ esa nayo sesesupi ti avadhāraṇaṃ attasanniyyātanādīsupi tattha tattha vattabbaṃ evañhi tadaññanivattanaṃ kataṃ hoti
evaṃ attasanniyyātanādīni ekena pakārena dassetvā idāni aparehipi pakārehi dassetuṃ tiādi āraddhaṃ tena pariyāyantarehipi attasanniyyātanaṃ katameva hoti atthassa abhinnattāti dasseti nti -saddena sātāgirihemavatādīnaṃ saṅgaho daṭṭhabbo nanu cete āḷavakādayo maggeneva āgatasaraṇagamanā kathaṃ tesaṃ tapparāyaṇatāsaraṇagamanaṃ vuttanti maggenāgatasaraṇagamanehipi so ahaṃ vicarissāmi sudhammataṃ (saṃ ni 1246 su ni 194) te mayaṃ vicarissāma gāmā gāmaṃ nagā nagaṃ sudhammatanti (su ni 182) ca tehi tapparāyaṇatākārassa paveditattā tathā vuttaṃ
ti ettha ñātivasena bhayavasena ācariyavasena dakkhiṇeyyavasenāti paccekaṃ vasenāti padaṃ yojetabbaṃ tattha ti ñātibhāvavasena evaṃ sesesupi  ti dakkhiṇeyyatāhetukena paṇipatanenāti attho ti ñātibhāvādivasappavattehi tīhi paṇipātehi tiādinā saṅkhepato vuttamatthaṃ vitthārato dassetuṃ tiādi vuttaṃ ti paṇipātassa lakkhaṇavacanaṃ  nti diṭṭhadhammikaṃ sandhāya vadati samparāyikañhi niyyānikaṃ vā aniyyānikaṃ vā anusāsaniṃ paccāsīsanto dakkhiṇeyyapaṇipātameva karotīti adhippāyo ti saraṇagamanavibhāgo
ariyamaggo eva lokuttaraṃ saraṇagamananti āha nti ti sakalassa vaṭṭadukkhassa anuppādanirodho nti cattāri ariyasaccāni sammappaññāya passatīti (dha pa 190) evaṃ vuttaṃ ariyasaccānaṃ dassanaṃ
ti niccanti aggahaṇādivasena nti hetuppaṭikkhepo ti paccayappaṭikkhepo ubhayenapi kāraṇameva paṭikkhipati nti yena kāraṇena ti maggadiṭṭhiyā samannāgato sotāpanno nti catubhūmakesu saṅkhatasaṅkhāresu ekasaṅkhārampi ti niccoti gaṇheyya ti ekantasukhī attā hoti arogo paraṃ maraṇāti (dī ni 176 79) evaṃ attadiṭṭhivasena sukhato gāhaṃ sandhāyetaṃ vuttaṃ diṭṭhivippayuttacittena pana ariyasāvako pariḷāhavūpasamanatthaṃ mattahatthiparitāsito viya cokkhabrāhmaṇo ukkārabhūmiṃ kañci saṅkhāraṃ sukhato upagacchati attavāre kasiṇādipaññattisaṅgahatthaṃ saṅkhāranti avatvā nti vuttaṃ imesupi ṭhānesu catubhūmakavaseneva paricchedo veditabbo tebhūmakavaseneva vā yaṃ yañhi puthujjano gāhavasena gaṇhāti tato tato ariyasāvako gāhaṃ viniveṭheti
ntiādīsu janikā  janako  manussabhūto khīṇāsavo ti adhippeto kiṃ pana ariyasāvako aññaṃ jīvitā voropeyyāti etampi aṭṭhānaṃ puthujjanabhāvassa pana mahāsāvajjabhāvadassanatthaṃ ariyabhāvassa ca phaladassanatthaṃ evaṃ vuttaṃ ti vadhakacittena paduṭṭhacitto ti jīvamānakasarīre  khuddakamakkhikāya pivanamattampi lohitaṃ uppādeyya ti samānasaṃvāsakaṃ samānasīmāyaṃ ṭhitaṃ saṅghaṃ kammena uddesena voharanto anussāvanena salākaggāhenāti (pari 458) evaṃ vuttehi pañcahi kāraṇehi bhindeyya nti aññaṃ titthakaraṃ ayaṃ me satthāti evaṃ gaṇheyyāti ti attho
nti te buddhaṃ saraṇaṃ gatā tannimittaṃ apāyaṃ na gamissanti devakāyaṃ pana paripūressantīti attho ti dasahi kāraṇehi ti adhibhavanti
ti ettha karīsassa catutthabhāgappamāṇānaṃ caturāsītisahassasaṅkhānaṃ suvaṇṇapātirūpiyapātikaṃsapātīnaṃ yathākkamaṃ rūpiyasuvaṇṇahiraññapūrānaṃ sabbālaṅkārappaṭimaṇḍitānaṃ caturāsītiyā hatthisahassānaṃ caturāsītiyā assasahassānaṃ caturāsītiyā rathasahassānaṃ caturāsītiyā dhenusahassānaṃ caturāsītiyā kaññāsahassānaṃ caturāsītiyā pallaṅkasahassānaṃ caturāsītiyā vatthakoṭisahassānaṃ aparimāṇassa ca khajjabhojjādibhedassa āhārassa pariccajanavasena sattamāsādhikāni satta saṃvaccharāni nirantaraṃ pavattavelāmamahādānato ekassa sotāpannassa dinnadānaṃ mahapphalataraṃ tato sataṃ sotāpannānaṃ dinnadānato ekassa sakadāgāmino tato ekassa anāgāmino tato ekassa arahato tato ekassa paccekabuddhassa tato sammāsambuddhassa tato buddhappamukhassa saṅghassa dinnadānaṃ mahapphalataraṃ tato cātuddisaṃ saṅghaṃ uddissa vihārakaraṇaṃ tato saraṇagamanaṃ mahapphalataranti imamatthaṃ pakāsentassa  (a ni 920) vasena vuttañhetaṃ yaṃ gahapati velāmo brāhmaṇo dānaṃ adāsi mahādānaṃ yo ekaṃ diṭṭhisampannaṃ bhojeyya idaṃ tato mahapphalatarantiādi (a ni 920) ti -saddena dīnaṃ (a ni 434 itivu 90) saṅgaho daṭṭhabbo
 vatthuttayassa guṇānaṃ ajānanaṃ tattha sammoho buddho nu kho na nu khotiādinā vicikicchā  tassa guṇānaṃ aguṇabhāvaparikappanena viparītaggāho -saddena anādarāgāravādīnaṃ  saṅgaho nti na ujjalaṃ aparisuddhaṃ apariyodātanti attho nti anuḷāraṃ ti diṭṭhitaṇhādivasena sadoso lokiyaṃ saraṇagamanaṃ sikkhāsamādānaṃ viya aggahitakālaparicchedaṃ jīvitapariyantameva hoti tasmā tassa khandhabhedena bhedoti āha ti ti anavajjo saraṇagamanabhedo satipi anavajjatte iṭṭhaphalopi na hotīti āha ti kasmā  na hi taṃ akusalanti
ti sarūpapucchā tasmā kiṃlakkhaṇo upāsakoti vuttaṃ hoti ti hetupucchā tena kena pavattinimittena upāsakasaddo tasmiṃ puggale niruḷhoti dasseti  tenāha ti saddassa abhidheyyo pavattinimittaṃ tadatthassa tabbhāvakāraṇaṃ nti kīdisaṃ assa upāsakassa sīlaṃ kittakena sīlenāyaṃ sīlasampanno nāma hotīti attho ti ko assa sammāājīvo so pana micchājīvassa parivajjanena hotīti sopi vibhajīyatīti ti kā sīlassa ājīvassa vā vipatti anantarassa hi vidhi vā paṭisedho vāti ti etthāpi eseva nayo
ti khattiyādīsu yo koci tena saraṇagamanamevettha kāraṇaṃ na jātiādivisesoti dasseti ti teneva saraṇagamanena tattha ca sakkaccakiriyāya ādaragāravabahumānādiyogena payirupāsanato ti veraṃ vuccati pāṇātipātādidussīlyaṃ tassa maṇanato hananato vināsanato veramaṇiyo pañca viratiyo viratippadhānattā tassa sīlassa tenevāha ti
ti na sammāvaṇijjā ayuttavaṇijjā asāruppavaṇijjā ti akaraṇeneva pajahitvā ti dhammato anapetena tena aññampi adhammikaṃ jīvikaṃ paṭikkhipati ti avisamena tena kāyavisamādiduccaritaṃ vajjetvā kāyasamādinā sucaritena ājīvaṃ dasseti ti āyudhabhaṇḍaṃ katvā vā kāretvā vā yathākataṃ  vā paṭilabhitvā tassa vikkayo ti manussavikkayo ti sūnakārādayo viya migasūkarādike posetvā maṃsaṃ sampādetvā vikkayo ti yaṃ kiñci majjaṃ yojetvā tassa vikkayo ti visaṃ yojetvā visaṃ gahetvā vā tassa vikkayo tattha satthavaṇijjā paroparodhanimittatāya akaraṇīyā vuttā sattavaṇijjā abhujissabhāvakaraṇato maṃsavisavaṇijjā vadhahetuto majjavaṇijjā pamādaṭṭhānato
ti pañcaveramaṇilakkhaṇassa sīlassa ceva pañcamicchāvaṇijjālakkhaṇassa ājīvassa ca ti bhedo pakopo ca ti yāya paṭipattiyā ti upāsakacaṇḍālo nti upāsakamalaṃ ti upāsakanihīno buddhādīsu kammakammaphalesu ca saddhāvipariyāyo assaddhiyaṃ micchādhimokkho yathāvuttena assaddhiyena samannāgato  yathāvuttasīlavipattiājīvavipattivasena  iminā diṭṭhādinā idaṃ nāma maṅgalaṃ hotīti  evaṃ bālajanaparikappitakotūhalasaṅkhātena diṭṭhasutamutamaṅgalena samannāgato ti diṭṭhamaṅgalādibhedaṃ maṅgalameva pattiyāyati nti  kammassakataṃ no pattiyāyati ti ito sabbaññubuddhasāsanato bahiddhā bāhirakasamaye ti duppaṭipannaṃ dakkhiṇārahasaññī gavesati ti dānamānanādikaṃ kusalakiriyaṃ paṭhamataraṃ karoti ettha ca dakkhiṇeyyapariyesanapubbakāre ekaṃ katvā pañca dhammā veditabbā
vipattiyaṃ vuttavipariyāyena  veditabbā ayaṃ pana viseso  catunnampi parisānaṃ ratijananaṭṭhena upāsakova ratanaṃ  guṇasobhākittisaddasugandhatāhi upāsakova padumaṃ  tathā 
ti ādiatthe nti pariyantakoṭiyaṃ ti ovarakakoṭṭhāsena imasmiṃ gabbhe vasantānaṃ idaṃ nāma phalaṃ pāpuṇātītiādīnā taṃ taṃ vasanaṭṭhānakoṭṭhāsenāti attho nti ajja icceva attho
nti iminā tassa saraṇagamanassa āpāṇakoṭikataṃ dassento tiādīni vatvā puna jīvitenapi taṃ vatthuttayaṃ paṭipūjento saraṇagamanaṃ rakkhāmīti uppannaṃ tassa brāhmaṇassa adhippāyaṃ vibhāvento tiādimāha nti hi yāva me pāṇā dharanti tāva saraṇaṃ upetaṃ upento ca na vācāmattena na ekavāraṃ cittuppādamattena atha kho pāṇānaṃ pariccajanavasenapi yāvajīvaṃ upetanti evamettha attho veditabbo
 sattame ti netaṃ tassa mātāpitūhi kataṃ nāmaṃ apica kho ṭhānantarappaṭilābhaladdhanti dassento āha tiādi nti ekaṃ purohitaṭṭhānaṃ uṇhīsaādikakudhabhaṇḍehi saddhiṃ laddhaṃ tathā cassa raññā dinnanti vadanti tenāha ti sesamettha uttānameva aṭṭhamanavamesu natthi vattabbaṃ
 dasame nti duṭṭhu nikkhittaṃ padapaccābhaṭṭhaṃ katvā manasi ṭhapitaṃ pajjati ñāyati attho etenāti  atthaṃ byañjayati pakāsetīti  padameva tenevāha ti padasamudāyabyatirekena visuṃ pāḷi nāma  natthīti āha nti pakaṭṭhānañhi vacanappabandhānaṃ āḷiyeva pāḷīti vuccati sesamettha ekādasamañca uttānatthameva

