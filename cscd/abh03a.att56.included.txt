
 upādinnupādāniyattikassa  pañhāvāre ti pavattiṃ sandhāya vuttaṃ paṭisandhiyaṃ pana taṃ purejātaṃ na hoti
ti ettha upādinnupādāniyo kabaḷīkārāhāro nāma kammasamuṭṭhānānaṃ rūpānaṃ abbhantaragatā ojā ti tasseva kammasamuṭṭhānarūpakāyassa āhārapaccayena paccayo rūpajīvitindriyaṃ viya kaṭattārūpānaṃ anupālanaupatthambhanavasena paccayo na janakavasena yaṃ pana maṇḍūkādayo gilitvā ṭhitānaṃ ahiādīnaṃ kāyassa jīvamānakamaṇḍūkādisarīre ojā āhārapaccayena  paccayoti vadanti taṃ na gahetabbaṃ na hi jīvamānakasarīre ojā aññassa sarīrassa āhārapaccayataṃ sādheti ti ettha pana janakavasenāpi labbhati  cāti ettha ekassa upatthambhakavasena ekassa janakavasena ubhinnampi vā upatthambhakavaseneva vutto dve pana āhārā ekato paccayā hontā upatthambhakāva honti na janakā sesamettha pāḷimeva sādhukaṃ oloketvā veditabbaṃ

