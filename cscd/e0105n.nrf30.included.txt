
 nāma dīghanikāyaṭṭhakathaṃ pana ācariyo sumaṅgalapariveṇavāsinā  āyācito akāsi vuttaṃ hetametissā nigamane 
āyācito  sumaṅgala-pariveṇanivāsinā thiraguṇena
 saṅgha ttherena theravaṃsanvayena
dīghāgamassa dasabala-guṇagaṇaparidīpanassa aṭṭhakathaṃ
yaṃ ārabhiṃ  nāma nāmena
sā hi mahāaṭṭhakathāya sāramādāya niṭṭhitā esāti 
 nāma majjhimanikāyaṭṭhakathaṃ bhadanta pubbe mayūradūtapaṭṭane attanā saddhiṃ vasantena āyācito akāsi vuttaṃ hetametissā nigamane 
āyācito sumatinā therena bhadanta
pubbe mhi saddhiṃ vasantena
paravādavidhaṃsanassa majjhimanikāyaseṭṭhassa
yamahaṃ -maṭṭhakathaṃ kātumārabhiṃ
sā hi mahāaṭṭhakathāya sāramādāya niṭṭhitā esāti 
 nāma saṃyuttanikāyaṭṭhakathaṃ bhadanta āyācito akāsi vuttaṃ hetametissā nigamane 
etissā karaṇatthaṃ therena bhadanta
sucisīlena subhāsitassa pakāsayantañāṇena
sāsanavibhūtikāmena yācamānena maṃ subhaguṇena
yaṃ samadhigataṃ puññaṃ tenāpi jano sukhī bhavatūti 
 nāma aṅguttaranikāyaṭṭhakathaṃ bhadanta dakkhiṇaindiyaraṭṭhe dīsu ca sīhaḷadīpe mahāvihāramhi ca attanā saddhiṃ vasantena āyācito tathā pi upāsakena piṭakattayapāragubhūtena vātāhatepi aniñjamānasabhāve dume viya aniñjamānasaddhamme ṭhitena sumatinā parisuddhājīvenābhiyācito akāsi vuttaṃ hetametissā nigamane 
āyācito sumatinā therena bhadanta
 mayā pubbe saddhiṃ vasantena
varatambapaṇṇidīpe  mahāvihāramhi vasanakālepi
vātāhate viya dume aniñjamānamhi saddhamme
pāraṃ piṭakattayasāgarassa gantvā ṭhitena sumatinā
parisuddhājīvenābhiyācito pi
dhammakathānayanipuṇehi dhammakathikehi aparimāṇehi
parikīḷitassa paṭipajjitassa sakasamayacitrassa
aṭṭhakathaṃ aṅguttaramahānikāyassa kātumāraddho
yamahaṃ cirakālaṭṭhiti-micchanto sāsanavarassa
sā hi mahāaṭṭhakathāya sāramādāya niṭṭhitā esā
catunnavutiparimāṇāya pāḷiyā bhāṇavārehi
sabbāgamasaṃvaṇṇana manoratho pūrito ca me yasmā
etāya ti nāmaṃ tato assāti 
imā ca pana catasso āgamaṭṭhakathāyo kurumāno ācariyabuddhaghoso mahāmahindattherenābhataṃ mūlaṭṭhakathāsaṅkhātaṃ mahāaṭṭhakathaṃyeva bhāsāparivattanavasena ceva punappunāgatavitthārakathāmaggassa saṃkhipanavasena ca akāsi vuttañhetaṃ ganthārambhe 
sīhaḷadīpaṃ pana ābhatātha vasinā mahāmahindena
ṭhapitā sīhaḷabhāsāya dīpavāsīnamatthāya
apanetvāna tatohaṃ sīhaḷabhāsaṃ manoramaṃ bhāsaṃ
tantinayānucchavikaṃ āropento vigatadosaṃ
hitvā punappunāgata-matthaṃ atthaṃ pakāsayissāmīti
tathā nigamanepi 
sā hi mahāaṭṭhakathāya sāramādāya niṭṭhitā esāti  ca
mūlaṭṭhakathāsāraṃ ādāya mayā imaṃ karontenāti  ca
imāsaṃ sarīrabhūtapāṭhesu ca samantapāsādikāyaṃ viya mahāpaccariyaṃ kurundiyantiādinā vinicchayasaṃvaṇṇanābhedappakāsanaṃ na dissati tathā abhidhammaṭṭhakathāsupi  tenetaṃ ñāyati suttantābhidhammesu mahāaṭṭhakathāto aññā mahāpaccariādināmikā porāṇikā sīhaḷaṭṭhakathāyo ceva andhakaṭṭhakathā ca natthīti yāva vasabharājakālā  pana pākaṭānaṃ sīhaḷikattherānaṃ vinicchayo ca vādā ca vatthūni ca etāsupi dissantiyevāti
