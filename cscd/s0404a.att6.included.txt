

 sattamassa  paṭhame ti kāyavivekena vivittassa ti katthaci anāyattavuttino vipassanākammikassa ti catupaccayalābhāya ti sokī ca paridevī ca socicca parideviccātipi pāṭho ti taṃkhaṇaṃyeva vipassanāsaddhammā cuto imasmiṃ sutte vaṭṭavivaṭṭaṃ kathitaṃ

 dutiye nti attano ca paresañca hitapaṭipattiyaṃ samattho pariyatto anucchaviko ti  khippaṃ upadhāreti khandhadhātuāyatanādīsu kathiyamānesu te dhamme khippaṃ jānātīti attho imasmiṃ sutte samathavipassanā kathitā puggalajjhāsayena pana desanāvilāsena cetaṃ matthakato paṭṭhāya heṭṭhā otarantaṃ kathitanti

 tatiye ti nikkāraṇeneva yathā vā ayaṃ yācati evameva ti mūḷhapurisā tucchapurisā ti yācanti nti iriyāpathānugamanena anubandhitabbaṃ maṃ na vijahitabbaṃ maññanti ājānanatthaṃ apasādento evamāha esa kira bhikkhu ovāde dinnepi pamādameva anuyuñjati dhammaṃ sutvā tattheva vasati samaṇadhammaṃ kātuṃ na icchati tasmā bhagavā evaṃ apasādetvā puna yasmā so arahattassa upanissayasampanno  tasmā taṃ ovadanto ntiādimāha tattha ti iminā tāvassa ovādena niyakajjhattavasena cittekaggatāmatto mūlasamādhi vutto
tato  ettakeneva santuṭṭhiṃ anāpajjitvā evaṃ so samādhi vaḍḍhetabboti dassetuṃ ti evamassa mettāvasena bhāvanaṃ vaḍḍhetvā punatiādi vuttaṃ tassattho  yadā te bhikkhu ayaṃ mūlasamādhi evaṃ mettāvasena bhāvito hoti tadā tvaṃ tāvatakenapi tuṭṭhiṃ anāpajjitvāva imaṃ mūlasamādhiṃ aññesupi ārammaṇesu catukkapañcakajjhānāni pāpayamāno savitakkasavicārampītiādinā nayena bhāveyyāsīti
evaṃ vatvā ca pana avasesabrahmavihārapubbaṅgamampissa aññesu ārammaṇesu catukkapañcakajjhānabhāvanaṃ kareyyāsīti dassento tiādimāha evaṃ mettāpubbaṅgamaṃ catukkapañcakajjhānabhāvanaṃ dassetvā puna kāyānupassanādipubbaṅgamaṃ dassetuṃ tiādiṃ vatvā tiādimāha tattha ti gamissasi ti iminā arahattaṃ dasseti arahattappatto hi sabbiriyāpathesu phāsu viharati nāma

 catutthe ti attano padhānabhūmiyaṃ uppannaṃ vitakkaṃ bhikkhusaṅghassa ārocetuṃ  pubbāhaṃ bhikkhavetiādivacanaṃ avoca nti  dibbacakkhuñāṇobhāsaṃ nti dibbacakkhubhūtaṃ ñāṇasaṅkhātaṃ dassanaṃ nti ekato vasitapubbaṃ imasmiṃ pana sutte dibbacakkhuñāṇaṃ iddhividhañāṇaṃ cetopariyañāṇaṃ yathākammupagañāṇaṃ anāgataṃsañāṇaṃ paccuppannaṃsañāṇaṃ atītaṃsañāṇaṃ pubbenivāsañāṇanti imāni tāva aṭṭha ñāṇāni pāḷiyaṃyeva āgatāni tehi pana saddhiṃ vipassanāñāṇāni cattāri maggañāṇāni cattāri  phalañāṇāni cattāri paccavekkhaṇañāṇāni cattāri paṭisambhidāñāṇāni cha asādhāraṇañāṇānīti etāni ñāṇāni samodhānetvā kathentena evaṃ idaṃ suttaṃ kathitaṃ nāma hoti

 pañcame ti abhibhavanakāraṇāni kiṃ abhibhavanti paccanīkadhammepi ārammaṇānipi tāni hi paṭipakkhabhāvena paccanīkadhamme abhibhavanti puggalassa ñāṇuttariyatāya ārammaṇāni tiādīsu pana ajjhattarūpe parikammavasena ajjhattaṃ rūpasaññī nāma hoti ajjhattañhi nīlaparikammaṃ karonto kese vā pitte vā akkhitārakāya vā karoti pītaparikammaṃ karonto mede vā chaviyā vā hatthatalapādatalesu vā akkhīnaṃ pītaṭṭhāne vā karoti lohitaparikammaṃ karonto maṃse vā lohite vā jivhāya vā akkhīnaṃ rattaṭṭhāne vā karoti odātaparikammaṃ karonto aṭṭhimhi vā dante vā nakhe vā akkhīnaṃ setaṭṭhāne vā karoti taṃ pana sunīlakaṃ supītakaṃ sulohitakaṃ suodātaṃ na hoti avisuddhameva hoti
ti yassevaṃ parikammaṃ ajjhattaṃ uppannaṃ hoti nimittaṃ pana bahiddhā so evaṃ ajjhattaṃ  parikammassa bahiddhā ca appanāya vasena ajjhattaṃ rūpasaññī eko bahiddhā rūpāni passatīti vuccati ti avaḍḍhitāni ti suvaṇṇāni vā hontu dubbaṇṇāni vā parittavaseneva idaṃ abhibhāyatanaṃ vuttanti veditabbaṃ ti yathā nāma sampannaggahaṇiko kaṭacchumattaṃ bhattaṃ labhitvā kiṃ ettha bhuñjitabbaṃ  atthīti saṃkaḍḍhitvā ekakabaḷameva karoti evameva ñāṇuttariko puggalo visadañāṇo kimettha parittake ārammaṇe samāpajjitabbaṃ atthi nāyaṃ mama bhāroti tāni rūpāni abhibhavitvā samāpajjati saha nimittuppādenevettha appanaṃ pāpetīti attho ti iminā panassa ābhogo kathito so ca kho samāpattito vuṭṭhitassa na antosamāpattiyaṃ ti ābhogasaññāyapi jhānasaññāyapi evaṃsaññī hoti abhibhavanasaññā hissa antosamāpattiyampi atthi ābhogasaññā pana samāpattito vuṭṭhitasseva
ti  vaḍḍhitappamāṇāni mahantānīti attho ti ettha ca pana yathā mahagghaso puriso ekaṃ bhattavaḍḍhitakaṃ labhitvā aññāpi hotu aññāpi hotu kiṃ esā mayhaṃ karissatīti na taṃ mahantato passati evameva ñāṇuttaro puggalo visadañāṇo kiṃ ettha samāpajjitabbaṃ nayidaṃ appamāṇaṃ na mayhaṃ cittekaggatākaraṇe  bhāro atthīti abhibhavitvā samāpajjati saha nimittuppādanevettha appanaṃ pāpetīti attho
ti alābhitāya vā anatthikatāya vā ajjhattarūpe parikammasaññāvirahito
ti yassa parikammampi nimittampi bahiddhā uppannaṃ so evaṃ bahiddhā parikammassa ceva appanāya ca vasena ajjhattaṃ arūpasaññī eko bahiddhā rūpāni passatīti vuccati sesamettha catutthābhibhāyatane ca vuttanayameva imesu pana catūsu parittaṃ vitakkacaritavasena āgataṃ appamāṇaṃ mohacaritavasena suvaṇṇaṃ dosacaritavasena dubbaṇṇaṃ rāgacaritavasena etesañhi etāni sappāyāni sā ca nesaṃ sappāyatā visuddhimagge  cariyaniddese vuttā
pañcamaabhibhāyatanādīsu ti sabbasaṅgāhikavasena vuttaṃ ti vaṇṇavasena ti nidassanavasena apaññāyamānavivarāni asambhinnavaṇṇāni ekanīlāneva hutvā dissantīti vuttaṃ hoti ti  idaṃ pana obhāsavasena vuttaṃ nīlobhāsāni nīlappabhāyuttānīti attho etena nesaṃ suvisuddhataṃ dasseti visuddhavaṇṇavaseneva hi imāni abhibhāyatanāni vuttāni nīlakasiṇaṃ uggaṇhanto nīlasmiṃ nimittaṃ gaṇhāti pupphasmiṃ vā vatthasmiṃ vā vaṇṇadhātuyā vātiādikaṃ panettha kasiṇakaraṇañca  parikammañca appanāvidhānañca sabbaṃ visuddhimagge  vitthārato vuttamevāti

ti kenaṭṭhena vimokkhā adhimuccanaṭṭhena ko panāyaṃ adhimuccanaṭṭho nāma paccanīkadhammehi ca suṭṭhu muccanaṭṭho ārammaṇe ca abhirativasena suṭṭhu muccanaṭṭho pituaṅke  vissaṭṭhaṅgapaccaṅgassa dārakassa sayanaṃ viya aniggahitabhāvena nirāsaṅkatāya ārammaṇe pavattīti vuttaṃ hoti ayaṃ panattho pacchime vimokkhe natthi purimesu vimokkhesu atthi
ti ettha ajjhattaṃ kesādīsu nīlakasiṇādivasena uppāditaṃ rūpajjhānaṃ rūpaṃ tadassatthīti rūpī bahiddhāpi nīlakasiṇādīni rūpāni jhānacakkhunā passati iminā ajjhattabahiddhavatthukesu kasiṇesu uppāditajjhānassa puggalassa cattāri rūpāvacarajjhānāni dassitāni ti ajjhattaṃ na rūpasaññī attano kesādīsu anuppāditarūpāvacarajjhānoti attho iminā bahiddhā parikammaṃ katvā bahiddhāva uppāditajjhānassa rūpāvacarajjhānāni dassitāni
ti iminā suvisuddhesu nīlādīsu vaṇṇakasiṇesu jhānāni dassitāni tattha kiñcāpi antoappanāya subhanti ābhogo natthi yo pana suvisuddhaṃ subhaṃ kasiṇaṃ ārammaṇaṃ katvā viharati so yasmā subhanti adhimutto hotīti vattabbataṃ āpajjati tasmā evaṃ desanā katā paṭisambhidāmagge pana 
kathaṃ subhanteva adhimutto hotīti vimokkho idha bhikkhu mettāsahagatena cetasā ekaṃ disaṃ  viharati mettāya bhāvitattā sattā appaṭikūlā honti karuṇāsahagatena muditāsahagatena   upekkhāsahagatena cetasā ekaṃ disaṃ viharati upekkhāya bhāvitattā sattā appaṭikūlā honti evaṃ subhanteva adhimutto hotīti vimokkhoti  vuttaṃ
ntiādīsu yaṃ vattabbaṃ taṃ visuddhimagge  vuttameva ti ayaṃ catunnaṃ khandhānaṃ sabbaso vissaṭṭhattā vimuttattā aṭṭhamo uttamo vimokkho nāma

 sattame ti na ariyakathā sadosakathā yāhi cetanāhi te vohāre voharanti tāsaṃ etaṃ nāmaṃ aṭṭhame vuttapaṭipakkhanayena attho veditabbo

 navame ti khattiyānaṃ parisānaṃ sannipāto samāgamo esa nayo sabbattha nti bimbisārasamāgamañātisamāgamalicchavisamāgamādisadisaṃ aññesu cakkavāḷesupi labbhateva nti ālāpasallāpo katapubbo ti dhammasākacchāpi samāpajjitapubbā ti te odātāpi honti kāḷāpi maṅguracchavīpi satthā suvaṇṇavaṇṇo idaṃ pana saṇṭhānaṃ paṭicca  kathitaṃ saṇṭhānampi ca kevalaṃ tesaṃ paññāyatiyeva na pana bhagavā milakkhasadiso hoti nāpi āmuttamaṇikuṇḍalo buddhaveseneva nisīdati tepi attano samānasaṇṭhānameva passanti ti te chinnassarāpi honti gaggassarāpi kākassarāpi satthā brahmassarova idaṃ pana bhāsantaraṃ sandhāya kathitaṃ sacepi hi satthā rājāsane nisinno katheti ajja rājā madhurena kathetīti nesaṃ hoti kathetvā pakkante pana bhagavati puna rājānaṃ āgataṃ disvā ko nu kho ayanti vīmaṃsā uppajjati tattha nti imasmiṃ ṭhāne idāneva māgadhabhāsāya sīhaḷabhāsāya madhurena ākārena kathento ko nu kho ayaṃ antarahito kiṃ devo udāhu  manussoti evaṃ vīmaṃsantāpi na jānantīti attho kimatthaṃ panevaṃ ajānantānaṃ dhammaṃ desetīti vāsanatthāya evaṃ sutopi hi dhammo anāgate paccayo hotīti anāgataṃ paṭicca deseti ntiādinaṃ soṇadaṇḍasamāgamādivasena ceva aññacakkavāḷavasena ca sambhavo veditabbo

 dasame nti idha cammakhaṇḍaṃ adhippetaṃ nti udenayakkhassa vasanaṭṭhāne katavihāro vuccati dīsupi eseva nayo ti vaḍḍhitā ti  punappunaṃ katā ti  yuttayānaṃ viya katā ti patiṭṭhānaṭṭhena vatthu viya katā ti adhiṭṭhitā ti samantato citā suvaḍḍhitā ti suṭṭhu samāraddhā
iti aniyamena kathetvā puna niyametvā dassento tiādimāha ettha nti āyukappaṃ tasmiṃ tasmiṃ kāle yaṃ manussānaṃ āyuppamāṇaṃ taṃ paripuṇṇaṃ karonto tiṭṭheyya ti appaṃ vā bhiyyoti vuttavassasatato atirekaṃ vā mahāsīvatthero panāha  buddhānaṃ aṭṭhāne gajjitaṃ nāma natthi punappunaṃ samāpajjitvā maraṇantikavedanaṃ vikkhambhento bhaddakappameva tiṭṭheyya kasmā pana na ṭhitoti upādinnakasarīraṃ nāma khaṇḍiccādīhi abhibhuyyati buddhā ca khaṇḍiccādibhāvaṃ appatvā pañcame āyukoṭṭhāse bahujanassa piyamanāpakāleyeva parinibbāyanti buddhānubuddhesu ca mahāsāvakesu parinibbutesu ekakeneva khāṇukena viya ṭhātabbaṃ hoti daharasāmaṇeraparivārena vā tato aho buddhānaṃ parisāti hīḷetabbataṃ āpajjeyya tasmā na ṭhitoti evaṃ vuttepi yo pana vuccati āyukappoti idameva aṭṭhakathāya niyāmitaṃ
ti ettha nti nipātamattaṃ yathā mārena pariyuṭṭhitacitto ajjhotthaṭacitto aññopi koci puthujjano paṭivijjhituṃ na sakkuṇeyya evameva  nāsakkhi paṭivijjhitunti attho māro hi  yassa sabbena sabbaṃ dvādasa vipallāsā appahīnā tassa cittaṃ pariyuṭṭhāti therassa ca cattāro vipallāsā appahīnā tenassa māro cittaṃ pariyuṭṭhāsi so pana cittapariyuṭṭhānaṃ karonto kiṃ karotīti bheravaṃ rūpārammaṇaṃ vā dasseti saddārammaṇaṃ vā sāveti tato sattā taṃ disvā vā sutvā vā satiṃ vissajjetvā vivaṭamukhā honti tesaṃ mukhena hatthaṃ pavesetvā hadayaṃ maddati tato visaññāva hutvā tiṭṭhanti therassa panesa mukhe hatthaṃ pavesetuṃ kiṃ sakkhissati bheravārammaṇaṃ pana dassesi taṃ disvā thero nimittobhāsaṃ nappaṭivijjhi bhagavā jānantoyeva kimatthaṃ yāva tatiyaṃ āmantesīti parato tiṭṭhatu bhante bhagavāti yācite tuyhevetaṃ dukkaṭaṃ tuyhevetaṃ aparaddhanti dosāropanena so katanukaraṇatthaṃ
ti ettha satte anatthe niyojento māretīti ti tasseva vevacanaṃ  so hi pāpadhammasamannāgatattā pāpimāti vuccati kaṇho antako namuci pamattabandhūtipi tasseva nāmāni ti ayañhi bhagavato sambodhipattiyā aṭṭhame sattāhe bodhimaṇḍeyeva āgantvā bhagavā yadatthaṃ tumhehi pāramiyo pūritā so vo attho anuppatto paṭividdhaṃ sabbaññutaññāṇaṃ kiṃ te lokavicāraṇenāti vatvā yathā ajja evameva parinibbātu dāni bhante bhagavāti yāci bhagavā cassa na tāvāhantiādīni vatvā paṭikkhipi taṃ sandhāya  bhāsitā kho panesā bhantetiādimāha
tattha ti maggavasena byattā tatheva  tathā ti tepiṭakavasena bahu sutaṃ etesanti  tameva dhammaṃ dhārentīti  atha vā pariyattibahussutā ceva paṭivedhabahussutā ca pariyattipaṭivedhadhammānaṃyeva dhāraṇato dhammadharāti evamettha attho daṭṭhabbo ti ariyadhammassa anudhammabhūtaṃ vipassanādhammaṃ paṭipannā ti anucchavikapaṭipadaṃ paṭipannā ti anudhammaṃ caraṇasīlā nti attano ācariyavādaṃ tiādīni sabbāni aññamaññavevacanāni ti sahetukena sakāraṇena vacanena nti yāva niyyānikaṃ katvā dhammaṃ desessanti
nti  sikkhāttayasaṅgahitaṃ sakalaṃ sāsanabrahmacariyaṃ nti samiddhaṃ jhānassādavasena nti vuddhipattaṃ sabbapāliphullaṃ viya abhiññāsampattivasena nti vitthataṃ tasmiṃ tasmiṃ disābhāge patiṭṭhitavasena nti  bahūhi ñātaṃ paṭividdhaṃ mahājanābhisamayavasena nti sabbākārena puthulabhāvappattaṃ kathaṃ nti yattakā viññujātikā devā ceva manussā ca atthi sabbehi suṭṭhu pakāsitanti attho ti nirālayo tvañhi pāpima aṭṭhamasattāhato paṭṭhāya parinibbātu dāni bhante bhagavā parinibbātu sugatoti viravanto āhiṇḍittha ajja dāni paṭṭhāya vigatussāho hohi mā mayhaṃ parinibbānatthaṃ vāyāmaṃ karohīti vadati
ti satiṃ sūpaṭṭhitaṃ katvā ñāṇena paricchinditvā āyusaṅkhāraṃ vissajji pajahi tattha na bhagavā hatthena leḍḍuṃ viya āyusaṅkhāraṃ ossaji temāsamattameva  pana phalasamāpattiṃ samāpajjitvā tato paraṃ na samāpajjissāmīti cittaṃ uppādesi taṃ sandhāya vuttaṃ ossajīti ussajītipi pāṭho ti mahanto pathavīkampo tadā kira dasasahassī lokadhātu kampittha ti bhayajanako ti devabheriyo phaliṃsu devo sukkhagajjitaṃ gajji akālavijjulatā nicchariṃsu khaṇikavassaṃ vassīti vuttaṃ hoti
ti kasmā udānesi koci nāma vadeyya bhagavā pacchato pacchato anubandhitvā parinibbātu bhanteti upadduto bhayena āyusaṅkhāraṃ vissajjesīti tassokāso  mā hotu bhītassa hi udānaṃ nāma natthīti pītivegavissaṭṭhaṃ udānaṃ udānesi
tattha sabbesaṃ soṇasiṅgālādīnampi paccakkhabhāvato tulitaṃ paricchinnanti  kiṃ taṃ kāmāvacarakammaṃ na tulaṃ na vā tulaṃ sadisamassa aññaṃ lokiyaṃ kammaṃ atthīti  kiṃ taṃ mahaggatakammaṃ atha vā kāmāvacaraṃ rūpāvacaraṃ tulaṃ arūpāvacaraṃ atulaṃ appavipākaṃ vā tulaṃ bahuvipākaṃ atulaṃ nti sambhavahetubhūtaṃ rāsikārakaṃ piṇḍakārakanti  attho nti punabbhavasaṅkhāraṇakaṃ ti vissajjesi ti buddhamuni ti niyakajjhattarato ti upacārappanāsamādhivasena samāhito ti kavacaṃ viya abhindi nti attani sañjātaṃ kilesaṃ idaṃ vuttaṃ hoti  savipākaṭṭhena sambhavaṃ bhavābhisaṅkharaṇaṭṭhena bhavasaṅkhāranti ca laddhanāmaṃ tulātulasaṅkhātaṃ lokiyakammañca ossaji saṅgāmasīse  mahāyodho kavacaṃ viya attasambhavaṃ kilesañca ajjhattarato hutvā samāhito hutvā abhindīti
atha vā nti tulento tīrento nti nibbānañceva sambhavañca nti bhavagāmikammaṃ ti pañcakkhandhā aniccā pañcannaṃ khandhānaṃ nirodho nibbānaṃ niccantiādinā  nayena tulayanto buddhamuni bhave ādīnavaṃ nibbāne ca ānisaṃsaṃ disvā taṃ khandhānaṃ mūlabhūtaṃ bhavasaṅkhāraṃ kammaṃ kammakkhayāya saṃvattatīti  evaṃ vuttena kammakkhayakarena ariyamaggena avassaji kathaṃ  so hi vipassanāvasena ajjhattarato samathavasena samāhitoti evaṃ pubbabhāgato paṭṭhāya  samathavipassanābalena kavacamiva attabhāvaṃ pariyonandhitvā ṭhitaṃ attani sambhavattā attasambhavanti laddhanāmaṃ sabbakilesajālaṃ abhindi kilesābhāvena ca kataṃ kammaṃ appaṭisandhikattā avassaṭṭhaṃ nāma hotīti evaṃ kilesappahānena kammaṃ pajahi pahīnakilesassa ca bhayaṃ nāma natthi tasmā abhītova āyusaṅkhāraṃ ossajji abhītabhāvañāpanatthañca udānaṃ udānesīti veditabbo
ti yena samayena yasmiṃ vā samaye mahāvātā ti upakkhepakavātā nāma  uṭṭhahanti te vāyantā saṭṭhisahassādhikanavayojanasatasahassabahalaṃ udakasandhārakavātaṃ upacchindanti tato ākāse udakaṃ bhassati tasmiṃ bhassante pathavī bhassati puna vāto attano balena antodhammakaraṇe viya udakaṃ ābandhitvā gaṇhāti tato udakaṃ uggacchati tasmiṃ uggacchante pathavī uggacchati evaṃ udakaṃ kampitaṃ  pathaviṃ kampeti etañca kampanaṃ yāvajjakālāpi hotiyeva bahubhāvena pana ogacchanuggacchanaṃ na paññāyati
ti ijjhanassa mahantatāya mahiddhikā anubhavitabbassa mahantatāya mahānubhāvā ti dubbalā ti balavā ti so iddhiṃ nibbattetvā saṃvejento mahāmoggallāno viya vīmaṃsanto vā mahānāgattherassa bhāgineyyo saṅgharakkhitasāmaṇero viya pathaviṃ kampeti ti samantato kampeti ti tasseva vevacanaṃ iti imesu aṭṭhasu pathavikampesu paṭhamo dhātukopena dutiyo iddhānubhāvena tatiyacatutthā puññatejena pañcamo ñāṇatejena chaṭṭho sādhukāradānavasena sattamo kāruññasabhāvena aṭṭhamo ārodanena mātukucchiṃ okkamante ca tato nikkhamante ca mahāsatte tassa puññatejena pathavī akampittha abhisambodhiyaṃ ñāṇatejābhihatā hutvā akampittha dhammacakkappavattane sādhukārabhāvasaṇṭhitā sādhukāraṃ dadamānā akampittha āyusaṅkhāraossajjane  kāruññasabhāvasaṇṭhitā cittasaṅkhobhaṃ asahamānā akampittha parinibbāne ārodanavegatunnā hutvā akampittha ayaṃ panattho pathavidevatāya vasena veditabbo mahābhūtapathaviyā panetaṃ natthi acetanattā sesaṃ sabbattha uttānatthamevāti

