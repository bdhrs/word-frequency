
 tattha hi tena  buddhaghoso bodhimaṇḍasamīpe  jātoti na yuttametanti vatvā taṃsādhanatthāya cattāri byatirekakāraṇāni dassitāni kathaṃ
 buddhaghosena pakāsitesu taṃkālikavatthūsu ekampi taṃ natthi yaṃ magadhesu uppannanti paṭhamaṃ kāraṇaṃ dassitaṃ tadakāraṇameva ācariyabuddhaghosatthero hi saṅgahaṭṭhakathāyo karonto porāṇaṭṭhakathāyoyeva  saṃkhipitvā bhāsāparivattanamattena ca visesetvā akāsi na pana yaṃ vā taṃ vā attano diṭṭhasutaṃ dassetvā vuttañhetaṃ ācariyena 
saṃvaṇṇanaṃ tañca samārabhanto
tassā mahāaṭṭhakathaṃ sarīraṃ
katvā mahāpaccariyaṃ tatheva
kurundināmādisu vissutāsu
vinicchayo aṭṭhakathāsu vutto
yo yuttamatthaṃ apariccajanto
athopi antogadhatheravādaṃ
saṃvaṇṇanaṃ samma samārabhissanti  ca
tato ca bhāsantarameva hitvā
vitthāramaggañca samāsayitvā
vinicchayaṃ sabbamasesayitvā
tantikkamaṃ kiñci avokkamitvā
suttantikānaṃ vacanānamatthaṃ
suttānurūpaṃ paridīpayantī
yasmā ayaṃ hessati vaṇṇanāpi
sakkacca tasmā anusikkhitabbāti  ca
yatheva ca ācariyabuddhaghosena attano aṭṭhakathāsu taṃkālikāni māgadhikāni vatthūni na pakāsitāni tatheva sīhaḷikānipi dakkhiṇaindiyaraṭṭhikānipi na hi tattha kālato  pacchā uppannavatthūni diṭṭhāni ṭhapetvā rājavatthuṃ  ācariyo ca tato tisatamattavassehi pacchātare  kāle  sīhaḷadīpamupāgato tasmā aṭṭhakathāsu taṃkālikamāgadhikavatthūnaṃ appakāsanamattena na sakkā takkattā na māgadhikoti ñātunti
[kha) punapi  tena sabbesupi buddhaghosaganthesu uttaraindiyadesāyattaṃ paccakkhato diṭṭhassa viya pakāsanaṃ natthīti dutiyaṃ kāraṇaṃ dassitaṃ tassapi akāraṇabhāvo purimavacaneneva veditabbo apica  nāma saṃyuttaṭṭhakathāyaṃ  nāma dīghanikāyaṭṭhakathāyañca vuttasaṃvaṇṇanāyapi veditabbo tattha hi 
yatheva hi kalambanadītīrato rājamātuvihāradvārena thūpārāmaṃ gantabbaṃ hoti evaṃ hiraññavatikāya nāma nadiyā pārimatīrato sālavanaṃ uyyānaṃ yathā anurādhapurassa thūpārāmo evaṃ taṃ kusinārāya hoti thūpārāmato dakkhiṇadvārena nagaraṃ pavisanamaggo pācīnamukho gantvā uttarena nivattati evaṃ uyyānato sālapanti pācīnamukhā gantvā uttarena nivattā tasmā taṃ upavattananti vuccatīti  
paccakkhato diṭṭhassa viya pakāsanampi dissateva tampi pana porāṇaṭṭhakathāhi bhāsāparivattanamattamevāti gahetabbaṃ tādisāya atthasaṃvaṇṇanāya mahāmahindattherakālatoyeva pabhuti vuttāya eva bhavitabbattāti
[ga) punapi tena uṇhassāti aggisantāpassa tassa vanadāhādīsu sambhavo veditabboti   vuttasaṃvaṇṇanaṃ pakāsetvā tassā panassa avahasanīyabhāvo pākaṭoyevāti ca hīḷetvā indiyaraṭṭhe pana uttaradesesu gimhakāle vatthacchādanarahitā mānusakāyacchavi sūriyasantāpena ekaṃsato dayhati taṃ na jānanti dakkhiṇaindiyadesikāti tatiyaṃ kāraṇaṃ daḷhatarabhāvena dassitaṃ tattha pana yadi sūriyasantāpena ekaṃsato dayhatīti etaṃ ujukato sūriyarasmisantāpeneva daḍḍhabhāvaṃ sandhāya vucceyya evaṃ sati nti pade  samānatthattā na yuttameva yadi pana sūriyasantāpasañjātena uṇhautunā daḍḍhabhāvaṃ sandhāya vucceyya evaṃ sati uttaraindiyadesesu aññattha ca tādisesu atiuṇhaṭṭhānesu sūriyasantāpasañjātassa uṇhautuno paṭighātāya  cīvaraṃ senāsanañca paṭisevīyatīti ayamattho na na yutto tathā hi vuttaṃ  
nti utuvisabhāgavasena vuttanti
sā pana visuddhimagge padatthasaṃvaṇṇanā porāṇasuttantaṭṭhakathāhi āgatā bhaveyya tathā hi vuttaṃ  nāma majjhimanikāyaṭṭhakathāya vaṇṇanāyaṃ  nti cettha aggisantāpova veditabbo sūriyasantāpavasena panetaṃ vatthu vuttanti ettha ca sacāyamattho ācariyena attano mativasena vutto assa tassa vatthussa porāṇaṭṭhakathāyaṃ vuttabhāvañca tassā atthasaṃvaṇṇanāya attano matibhāvañca yuttabhāvañca pakāseyya ācariyo hi yattha yattha porāṇaṭṭhakathāsu avuttatthaṃ visesetvā dasseti tattha tattha tādisaṃ ñāpakavacanampi pakāsetiyeva yathā   ettha āṇattiyanissaggiyathāvarāpi payogā yujjanti aṭṭhakathāsu pana anāgatattā vīmaṃsitvā gahetabbāti vacanaṃ yathā ca   avicāritametaṃ porāṇehi ayaṃ pana attano matīti vacanaṃ na cettha kiñcipi ñāpakavacanaṃ pakāsitaṃ tasmā yadetaṃ ti aggisantāpassāti ca nti cettha aggisantāpova veditabboti ca vacanaṃ etaṃ porāṇasuttantaṭṭhakathāvacananti veditabbanti
 punapi tena  nāma majjhimanikāyaṭṭhakathāyaṃ  saṃvaṇṇento  buddhaghoso magadhavideharaṭṭhānaṃ antare gaṅgāya nadiyā majjhe vālukatthaladīpakā atthīti saddahati maññe buddhaghosena pana diṭṭhagaṅgā sīhaḷadīpe mahāveligaṅgāyeva na pana indiyaraṭṭhikānaṃ seṭṭhasammatā mahāgaṅgāti pākaṭoyevāyamatthoti catutthaṃ kāraṇaṃ dassitaṃ taṃ pana idāni mahāgaṅgāya majjhe tasmiṃ ṭhāne tādisaṃ dīpakaṃ adisvā pubbepi evameva bhaveyyāti ekaṃsato gahetvā vuttavacanamattameva nadiyo pana sabbadāpi tenevākārena tiṭṭhantīti na sakkā gahetunti pākaṭoyevāyamattho tasmā yathā pubbe tassa gopālassa kāle tasmiṃ ṭhāne majjhe gaṅgāya tādisā dīpakā saṃvijjamānā ahesuṃ tatheva porāṇaṭṭhakathāsu esa attho saṃvaṇṇito  tadeva ca vacanaṃ ācariyena bhāsāparivattanaṃ katvā pakāsitanti evameva gahetabbaṃ tasmā tampi akāraṇamevāti
