

tiādinā upālittherena vinayassa pāṭavatthaṃ sayameva pucchitvā vissajjanaṃ kataṃ ti bhikkhunīnaṃ paññattā ekā eva āpatti aṭṭhavatthukā nāmāti attho
ti ettha yasmā ñattikammesu ñatti sayameva kammaṃ hoti ñattidutiyañatticatutthesu kammesu anussāvanasaṅkhātassa kammassa ñattipādakabhāvena tiṭṭhati tasmā imāni dve ñattikiccānīti vuttāni
ti dasasupi sikkhāpadesu ekatoupasampannāya vasena vuttadukkaṭaṃ sandhāya vuttaṃ ti bhikkhunovādavaggassa paṭhamasikkhāpadavibhaṅge  ti bhikkhunovādakasammutikamme adhammakamme jāte āpajjitabbā dve āpattinavakā dhammakamme dve āpattinavakāti cattāro navakā vuttā  viññāpanādipubbapayoge dukkaṭaṃ ajjhohāre pācittiyaṃ pācittiyena saddhiṃ dukkaṭā katāyevāti vuttaṃ
tiādīsu yadā bhikkhuniyā ekena pādena hatthapāsaṃ vijahitvā ṭhatvā kiñci kammaṃ katvā tato aparena pādena vijahitvā ṭhātukāmatā uppajjati tadā sā yathākkamaṃ vijahantī tiṭṭhati vijahitvā tiṭṭhatīti imaṃ vohāraṃ labhati aññathā hissā gāmūpacāramokkantiyā viseso na siyā hatthapāsavijahanassāpi gamanattā ti etthāpi yathāvuttādhippāyena addhāsanena hatthapāsaṃ vijahantī nisīdati sakalena  vā āsanena vijahitvā nisīdati addhasarīrena vijahantī nipajjati sakalena sarīrena vijahitvā nipajjatīti yojetabbaṃ


ti sappinavanītādīnaṃ pañcannaṃ vatthūnaṃ bhedena pācittiyāni pañca nānāvatthukāni esa nayo paṇītabhojanavisaye tiādīsupi etena bhesajjapaṇītabhojanasikkhāpadāni ekekasikkhāpadavasena paññattānipi vatthubhedena paccekaṃ pañcasikkhāpadanavasikkhāpadasadisāni bhikkhunīnaṃ pāṭidesanīyāpattiyo viyāti dasseti teneva nānāvatthukānīti vuttaṃ sappiṃ eva paṭiggahetvā anekabhājanesu ṭhapetvā sattāhaṃ atikkāmentassa bhājanagaṇanāya sambhavantiyo bahukāpi āpattiyo ekavatthukā eva honti evaṃ sappibhojanameva bahūsu ṭhānesu viññāpetvā ekato vā visuṃ visumeva vā bhuñjantassa āpattiyo ekavatthukā evāti daṭṭhabbā
pāḷiyaṃ ti ettha deseyyāti vuttāti itisaddaṃ ajjhāharitvā yojetabbaṃ evaṃ sesesupi
nti ettha ādisaddo luttaniddiṭṭho yāvatatiyakā ca sabbe ubhatovibhaṅge āgatā saṅghādisesasāmaññena ekaṃ pācittiyasāmaññena ca ekaṃ katvā ti vuttanti daṭṭhabbaṃ ettha ca ñattiyā dukkaṭaṃ dvīhi kammavācāhi thullaccayāpi santi eva tāni mātikāya na āgatāni mātikāgatavasena hettha tissoti vuttaṃ
ti saṅghagaṇapuggalehi kāraṇabhūtehi ti parisuddhabhāvūpagamanena abhinavuppannasīlo abhinavuppannañhi abbhuṇhanti vuccati parisuddhasīloti attho tenāha ti
ti idaṃ kosambakakkhandhake sace maṃ ime bhikkhū āpattiyā adassane ukkhipissanti na mayā saddhiṃ uposathaṃ karissantītiādinā āpattiyā  adassane ādīnavaṃ dassetvā paresampi saddhāya āpattidesanāvidhānamukhena sāmatthiyato pakāsito ekato uposathakaraṇa pavāraṇākaraṇa saṅghakammakaraṇa āsanenisīdana yāgupānenisīdana bhattaggenisīdana ekacchannesayana yathāvuḍḍhaabhivādanādikaraṇasaṅkhāte aṭṭhānisaṃse sandhāya vuttaṃ
nti  vinayapiṭake āgatānaṃ vasena vuttaṃ ti sā catubbidhā accayadesanā katamāti attho nti māraṇatthāya payojitadhanuggahānaṃ ti sahaseyyasikkhāpadavatthusmiṃ āgatāya
nti therāsanato paṭṭhāya aṭṭhahi bhikkhunīhi itarāya āgatāya vuḍḍhāya bhikkhuniyā āsanaṃ dātabbaṃ aṭṭhannaṃ pana bhikkhunīnaṃ navakāya āgatāya adātumpi vaṭṭati tāya pana saṅghanavakāsane laddhokāse nisīditabbaṃ atha vā aṭṭhannaṃ vuḍḍhānaṃ bhikkhunīnaṃ itarāya navakatarāya āsanaṃ dātabbaṃ ti osāraṇādīni nava eva


ti dasa ime bhikkhave avandiyātiādinā  vuttā navakaanupasampannanānāsaṃvāsakamātugāmapaṇḍakā pañca pārivāsikādayo ca pañcāti dasa janā
ti dosayuttakammāni dvādasāti attho ti sampannakammāni visuddhakammānīti attho ti dhammena samaggameva
anantaṃ nibbānaṃ ajini jinitvā paṭilabhatīti anantajinoti āha iccādi ti so eva bhagavā
tiādinā upālitthereneva ekaṃ vinayadharaṃ sammukhe  ṭhitaṃ pucchantena viya pucchitvā tena vissajjitaṃ viya vissajjanaṃ kataṃ tattha ti vinayaṃ jānāmīti paṭijānantassa ti vinaye tayā vuccamāne suṇoma
 pāḷiyaṃ tiādi ubhatovibhaṅgesu āgatesu aggahitaggahaṇavasena vuttaṃ

