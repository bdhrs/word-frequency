

 catutthassa  paṭhame na ākappasampannoti samaṇākappena sampanno abhāvanīyo hotīti vaḍḍhanīyo na hoti dutiyaṃ uttānameva

 tatiye paṭibaloti kāyabalena ca ñāṇabalena ca samannāgatattā paṭibalo

 catutthe khaṇḍaphullanti patitaṭṭhānañca bhinnaṭṭhānañca paṭisaṅkharotīti paṭipākatikaṃ karoti ārocetīti idaṃ pavāritakulānaṃ vasena vuttaṃ

 pañcame adhisīlesūti pañcasu sīlesu dhammadassane nivesetīti catusaccadhammadassane patiṭṭhāpeti arahaggatanti sabbasakkārānaṃ arahe ratanattayeva gataṃ tīsu vatthūsu garucittīkāraṃ upaṭṭhapethāti attho chaṭṭhaṃ uttānameva

 sattame āvāsapaligedhīti āvāsaṃ balavagiddhivasena gilitvā viya ṭhito sesaṃ sabbaṃ uttānamevāti
āvāsikavaggo catuttho
