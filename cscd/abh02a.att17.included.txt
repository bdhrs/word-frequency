

 idāni  tadanantare dhammahadayavibhaṅge pāḷiparicchedo tāva evaṃ veditabbo  ettha hi āditova khandhādīnaṃ dvādasannaṃ koṭṭhāsānaṃ vasena sabbasaṅgāhikavāro nāma vutto dutiyo tesaṃyeva dhammānaṃ kāmadhātuādīsu uppattānuppattidassanavāro nāma tatiyo tattheva pariyāpannāpariyāpannadassanavāro nāma catuttho tīsu bhūmīsu uppattikkhaṇe vijjamānāvijjamānadhammadassanavāro nāma pañcamo tesaṃ dhammānaṃ bhūmantaravasena dassanavāro nāma chaṭṭho gatīsu uppādakakammaāyuppamāṇadassanavāro nāma sattamo abhiññeyyādivāro nāma aṭṭhamo sārammaṇānārammaṇavāro nāma navamo tesaṃ khandhādidhammānaṃ diṭṭhasutādivasena saṅgahetvā dassanavāro nāma dasamo kusalattikādivasena saṅgahetvā dassanavāro nāma
 evaṃ dasahi vārehi paricchinnāya pāḷiyā paṭhame tāva sabbasaṅgāhikavāre avīcito yāva bhavaggaṃ etthantare kati khandhāti pucchite ekoti vā cattāroti vā chāti vā avatvā pañcāti vattuṃ samattho añño natthīti attano ñāṇabalaṃ dīpento ti pucchānurūpaṃ vissajjanaṃ āha yathāpucchaṃ vissajjanañhi sabbaññubyākaraṇaṃ nāmāti vuccati tiādīsupi eseva nayo  pabhedo khandhavibhaṅgādīsu vuttanayeneva veditabbo

 dutiyavāre  ye dhammā kāmabhave kāmadhātusambhūtānañca sattānaṃ uppajjanti  kāmadhātuyaṃ pariyāpannā vā apariyāpannā vā  te sabbe saṅgahetvā tiādi vuttaṃ ādīsupi eseva nayo yasmā pana rūpadhātupariyāpannānaṃ sattānaṃ ghānāyatanādīnaṃ abhāvena gandhāyatanādīni āyatanādikiccaṃ na karonti tasmā tiādi vuttaṃ  yasmā ca okāsavasena vā sattuppattivasena  vā apariyāpannadhātu nāma natthi tasmā apariyāpannadhātuyāti avatvā yaṃ yaṃ apariyāpannaṃ taṃ tadeva dassetuṃ tiādi vuttaṃ

 tatiyavāre ti kāmadhātubhajanaṭṭhena pariyāpannā taṃnissitā tadantogadhā kāmadhātutveva saṅkhaṃ gatāti attho sesapadesupi eseva nayo ti bhavavasena okāsavasena ca paricchinnā ti tathā aparicchinnā

 catutthavāre ti saddāyatanavajjāni tañhi ekantena paṭisandhiyaṃ nuppajjati iminā nayena sabbattha attho veditabbo sattake devānaṃ asurānanti gativasena avatvā avisesena nti vuttaṃ tasmā yattha yattha gabbhaseyyakā sambhavanti tattha tattha tesaṃ sattāyatanāni veditabbāni tathā dhātuyo sesamettha uttānatthameva pañcamavāre yaṃ vattabbaṃ taṃ dhammasaṅgahaṭṭhakathāyaṃ vuttameva


 chaṭṭhavāre  pañcahi kāmaguṇehi nānappakārehi vā iddhivisesehi dibbantīti  ti devo devīti evaṃ lokasammutiyā devā ti devaloke uppannattā upapattiyā devā ti sabbesaṃ devānaṃ pūjārahā sabbakilesavisuddhiyā devā ti muddhābhisittakhattiyā ti tesaṃ mahesiyo ti abhisittarājūnaṃ abhisittadeviyā kucchismiṃ uppannakumārā
ti cātuddasādīsu aṭṭhaṅgasamannāgataṃ uposathaṃ upavasitvā idāni yasmā parittadānādipuññakammaṃ manussasobhagyatāya paccayo mattaso kataṃ manussasobhagyatāya adhimattaṃ adhimattabhāvepi nānappakārabhedato nānappakārassa khattiyamahāsālādibhāvassa paccayo tasmā tassa vasena upapattibhedaṃ dassento ntiādimāha tattha  mahāsāro etesanti mahāsārā rakārassa pana lakāraṃ katvā mahāsālāti vuttaṃ gahapatiyova mahāsālā gahapatīsu vā mahāsālāti  sesesupi eseva nayo tattha yassa gehe pacchimantena cattālīsakoṭidhanaṃ nidhānagataṃ hoti kahāpaṇānañca pañca ambaṇāni divasavaḷañjo nikkhamati  ayaṃ  nāma yassa pana gehe pacchimantena asītikoṭidhanaṃ nidhānagataṃ hoti kahāpaṇānañca dasaambaṇāni divasavaḷañjo nikkhamati  ayaṃ  nāma yassa pana gehe pacchimantena koṭisatadhanaṃ nidhānagataṃ hoti kahāpaṇānañca vīsati ambaṇāni divasavaḷañjo nikkhamati  ayaṃ  nāma
nti sahabhāvaṃ sabhāgā hutvā nibbattantīti attho ntiādīsu cātumahārājikā nāma sinerupabbatassa vemajjhe honti tesu pabbataṭṭhakāpi atthi ākāsaṭṭhāpi tesaṃ paramparā cakkavāḷapabbataṃ pattā khiḍḍāpadosikā manopadosikā sītavalāhakā uṇhavalāhakā candimā devaputto sūriyo devaputtoti ete sabbepi cātumahārājikadevalokaṭṭhakā eva
tettiṃsa  janā tattha upapannāti  apica tāvatiṃsāti tesaṃ devānaṃ nāmamevāti vuttaṃ tepi atthi pabbataṭṭhakā atthi ākāsaṭṭhakā tesaṃ paramparā cakkavāḷapabbataṃ pattā tathā yāmādīnaṃ ekadevalokepi hi devānaṃ paramparā cakkavāḷapabbataṃ appattā nāma natthi tattha dibbaṃ sukhaṃ yātā payātā sampattāti  tuṭṭhā pahaṭṭhāti  pakatipaṭiyattārammaṇato atirekena ramitukāmakāle yathārucite bhoge nimminitvā ramantīti  cittācāraṃ ñatvā parehi nimmitesu bhogesu vasaṃ vattentīti 

ti dutiyaṃ vassasataṃ appatvā vīsāya vā tiṃsāya vā cattālīsāya vā paññāsāya vā saṭṭhiyā vā vassehi adhikampi vassasatanti attho sabbampi hetaṃ dutiyaṃ vassasataṃ appattattā appanti vuttaṃ
 brahmapārisajjādīsu mahābrahmānaṃ pārisajjā paricārikāti  tesaṃ purohitabhāve ṭhitāti  vaṇṇavantatāya  ceva dīghāyukatāya ca mahanto brahmāti mahābrahmā tesaṃ  ime tayopi janā paṭhamajjhānabhūmiyaṃ ekatale vasanti āyuantaraṃ pana nesaṃ nānā
 parittā ābhā etesanti  appamāṇā ābhā etesanti  daṇḍadīpikāya acci viya etesaṃ sarīrato ābhā chijjitvā chijjitvā patantī viya sarati visaratīti  imepi tayo janā dutiyajjhānabhūmiyaṃ ekatale vasanti āyuantaraṃ pana nesaṃ nānā
 parittā subhā etesanti  appamāṇā subhā etesanti  subhena okiṇṇā vikiṇṇā subhena sarīrappabhāvaṇṇena ekagghanā suvaṇṇamañjusāya ṭhapitasampajjalitakañcanapiṇḍasassirīkāti  imepi tayo janā tatiyajjhānabhūmiyaṃ ekatale vasanti āyuantaraṃ pana nesaṃ nānā
ti  ārammaṇassa nānattabhāvo pi eseva nayo ettha ekassa pathavīkasiṇaṃ ārammaṇaṃ hoti ekassa odātakasiṇanti idaṃ ārammaṇanānattaṃ eko pathavīkasiṇaṃ manasi karoti eko odātakasiṇanti idaṃ manasikāranānattaṃ ekassa pathavīkasiṇe chando hoti ekassa odātakasiṇeti idaṃ  eko pathavīkasiṇe patthanaṃ karoti eko odātakasiṇeti idaṃ  eko pathavīkasiṇavasena adhimuccati eko odātakasiṇavasenāti idaṃ  eko pathavīkasiṇavasena cittaṃ abhinīharati eko  odātakasiṇavasenāti idaṃ  ekassa pathavīkasiṇaparicchindanakapaññā hoti ekassa odātakasiṇaparicchindanakapaññāti idaṃ  tattha ārammaṇamanasikārā pubbabhāgena kathitā chandapaṇidhiadhimokkhābhinīhārā appanāyapi vattanti upacārepi paññā pana lokiyalokuttaramissakā kathitā
nti saññāvirahitānaṃ sattānaṃ ekacce hi titthāyatane pabbajitvā cittaṃ nissāya rajjanadussanamuyhanāni nāma hontīti citte dosaṃ disvā acittakabhāvo nāma sobhano diṭṭhadhammanibbānametanti  saññāvirāgaṃ janetvā tatrūpagaṃ pañcamaṃ samāpattiṃ bhāvetvā tattha nibbattanti tesaṃ upapattikkhaṇe eko rūpakkhandhoyeva nibbattati ṭhatvā nibbatto ṭhitako eva hoti nisīditvā nibbatto nisinnakova nipajjitvā nibbatto nipannova cittakammarūpakasadisā hutvā pañca kappasatāni tiṭṭhanti tesaṃ pariyosāne so rūpakāyo antaradhāyati kāmāvacarasaññā uppajjati tena idha saññuppādena te devā tamhā kāyā cutāti paññāyanti
vipulā phalā etesanti  attano sampattiyā na hāyanti na vihāyantīti  na kañci sattaṃ tappantīti  sundarā dassanā abhirūpā pāsādikāti  suṭṭha passanti sundarametesaṃ vā dassananti  sabbehi eva guṇehi ca bhavasampattiyā ca jeṭṭhā natthettha kaniṭṭhāti 
 ākāsānañcāyatanaṃ upagatāti  itaresupi eseva nayo  iti cha kāmāvacarā nava brahmalokā pañca suddhāvāsā cattāro arūpā asaññasattavehapphalehi saddhiṃ chabbīsati devalokā manussalokena saddhiṃ sattavīsati
tattha sammāsambuddhena manussānaṃ devānañca āyuṃ paricchindamānena catūsu apāyesu bhummadevesu ca āyu paricchinnaṃ taṃ kasmāti niraye tāva kammameva pamāṇaṃ yāva kammaṃ na khīyati na tāva cavanti tathā sesaapāyesu bhummadevānampi kammameva pamāṇaṃ tattha nibbattā hi keci  sattāhamattaṃ tiṭṭhanti keci addhamāsaṃ keci māsaṃ kappaṃ tiṭṭhamānāpi atthiyeva
tattha manussesu gihibhāve ṭhitāyeva sotāpannāpi honti sakadāgāmiphalampi anāgāmiphalampi arahattaphalampi pāpuṇanti tesu sotāpannādayo yāvajīvaṃ tiṭṭhanti khīṇāsavā pana parinibbāyanti vā pabbajanti vā kasmā arahattaṃ nāma seṭṭhaguṇo gihiliṅgaṃ hīnaṃ taṃ hīnatāya uttamaṃ guṇaṃ dhāretuṃ na sakkoti tasmā te parinibbātukāmā vā pabbajitukāmā vā honti
bhummadevā pana arahattaṃ patvāpi yāvajīvaṃ tiṭṭhanti chasu kāmāvacaradevesu sotāpannasakadāgāmino yāvajīvaṃ tiṭṭhanti anāgāminā rūpabhavaṃ gantuṃ vaṭṭati khīṇāsavena parinibbātuṃ kasmā  nilīyanokāsassa abhāvā rūpāvacarārūpāvacaresu sabbepi yāvajīvaṃ tiṭṭhanti tattha rūpāvacare nibbattā sotāpannasakadāgāmino na puna idhāgacchanti tattheva parinibbāyanti ete hi jhānaanāgāmino nāma
aṭṭhasamāpattilābhīnaṃ pana kiṃ niyameti paguṇajjhānaṃ yadevassa paguṇaṃ hoti tena uppajjati sabbesu pana paguṇesu kiṃ niyameti patthanā yattha upapattiṃ pattheti tattheva upapajjati patthanāya asati kiṃ niyameti maraṇasamaye samāpannā samāpatti maraṇasamaye samāpannā natthi kiṃ niyameti nevasaññānāsaññāyatanasamāpatti ekaṃsena hi so nevasaññānāsaññāyatane upapajjati navasu brahmalokesu nibbattaariyasāvakānaṃ tatrūpapattipi hoti uparūpapattipi na heṭṭhūpapatti puthujjanānaṃ pana tatrūpapattipi hoti uparūpapattipi  heṭṭhūpapattipi pañcasu suddhāvāsesu catūsu ca arūpesu ariyasāvakānaṃ tatrūpapattipi hoti uparūpapattipi paṭhamajjhānabhūmiyaṃ nibbatto anāgāmī nava brahmaloke sodhetvā matthake ṭhito parinibbāti vehapphalā akaniṭṭhā nevasaññānāsaññāyatananti ime tayo devalokā  nāma imesu tīsu ṭhānesu nibbattaanāgāmino neva uddhaṃ gacchanti na adho tattha tattheva parinibbāyantīti idamettha pakiṇṇakaṃ

 sattamavāre  salakkhaṇapariggāhikāya abhiññāya vasena  veditabbā ñātatīraṇapahānapariññānaṃ vasena  sā ca tiādīsu ñātatīraṇapariññāvaseneva veditabbā ntiādīsu pahānapariññāvasena
aṭṭhamavāre rūpādiārammaṇānaṃ cakkhuviññāṇādīnaṃ vasena sārammaṇānārammaṇatā veditabbā navamavāro uttānatthoyeva dasamavārepi yaṃ vattabbaṃ siyā taṃ sabbaṃ tattha tattha pañhāpucchakavāre vuttamevāti



ettāvatā  ca 
abhidhammaṃ desento dhammagaru dhammagāravayuttānaṃ
devānaṃ devapure devagaṇasahassaparivāro
dutiyaṃ  adutiyapuriso yaṃ āha  nātho
aṭṭhārasahi vibhaṅgehi maṇḍitamaṇḍapeyyaguṇo
atthappakāsanatthaṃ tassāhaṃ yācito ṭhitaguṇena
yatinā adandhagatinā subuddhinā buddhaghosena
yaṃ ārabhiṃ racayituṃ aṭṭhakathaṃ sunipuṇesu atthesu
sammohavinodanato sammohavinodaniṃ nāma
porāṇaṭṭhakathānaṃ sāraṃ ādāya sā ayaṃ niṭṭhaṃ
pattā anantarāyena pāḷiyā bhāṇavārehi
cattālīsāya yathā ekena ca evameva sabbepi
niṭṭhaṃ vajantu vimalā manorathā sabbasattānaṃ
saddhammassa ṭhitatthaṃ yañca imaṃ racayatā mayā puññaṃ
pattaṃ tena samattaṃ pāpuṇatu sadevako loko
suciraṃ tiṭṭhatu dhammo dhammābhirato sadā bhavatu loko
niccaṃ khemasubhikkhādisampadā janapadā hontūti
paramavisuddhasaddhābuddhivīriyapaṭimaṇḍitena sīlācārajjavamaddavādiguṇasamudayasamuditena sakasamayasamayantaragahanajjhogāhaṇasamatthena paññāveyyattiyasamannāgatena tipiṭakapariyattippabhede sāṭṭhakathe satthusāsane appaṭihatañāṇappabhāvena mahāveyyākaraṇena  karaṇasampattijanitasukhaviniggatamadhurodāravacanalāvaṇṇayuttena yuttamuttavādinā vādīvarena mahākavinā pabhinnapaṭisambhidāparivāre chaḷabhiññāpaṭisambhidādippabhedaguṇapaṭimaṇḍite uttarimanussadhamme suppatiṭṭhitabuddhīnaṃ theravaṃsappadīpānaṃ therānaṃ  mahāvihāravāsīnaṃ vaṃsālaṅkārabhūtena vipulavisuddhabuddhinā ti garūhi gahitanāmadheyyena therena katā ayaṃ  nāma vibhaṅgaṭṭhakathā
tāva tiṭṭhatu lokasmiṃ lokanittharaṇesinaṃ
dassentī kulaputtānaṃ nayaṃ paññāvisuddhiyā
yāva buddhoti nāmampi suddhacittassa tādino
lokamhi lokajeṭṭhassa pavattati mahesinoti

