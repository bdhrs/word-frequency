

 chaṭṭhassa  paṭhame ti ettha kiṃ taṃ āsanaṃ paṭhamameva paññattaṃ udāhu bhagavantaṃ disvā paññattanti ce bhagavato dharamānakāle padhānikabhikkhūnaṃ vattametaṃ yadidaṃ attano vasanaṭṭhāne buddhāsanaṃ paññapetvāva nisīdananti dassento āha tiādi buddhakāle kira yattha yattha ekopi bhikkhu viharati sabbattha buddhāsanaṃ paññattameva hoti kasmā bhagavā hi attano santike kammaṭṭhānaṃ gahetvā phāsukaṭṭhāne viharante manasi karoti  asuko mayhaṃ santike kammaṭṭhānaṃ gahetvā gato asakkhi nu kho visesaṃ nibbattetuṃ noti atha naṃ passati kammaṭṭhānaṃ vissajjetvā akusalavitakkaṃ vitakkayamānaṃ tato kathañhi nāma mādisassa satthu santike kammaṭṭhānaṃ gahetvā viharantaṃ imaṃ kulaputtaṃ akusalavitakkā adhibhavitvā anamatagge vaṭṭadukkhe saṃsāressantīti tassa anuggahatthaṃ tattheva attānaṃ dassetvā taṃ kulaputtaṃ ovaditvā ākāsaṃ uppatitvā puna attano vasanaṭṭhānameva gacchati athevaṃ ovadiyamānā te bhikkhū cintayiṃsu satthā amhākaṃ manaṃ jānitvā āgantvā amhākaṃ samīpe ṭhitaṃyeva attānaṃ dasseti tasmiṃ khaṇe bhante idha nisīdatha nisīdathāti āsanapariyesanaṃ nāma bhāroti te āsanaṃ paññapetvāva viharanti yassa pīṭhaṃ atthi so taṃ paññapeti yassa natthi so mañcaṃ vā phalakaṃ vā pāsāṇaṃ vā vālikāpuñjaṃ vā paññapeti taṃ alabhamānā purāṇapaṇṇānipi saṃkaḍḍhitvā tattha paṃsukūlaṃ pattharitvā ṭhapenti
ti  chajjo usabho gandhāro majjhimo pañcamo dhevato nisādoti ete satta sarā ti  chajjagāmo majjhimagāmo sādhāraṇagāmoti tayo gāmā samūhāti attho manussaloke vīṇāvādanā ekekassa sarassa vasena tayo tayo mucchanāti katvā  devaloke vīṇāvādanā pana samapaññāsa mucchanāti vadanti tattha hi  ekekassa sarassa vasena satta  satta mucchanā antarassa sarassa ca ekāti samapaññāsa mucchanā teneva  (dī ni aṭṭha 2345) samapaññāsa mucchanā mucchetvāti pañcasikhassa vīṇāvādanaṃ dassentena vuttaṃ ti ekekasseva sarassa satta satta ṭhānabhedā yato sarassa maṇḍalatāvavatthānaṃ hoti ekūnapaññāsaṭṭhānaviseso tisso duve catasso catasso tisso duve catassoti dvāvīsati sutibhedā ca icchitā
nti thinamiddhachambhitattānaṃ vūpasamatthaṃ ativiya āraddhaṃ sabbattha niyuttā  sabbena vā līnuddhaccapakkhiyena atthetabbā  samathoyeva  evaṃ sesesupi ti ettha yasmā bāhirako kāmesu vītarāgo na khayā rāgassa vītarāgo sabbaso avippahīnarāgattā vikkhambhitarāgo hi so arahā pana khayā eva tasmā vuttaṃ khayā rāgassa vītarāgattāti esa nayo dosamohesupi
ti ettha labbhati pāpuṇīyatīti  catunnaṃ paccayānametaṃ adhivacanaṃ sakkaccaṃ kātabboti  paccayā eva hi paṇītapaṇītā sundarasundarā abhisaṅkharitvā katā sakkāroti vuccati yā ca parehi attano gāravakiriyā pupphādīhi vā pūjā ti vaṇṇabhaṇanaṃ taṃ lābhañca sakkārañca silokañca nikāmayamāno pavattayamānoti attho tenevāha ti
nti pasūnaṃ bandhanatthāya nikhātatthambhasaṅkhātaṃ thūṇaṃ sesaṃ suviññeyyameva


 dutiye ti samantato adhosi sabbabhāgena pariphandanacalanākārena apacitiṃ dasseti vattaṃ kiretaṃ bāḷhagilānenapi vuḍḍhataraṃ  disvā uṭṭhitākārena apaciti dassetabbā tena pana mā cali mā calīti vattabbo taṃ pana calanaṃ uṭṭhānākāradassanaṃ hotīti  āha ti ti paṭhamameva paññatthāsanaṃ sandhāya vadati buddhakālasmiñhi ekassapi bhikkhuno vasanaṭṭhāne  sace satthā āgacchissati āsanaṃ paññattameva hotūti antamaso phalakamattampi paṇṇasanthāramattampi paññattameva nti kacci dukkhaṃ khamituṃ iriyāpathaṃ vā yāpetuṃ sakkāti pucchati ti kutoci nikkhamituṃ alabhamānehi vātehi samuṭṭhāpitā balavatiyo sīsavedanā honti


 tatiye ti ettha -saddo upasaggamattaṃ na atthavisesajotakoti āha ti ti etthāpi eseva nayo
 hanantīti  evaṃ dayo veditabbā nti kururakammantatāya sappaṭibaddhe satte assūni mocentīti ruddā te eva  ra-kārassa la-kāraṃ katvā iminā aññepi ye keci māgavikā nesādā vuttā te pāpakammappasutatāya ti vadati
ti ca buddhasāsane bhikkhū te kira sacchandarāgena paribhuñjantīti adhippāyena catūsu paccayesu kaṇṭake pakkhipitvā khādantīti kaṇṭakavuttikāti vadati kasmāti ce yasmā te paṇīte paccaye paṭisevantīti tassa micchāgāho ñāyaladdhepi paccaye bhuñjamānā ājīvakasamayassa vilomaggāhitāya paccayesu kaṇṭake pakkhipitvā khādanti nāmāti vadatīti atha vā  evaṃnāmakā eke pabbajitā ye savisesaṃ attakilamathānuyogaṃ anuyuttā tathā hi te kaṇṭake vattantā viya hontīti kaṇṭakavuttikāti vuttā imameva ca atthavikappaṃ sandhāyāha ti
 nāma nigaṇṭhā ekasāṭakāti vuttā te kira ṭhatvā bhuñjananahānappaṭikkhepādivatasamāyogena purimehi dvīhi paṇḍaratarā
ti  ājīvakasāvake vadati te kira ājīvakaladdhiyā suvisuddhacittatāya nigaṇṭhehipi paṇḍaratarā evañca katvā attano paccayadāyake nigaṇṭhehipi jeṭṭhakatare karoti
ājīvakā ājīvakiniyo ti vuttā te kira purimehi catūhi paṇḍaratarā nandādayo hi tathārūpaṃ ājīvakappaṭipattiṃ ukkaṃsaṃ pāpetvā ṭhitā tasmā nigaṇṭhehi ājīvakasāvakehi ca paṇḍaratarāti ti vuttā
nti maṃsabhāgaṃ nhārunā vā kenaci vā ganthitvā purisassa hatthe vā kese vā olambanavasena bandheyyuṃ iminā satthadhammaṃ nāma dasseti satthavāho kira mahākantāraṃ paṭipanno antarāmagge goṇe mate maṃsaṃ gahetvā sabbesaṃ satthikānaṃ idaṃ khāditvā ettakaṃ mūlaṃ dātabbanti koṭṭhāsaṃ olambati goṇamaṃsaṃ nāma khādantāpi atthi akhādantāpi atthi khādantāpi mūlaṃ dātuṃ sakkontāpi asakkontāpi satthavāho yena mūlena goṇo gahito taṃ mūlaṃ satthikehi dhāraṇatthaṃ sabbesaṃ balakkārena koṭṭhāsaṃ datvā mūlaṃ gaṇhāti ayaṃ satthadhammo
ti kaṇhe nīcakule jāto hutvā nti paccatte upayogavacananti āha ti taṃ antogadhahetuatthaṃ padaṃ uppādetīti attho tasmā ti kāḷakaṃ dasadussīlyadhammaṃ uppādeti ti etthāpi iminā nayena attho veditabbo so hi ahaṃ pubbepi puññānaṃ akatattā nīcakule nibbatto idāni puññaṃ karissāmīti puññasaṅkhātaṃ paṇḍaradhammaṃ karoti
nti sace kaṇhaṃ bhaveyya kaṇhavipākaṃ dadeyya yathā dasavidhaṃ dussīlyadhammaṃ sace sukkaṃ sukkavipākaṃ dadeyya yathā dānasīlādikusalakammaṃ dvinnampi appadānato akaṇhaṃ asukkanti vuttaṃ nibbānañca nāma imasmiṃ atthe arahattaṃ adhippetaṃ abhijāyatīti vacanato  tañhi kilesanibbānante jātattā nibbānaṃ nāma yathā rāgādīnaṃ khayante jātattā rāgakkhayo dosakkhayo mohakkhayoti paṭippassambhanavasena vā kilesānaṃ nibbāpanato nibbānaṃ taṃ esa abhijāyati pasavati idhāpi hi antogadhahetu atthaṃ jāyatīti padaṃ aṭṭhakathāyaṃ pana jāyatīti imassa pāpuṇātīhi atthaṃ  gahetvāva ti vuttaṃ ti sukke uccakule jāto hutvā sesamettha suviññeyyameva


 catutthe ti saṃvarena hetubhūtena vā ti ayaṃ idha-saddo sabbākārato indiyasaṃvarasaṃvutassa puggalassa sannissayabhūtasāsanaparidīpano aññassa tathābhāvappaṭisedhano vāti vuttaṃ ti ti paṭisaṅkhāya -saddo ñāṇakoṭṭhāsapaññattigaṇanādīsu dissati saṅkhāyekaṃ paṭisevatītiādīsu (ma ni 2168) hi ñāṇe dissati papañcasaññāsaṅkhā samudācarantītiādīsu (ma ni 1202 204) koṭṭhāse tesaṃ tesaṃ dhammānaṃ saṅkhā samaññātiādīsu (dha sa 1313-1315) paññattiyaṃ na sukaraṃ saṅkhātuntiādīsu (saṃ ni 2128) gaṇanāya idha pana ñāṇe daṭṭhabbo tenevāha ti ādīnavapaccavekkhaṇā ādīnavapaṭisaṅkhāti yojanā nti ghaṃsitaṃ ti hatthapādasitaālokitavilokitādippakārabhāgaso tañhi ayonisomanasikaroto kilesānaṃ anubyañjanato anubyañjananti vuccati ti itthipurisanimittassa subhanimittādikassa vā kilesavatthubhūtassa nimittassa gāho ti  (saṃ ni 428 mahāva 54) āgatanayena veditabbo
yathā itthiyā indriyaṃ itthindriyaṃ na evamidaṃ idaṃ pana cakkhumeva indriyanti  tenāha nti yathā āvāṭe niyataṭṭhitiko kacchapo āvāṭakacchapoti vuccati evaṃ tappaṭibaddhavuttitāya taṃ ṭhāno  saṃvaro cakkhundriyasaṃvaro tenāha ti nanu ca cakkhundriye saṃvaro vā asaṃvaro vā natthi na hi cakkhupasādaṃ nissāya sati vā muṭṭhassaccaṃ vā uppajjati apica yadā rūpārammaṇaṃ cakkhussa āpāthaṃ āgacchati tadā bhavaṅge dvikkhattuṃ uppajjitvā niruddhe kiriyamanodhātu āvajjanakiccaṃ sādhayamānā uppajjitvā nirujjhati tato cakkhuviññāṇaṃ dassanakiccaṃ tato vipākamanodhātu sampaṭicchanakiccaṃ tato vipākamanoviññāṇadhātu santīraṇakiccaṃ tato kiriyāhetukamanoviññāṇadhātu voṭṭhabbanakiccaṃ sādhayamānā uppajjitvā nirujjhati  tadanantaraṃ javanaṃ javati tatthāpi neva bhavaṅgasamaye na āvajjanādīnaṃ aññatarasamaye ca saṃvaro vā asaṃvaro vā atthi javanakkhaṇe pana sace dussīlyaṃ vā muṭṭhassaccaṃ vā aññāṇaṃ vā akkhanti vā kosajjaṃ vā uppajjati asaṃvaro hoti tasmiṃ pana sīlādīsu uppannesu saṃvaro hoti tasmā cakkhundriye saṃvaroti kasmā vuttanti āha ti
idaṃ vuttaṃ hoti  yathā nagare catūsu dvāresu asaṃvutesu kiñcāpi antogharadvārakoṭṭhakagabbhādayo susaṃvutā tathāpi antonagare sabbaṃ bhaṇḍaṃ arakkhitaṃ agopitameva hoti nagaradvārena hi pavisitvā corā yadicchakaṃ kareyyuṃ evamevaṃ javane dussīlyādīsu uppannesu tasmiṃ asaṃvare sati dvārampi aguttaṃ hoti bhavaṅgampi āvajjanādīni vīthicittānipi yathā pana nagaradvāresu saṃvutesu kiñcāpi antogharādayo asaṃvutā tathāpi antonagare sabbaṃ bhaṇḍaṃ surakkhitaṃ sugopitameva hoti nagaradvāresu hi pihitesu corānaṃ paveso natthi evamevaṃ javane sīlādīsu uppannesu dvārampi suguttaṃ hoti bhavaṅgampi āvajjanādīni vīthicittānipi tasmā javanakkhaṇe uppajjamānopi cakkhundriyasaṃvaroti vuttoti
saṃvarena samannāgato puggalo saṃvutoti āha ti ti upari pāḷiyaṃ sandissanato vuttaṃ tenāha tiādi
ti iminā liṅgavipallāsena saddhiṃ vacanavipallāso katoti dasseti nipātapadaṃ vā etaṃ puthuvacanatthaṃ ti cittavighātakarā  kāyacittadukkhanibbattakā vā yathāvuttakilesahetukā dāhānubandhā vipākā eva  yathā panettha āsavā aññe ca vighātakarā kilesapariḷāhā sambhavanti taṃ dassetuṃ tiādi vuttaṃ taṃ suviññeyyameva ettha ca saṃvaraṇūpāyo saṃvaritabbaṃ saṃvaro yato so saṃvaro yattha saṃvaro yathā saṃvaro yañca saṃvaraphalanti ayaṃ vibhāgo veditabbo kathaṃ paṭisaṅkhā yonisoti hi  cakkhundriyaṃ  saṃvaraggahaṇena gahitā sati  asaṃvutassāti  asaṃvarato hi saṃvaraṇaṃ saṃvaritabbaggahaṇasiddho idha  cakkhundriyañhi saṃvaraṇaṃ ñāṇaṃ rūpārammaṇe saṃvarayatīti avuttasiddhoyamattho āsavatannimittakilesapariḷāhābhāvo  evaṃ sotadvārādīsu yojetabbaṃ ti manodvāre pañcadvāre cāti sabbasmiṃ dvāre
ntiādīsu sītassa paṭighātāyātiādinā paccavekkhaṇameva yoniso paṭisaṅkhā nti evarūpaṃ iṭṭhārammaṇaṃ ti bhavapatthanāmukhena  ārammaṇaṃ assādentassa nti nivāsanādi yaṃ kiñcicīvaraṃ ti nivāsanādivasena paribhuñjati ti payojanaparimāṇaniyamanaṃ sītappaṭighātādiyeva hi yogino cīvarappaṭisevanappayojanaṃ ti sītadhātukkhobhato vā utupariṇāmato vā uppannassa sītassa ti paṭighātanatthaṃ tappaccayassa vikārassa vinodanatthaṃ ti aggisantāpato uppannassa uṇhassa dayo pākaṭāyeva puna ti niyatappayojanaparimāṇaniyamanaṃ niyatañhi payojanaṃ cīvaraṃ paṭisevantassa hirikopīnappaṭicchādanaṃ itaraṃ kadāci nti sambādhaṭṭhānaṃ yasmiñhi aṅge vivaṭe hirī kuppati vinassati taṃ hiriyā kopanato hirikopīnaṃ taṃpaṭicchādanatthaṃ cīvaraṃ paṭisevati
nti yaṃ kiñci āhāraṃ so hi piṇḍolyena bhikkhuno patte patanato tattha tattha laddhabhikkhāpiṇḍānaṃ pāto sannipātoti vā piṇḍapātoti vuccati ti na kīḷanāya ti na balamadamānamadapurisamadatthaṃ ti na aṅgapaccaṅgānaṃ pīṇanabhāvatthaṃ ti na tesaṃyeva sobhatthaṃ chavisampattiatthanti attho  imāni yathākkamaṃ mohadosasaṇṭhānavaṇṇarāgūpanissayappahānatthāni veditabbāni purimaṃ vā dvayaṃ attano saṃkilesuppattinisedhanatthaṃ itaraṃ parassapi cattāripi kāmasukhallikānuyogassa pahānatthaṃ vuttānīti veditabbāni ti rūpakāyassa ti pabandhaṭṭhitatthañceva pavattiyā avicchedanatthañca cirakālaṭṭhitatthaṃ jīvitindriyassa pavattāpanatthaṃ ti jighacchādukkhassa uparamatthaṃ ti sāsanamaggabrahmacariyānaṃ anuggaṇhanatthaṃ ti evaṃ iminā upāyena ti purāṇaṃ abhuttapaccayā uppajjanakavedanaṃ paṭihanissāmi ti navaṃ bhuttapaccayā uppajjanakavedanaṃ na uppādessāmi tassā hi anuppajjanatthameva āhāraṃ paribhuñjati ettha abhuttapaccayā uppajjanakavedanā nāma yathāvuttajighacchānimittā vedanā sā hi abhuñjantassa bhiyyo bhiyyopavaḍḍhanavasena uppajjati bhuttapaccayā anuppajjanakavedanāpi khudānimittāva aṅgadāhasūlādivedanā appavattā sā hi bhuttapaccayā anuppannāva na uppajjissati vihiṃsānimittatā cetāsaṃ vihiṃsāya viseso
ti yāpanā ca me catunnaṃ iriyāpathānaṃ bhavissati yāpanāyāti  iminā jīvitindriyayāpanā vuttā idha catunnaṃ iriyāpathānaṃ avicchedasaṅkhātā yāpanāti ayametāsaṃ viseso ti ayuttapariyesanappaṭiggahaṇaparibhogaparivajjanena anavajjatā parimitaparibhogena phāsuvihāro asappāyāparimitabhojanapaccayā aratitandīvijambhitāviññugarahādidosābhāvena vā anavajjatā sappāyaparimitabhojanapaccayā kāyabalasambhavena phāsuvihāro yāvadatthaṃ udarāvadehakabhojanaparivajjanena vā seyyasukhapassasukhamiddhasukhādīnaṃ abhāvato anavajjatā catupañcālopamattaūnabhojanena catuiriyāpathayogyatāpādanato phāsuvihāro vuttañhetaṃ 
cattāro pañca ālope abhutvā udakaṃ pive
alaṃ phāsuvihārāya pahitattassa bhikkhunoti (theragā 983 mi pa 6510)
ettāvatā  ca payojanapariggaho majjhimā ca paṭipadā dīpitā hoti ti payojanapariggahadīpanā yātrā hi naṃ āhārūpayogaṃ payojeti dhammikasukhāpariccāgahetuko  majjhimā paṭipadā antadvayaparivajjanato
nti senañca āsanañca yattha vihārādike seti nipajjati āsati nisīdati taṃ senāsanaṃ nti utuyeva parisahanaṭṭhena parissayo sarīrābādhacittavikkhepakaro tassa vinodanatthaṃ anuppannassa anuppādanatthaṃ uppannassa vūpasamanatthañcāti attho atha vā yathāvutto utu ca sīhabyagghādipākaṭaparissayo ca rāgadosādipaṭicchannaparissayo ca utuparissayo tassa vinodanatthañceva ekībhāvaphāsukatthañca cīvarappaṭisevane hirīkopīnappaṭicchādanaṃ viya taṃ niyatapayojananti puna ti vuttaṃ
nti rogassa paccanīkappavattiyā gilānapaccayo tato eva bhisakkassa anuññātavatthutāya bhesajjaṃ jīvitassa parivārasambhārabhāvehi parikkhāro cāti gilānapaccayabhesajjaparikkhāro taṃ nti veyyābādhato dhātukkhobhato ca taṃnibbattakuṭṭhagaṇḍapīḷakādirogato uppannānaṃ nti dukkhavedanānaṃ ti niddukkhaparamabhāvāya yāva taṃ dukkhaṃ sabbaṃ pahīnaṃ hoti tāva paṭisevāmīti yojanā evamettha saṅkhepeneva pāḷivaṇṇanā veditabbā ti na kevalaṃ āyatiṃ eva vipākapariḷāhā  atha kho atibhojanapaccayā alaṃsāṭakādīnaṃ viya navavedanuppādatopi veditabbā
kammaṭṭhānikassa calanaṃ nāma kammaṭṭhānapariccāgoti āha ti khamo hoti sītassa uṇhassāti ettha ca lomasanāgattherassa vatthu kathetabbaṃ thero kira cetiyapabbate piyaṅguguhāya padhānaghare viharanto antaraṭṭhake himapātasamaye lokantarikanirayaṃ paccavekkhitvā kammaṭṭhānaṃ avijahantova abbhokāse vītināmesi gimhasamaye ca pacchābhattaṃ bahicaṅkame kammaṭṭhānaṃ manasikaroto sedāpissa kacchehi muccanti atha naṃ antevāsiko āha  idha bhante nisīdatha sītalo okāsoti thero uṇhabhayenevamhi āvuso idha nisinnoti avīcimahānirayaṃ paccavekkhitvā  nisīdiyeva nti cettha aggisantāpova veditabbo sūriyasantāpassa parato vuccamānattā sūriyasantāpavasena panetaṃ vatthu vuttaṃ
yo ca dve tayo vāre bhattaṃ vā pānīyaṃ vā alabhamānopi anamatagge saṃsāre attano pettivisayūpapattiṃ paccavekkhitvā avedhanto kammaṭṭhānaṃ na vijahatiyeva ḍaṃsamakasavātātapasamphassehi phuṭṭho cepi tiracchānūpapattiṃ paccavekkhitvā avedhanto kammaṭṭhānaṃ na vijahatiyeva sarīsapasamphassena phuṭṭho cāpi anamatagge saṃsāre sīhabyagghādimukhesu anekavāraṃ parivattitapubbabhāvaṃ paccavekkhitvā avedhanto kammaṭṭhānaṃ na vijahatiyeva  viya ayaṃ nti veditabbo theraṃ kira khaṇḍacelavihāre kaṇikārapadhāniyaghare ariyavaṃsadhammaṃ suṇantaññeva ghoraviso sappo ḍaṃsi thero jānitvāpi pasannacitto nisinno dhammaṃyeva suṇāti visavego thaddho ahosi thero upasampadamāḷaṃ ādiṃ katvā sīlaṃ paccavekkhitvā visuddhasīlomhīti pītiṃ uppādesi saha pītuppādā visaṃ nivattitvā pathaviṃ pāvisi thero tattheva cittekaggataṃ labhitvā vipassanaṃ vaḍḍhetvā arahattaṃ pāpuṇi
yo pana akkosavasena durutte duruttattāyeva ca durāgate api antimavatthusaññite vacanapathe sutvā khantiguṇaṃyeva paccavekkhitvā na vedhati  viya ayaṃ nti veditabbo thero kira paccayasantosabhāvanārāmatāya mahāariyavaṃsappaṭipadaṃ kathesi sabbo mahāgāmo āgacchati therassa mahāsakkāro uppajji taṃ aññataro mahāthero adhivāsetuṃ asakkonto dīghabhāṇako  ariyavaṃsaṃ kathemīti sabbarattiṃ kolāhalaṃ karotītiādīhi akkosi ubhopi ca attano attano vihāraṃ gacchantā gāvutamattaṃ ekapathena agamaṃsu sakalagāvutampi so taṃ akkosiyeva tato yattha dvinnaṃ vihārānaṃ maggo bhijjati tattha ṭhatvā dīghabhāṇakatthero taṃ vanditvā eso bhante tumhākaṃ maggoti āha so assuṇanto  viya agamāsi theropi vihāraṃ gantvā pāde pakkhāletvā nisīdi tamenaṃ antevāsiko kiṃ bhante sakalagāvutaṃ paribhāsantaṃ na kiñci avocutthāti āha thero khantiyevāvuso mayhaṃ bhāro na akkhanti ekapaduddhārepi kammaṭṭhānaviyogaṃ na passāmīti āha
vacanameva tadatthaṃ ñāpetukāmānañca patho upāyoti āha ti asukhaṭṭhena vā  yañhi na sukhaṃ taṃ aniṭṭhaṃ tibbanti vuccati ti yathāvuttavedanānaṃ adhivāsakasabhāvo hoti cittalapabbate padhāniyattherassa kira rattiṃ padhānena vītināmetvā ṭhitassa udaravāto uppajjati so taṃ adhivāsetuṃ asakkonto āvattati parivattati tamenaṃ caṅkamanapasse ṭhito piṇḍapātiyatthero āha  āvuso pabbajito nāma adhivāsanasīlo hotīti so sādhu bhanteti adhivāsetvā niccalo sayi vāto nābhito yāva hadayaṃ phālesi thero vedanaṃ vikkhambhetvā vipassanto muhuttena anāgāmī hutvā parinibbāyi ti uṇhena phuṭṭhassa sītaṃ patthayatotiādinā sabbattha uṇhādinimittaṃ kāmāsavuppatti veditabbā ti aniṭṭhaṃ sītaṃ vā uṇhaṃ vā natthīti adhippāyo attaggāhe sati attaniyaggāhoti āha ti
ti ahaṃ samaṇo kiṃ mama jīvitena vā maraṇena vāti evaṃ cintetvāti adhippāyo ti gāmappavesappayojanādiñca paccavekkhitvā ti hatthiādīnaṃ samīpagamanato apakkamati ṭhāyanti etthāti ṭhānaṃ kaṇṭakānaṃ ṭhānaṃ  yattha kaṇṭakāni santi taṃ okāsanti vuttaṃ hoti ti amanussasañcārena dūsitāni saparissayānīti attho nti aniyatasikkhāpadassa kāraṇabhūtaṃ ti vesiyāvidhavāthullakumārikāpaṇḍakapānāgārabhikkhunibhedato nti samaṃ avisamanti attho ti tādisaṃ anācāraṃ akāsi vā ti kathaṃ parivajjanaṃ sīlaṃ anāsanaparivajjanena hi  anācāraparivajjanaṃ vuttaṃ anācārāgocaraparivajjanaṃ cārittasīlatāya sīlasaṃvaro tathā hi bhagavatā pātimokkhasaṃvarasaṃvuto viharatīti (vibha 508) sīlasaṃvaravibhajane ācāragocarasampattiṃ  dassentena atthi anācāro atthi agocarotiādinā (vibha 513-514) ācāragocarā vibhajitvā dassitā caṇḍaṃ hatthiṃ parivajjetīti vacanato hatthiādiparivajjanampi bhagavato vacanānuṭṭhānanti katvā ācārasīlamevāti veditabbaṃ
ti imināpi kāraṇena ayonisomanasikārasamuṭṭhitattāpi lobhādisahagatattāpi kusalappaṭipakkhatopītiādīhi kāraṇehi ayaṃ vitakko akusaloti attho iminā nayena tiādīsupi attho veditabbo ettha ca tiādinā diṭṭhadhammikaṃ kāmavitakkassa ādīnavaṃ dasseti ti iminā samparāyikaṃ tiādīsupi imināva nayena ādīnavavibhāvanā veditabbā uppannassa kāmavitakkassa anadhivāsanaṃ nāma puna tādisassa anuppādanaṃ taṃ panassa pahānaṃ vinodanaṃ byantikaraṇaṃ anabhāvagamananti ca vattuṃ vaṭṭatīti pāḷiyaṃ  uppannaṃ kāmavitakkaṃ nādhivāsetīti vatvā pajahatītiādi vuttanti tamatthaṃ dassento tiādimāha pahānañcettha vikkhambhanameva na samucchedoti dassetuṃ tiādi vuttanti vikkhambhanavaseneva attho dassito ti tesaṃ pāpavitakkānaṃ uppādāvatthāgahaṇaṃ vā kataṃ siyā anavasesaggahaṇaṃ vā tesu paṭhamaṃ sandhāyāha ti sampatijāteti attho anavasesaggahaṇaṃ byāpanicchāyaṃ hotīti dassetuṃ ti vuttaṃ
ti amhākaṃ ñātayo sukhajīvino sampattiyuttātiādinā gehassitapemavasena ñātake ārabbha uppannavitakko ti amhākaṃ janapado subhikkho sampannasasso ramaṇīyotiādinā gehassitapemavasena janapadaṃ ārabbha uppannavitakko ukkuṭikappadhānādīhi dukkhe nijjiṇṇe samparāye sattā sukhī honti amarāti dukkarakārikāya paṭisaṃyutto amaratthāya vitakko taṃ vā ārabbha amarāvikkhepadiṭṭhisahagato amaro ca so vitakko cāti ti paresu upaṭṭhākādīsu sahananditādivasena pavatto anuddayatāpatirūpako gehassitapemappaṭisaṃyutto vitakko ti cīvarādilābhena ca sakkārena ca kittisaddena ca ārammaṇakaraṇavasena paṭisaṃyutto ti aho vata maṃ pare na avajāneyyuṃ na heṭṭhā katvā maññeyyuṃ pāsāṇacchattaṃ viya garuṃ kareyyunti uppannavitakko
kāmavitakko  kāmasaṅkappanasabhāvato kāmāsavappattiyā sātisayattā ca kāmanākāroti āha ti ti kāmāsavaviseso bhavasabhāvattāti adhippāyo kāmavitakkādike vinodeti attano santānato nīharati etenāti  vīriyanti āha ti
satta bojjhaṅgā bhāvitā bahulīkatā vijjāvimuttiyo paripūrentīti vacanato vijjāvimuttīnaṃ anadhigamo tato ca sakalavaṭṭadukkhānativatti  vuttavipariyāyena bhagavato orasaputtabhāvādivasena ca  veditabbo ti āsavapahānassa dukkarattā tāya eva dukkarakiriyāya taṃ abhitthavanto ti saṃvarena pahīnā eva tena vuttaṃ ti


 pañcame nti puttehi sambādhasayanaṃ ettha puttasīsena dārapariggahaṃ puttadāresu uppilo viya tena tesaṃ rogādihetu sokābhibhavena ca cittassa saṃkiliṭṭhataṃ dasseti ti iminā pana rāgābhibhavanti ubhayenapi vikkhittacittataṃ dasseti nti ujjalacandanaṃ taṃ kira vaṇṇavisesasamujjalaṃ hoti pabhassaraṃ tadatthameva naṃ saṇhataraṃ karonti tenevāha nti  kāsikavatthañca candanañcāti attho nti vaṇṇasobhatthañceva sugandhabhāvatthañca mālaṃ sugandhabhāvatthāya gandhaṃ chavirāgakaraṇatthañceva subhatthañca vilepanaṃ dhārentena nti suvaṇṇañceva avasiṭṭhadhanañca sādiyantena sabbenapi kāmesu abhigiddhabhāvameva pakāseti


 chaṭṭhe hatthiṃ sāretīti hatthisārī tassa puttoti  so kira sāvatthiyaṃ hatthiācariyassa putto bhagavato santike pabbajitvā tīṇi piṭakāni uggahetvā sukhumesu  khandhadhātuāyatanādīsu atthantaresu kusalo ahosi tena vuttaṃ  ti tattha ti therehi vuccamānassa kathāpabandhassa antare antare attano kathaṃ pavesetīti attho ti savanasaṃsaggo dassanasaṃsaggo samullāpasaṃsaggo sambhogasaṃsaggo kāyasaṃsaggoti imehi pañcahi saṃsaggehi ti kiṭṭhaṭṭhāne uppannasassañhi kiṭṭhanti vuttaṃ kāraṇūpacārena  suttiyo ti saṅkhamāha
ti (dī ni aṭṭha 1422) kassapasammāsambuddhassa kira sāsane dve sahāyakā ahesuṃ aññamaññaṃ samaggā ekatova sajjhāyanti tesu eko anabhirato gihibhāve cittaṃ uppādetvā itarassa ārocesi so gihibhāve ādīnavaṃ pabbajjāya ānisaṃsaṃ dassetvā ovadi so taṃ sutvā abhiramitvā puna ekadivasaṃ tādise citte uppanne taṃ etadavoca  mayhaṃ āvuso evarūpaṃ cittaṃ uppajjati imāhaṃ pattacīvaraṃ tuyhaṃ dassāmīti so pattacīvaralobhena tassa gihibhāve ānisaṃsaṃ dassetvā pabbajjāya ādīnavaṃ kathesi tassa taṃ sutvāva gihibhāvato cittaṃ nivattetvā pabbajjāyameva abhirami evamesa tadā sīlavantassa bhikkhuno gihibhāve  ānisaṃsakathāya kathitattā idāni cha vāre vibbhamitvā sattamavāre pabbajitvā mahāmoggallānassa mahākoṭṭhikattherassa ca abhidhammakathaṃ kathentānaṃ antarantarā kathaṃ opātesi atha naṃ mahākoṭṭhikatthero apasādesi so mahāsāvakassa kathite patiṭṭhātuṃ asakkonto vibbhamitvā gihi jāto poṭṭhapādassa panāyaṃ gihisahāyako ahosi tasmā vibbhamitvā dvīhatīhaccayena poṭṭhapādassa santikaṃ gato atha naṃ so disvā  samma kiṃ tayā kataṃ evarūpassa nāma satthu sāsanā apasakkantosi ehi pabbajituṃ dāni te vaṭṭatīti taṃ gahetvā bhagavato santikaṃ agamāsi tasmiṃ ṭhāne pabbajitvā arahattaṃ pāpuṇi tena vuttaṃ ti


 sattame ti ya-kāralopena niddeso karaṇatthe vā etaṃ paccattavacanaṃ tenāha ti ti dvayadvayasamāpattiyaṃ aññamaññaṃ samphassavasena nibbattattā phassapaccayā taṇhā taṇhāpaccayā upādānaṃ upādānapaccayā bhavo  bhavapaccayā jātīti iminā cānukkamena phassasamuṭṭhānattā imassa kāyassa phassavasena nibbattattāti vuttaṃ ti ettha ayaṃ -saddo antaabbhantaramariyādalāmakaabhāvakoṭṭhāsapadapūraṇasamīpādīsu dissati antapūro udarapūrotiādīsu (su ni 197) hi ante antasaddo caranti loke parivārachannā anto asuddhā bahi sobhamānātiādīsu (saṃ ni 1122) abbhantare kāyabandhanassa anto jīrati (cūḷava 278) sā haritantaṃ vā panthantaṃ vā selantaṃ vā udakantaṃ vātiādīsu (ma ni 1304) mariyādāyaṃ antamidaṃ bhikkhave jīvikānantiādīsu (saṃ ni 380 itivu 91) lāmake esevanto dukkhassātiādīsu (ma ni 3393 saṃ ni 251) abhāve sabbapaccayasaṅkhayo hi dukkhassa abhāvo  koṭītipi vuccati tayo antātiādīsu (dī ni 3305) koṭṭhāse iṅgha tāva suttantaṃ vā gāthāyo vā abhidhammaṃ vā pariyāpuṇassu suttante okāsaṃ kārāpetvāti (pāci 442) ca ādīsu padapūraṇe gāmantaṃ vā osaṭo (pārā 409-410 cūḷava 343) gāmantasenāsanantiādīsu (pārā aṭṭha 2410) samīpe svāyamidha koṭṭhāse vattatīti ti
santo paramatthato vijjamāno dhammasamūhoti  pañcupādānakkhandhā tenāha nti sesamettha suviññeyyameva


 aṭṭhame nibbattivasena apāyasaṃvattaniyena vā kammunā apāyesu niyuttoti ti etthāpi eseva nayo avīcimhi uppajjitvā tattha āyukappasaññitaṃ antarakappaṃ tiṭṭhatīti  nirayūpapattipariharaṇavasena tikicchituṃ asakkuṇeyyoti ti ekadesenapi akhaṇḍitāni bhinnakālato paṭṭhāya bījaṃ bījatthāya na upakappati ti udakatemanena apūtikāni pūtikañhi bījaṃ bījatthāya na upakappati ti vātena ca ātapena ca na hatāni nirojataṃ na pāpitāni nirojañhi kasaṭaṃ bījaṃ bījatthāya na upakappati sārādānīti vattabbe ā-kārassa rassattaṃ katvā pāḷiyaṃ ti vuttanti āha ti taṇḍulasārassa ādānato  gahitasārāni patiṭṭhitasārāni nissarañhi bījaṃ bījatthāya na upakappati ti cattāro māse koṭṭhe pakkhittaniyāmeneva sukhasayitāni suṭṭhu sannicitāni ti ūsakhārādidosehi aviddhaste sārakkhette ti abhi-saddena samānatthanipātapadanti āha nti natthi etassa bhidāti vā  abhidaṃ aḍḍharattanti vattabbe upayogatthe paccattavacanaṃ nti  ca accantasaṃyogavacanaṃ bhummatthe vā tasmā nti abhinne aḍḍharattasamayeti attho puṇṇamāsiyañhi gaganamajjhassa purato vā pacchato vā cande ṭhite aḍḍharattasamayo bhinno nāma hoti majjhe eva pana ṭhite abhinno nāma
ti ettha (dha pa aṭṭha 2127 suppabuddhasakyavatthu) suppabuddho kira sākiyo mama dhītaraṃ chaḍḍetvā nikkhanto mama puttaṃ pabbājetvā tassa veriṭṭhāne ṭhito cāti imehi dvīhi kāraṇehi satthari āghātaṃ bandhitvā ekadivasaṃ na dāni nimantitaṭṭhānaṃ gantvā bhuñjituṃ dassāmīti gamanamaggaṃ pidahitvā antaravīthiyaṃ suraṃ pivanto nisīdi athassa satthari bhikkhusaṅghaparivute taṃ ṭhānaṃ āgate satthā āgatoti ārocesuṃ so āha  purato gacchāti tassa vadetha nāyaṃ mayā mahallakataro nāssa maggaṃ dassāmīti punappunaṃ vuccamānopi tatheva nisīdi satthā mātulassa santikā maggaṃ alabhitvā tatova nivatti sopi carapurisaṃ pesesi  gaccha tassa kathaṃ sutvā ehīti satthāpi nivattanto sitaṃ katvā ānandattherena  ko nu kho bhante sitapātukamme paccayoti puṭṭho āha  passasi ānanda suppabuddhanti passāmi bhante bhāriyaṃ tena kammaṃ kataṃ mādisassa buddhassa maggaṃ adentena ito sattame divase heṭṭhāpāsāde pāsādamūle pathaviyā pavisissatīti ācikkhi
sunakkhattopi (ma ni aṭṭha 1147) pubbe bhagavantaṃ upasaṅkamitvā dibbacakkhuparikammaṃ pucchi athassa bhagavā kathesi so dibbacakkhuṃ nibbattetvā ālokaṃ vaḍḍhetvā olokento devaloke nandanavanacittalatāvanaphārusakavanamissakavanesu dibbasampattiṃ anubhavamāne devaputte ca devadhītaro ca disvā  etesaṃ evarūpāya attabhāvasampattiyā ṭhitānaṃ kira madhuro nu kho saddo bhavissatīti saddaṃ sotukāmo hutvā dasabalaṃ upasaṅkamitvā dibbasotadhātuparikammaṃ pucchi bhagavā panassa  dibbasotadhātussa upanissayo natthīti ñatvā parikammaṃ na kathesi na hi buddhā yaṃ na bhavissati tassa parikammaṃ kathenti so bhagavati āghātaṃ bandhitvā cintesi  ahaṃ samaṇaṃ gotamaṃ paṭhamaṃ dibbacakkhuparikammaṃ  pucchiṃ so mayhaṃ sampajjatu vā mā vā sampajjatūti kathesi ahaṃ pana paccattapurisakārena taṃ nibbattetvā dibbasotadhātuparikammaṃ pucchiṃ taṃ me na kathesi addhā evaṃ  hoti ayaṃ rājapabbajito dibbacakkhuñāṇaṃ nibbattetvā dibbasotañāṇaṃ nibbattetvā cetopariyakammañāṇaṃ nibbattetvā āsavānaṃ khaye ñāṇaṃ nibbattetvā mayā samasamo bhavissatīti issāmacchariyavasena mayhaṃ na kathetīti bhiyyoso āghātaṃ bandhitvā kāsāyāni chaḍḍetvā gihibhāvaṃ patvāpi na tuṇhībhūto vihāsi dasabalaṃ pana asatā tucchena abbhācikkhitvā apāyūpago ahosi tampi bhagavā byākāsi vuttañhetaṃ  evampi kho bhaggava sunakkhatto licchaviputto mayā vuccamāno apakkameva imasmā dhammavinayā yathā taṃ āpāyikoti (dī ni 36) tena vuttaṃ ti -saddena kokālikādīnaṃ saṅgaho daṭṭhabbo
ti (saṃ ni aṭṭha 2270) evaṃnāmako vedaṅgesu kusalo paṇḍito paribbājako aññatitthiyā hi parihīnalābhasakkārasilokā samaṇo gotamo na jātigottādīni ārabbha lābhaggappatto jāto kaviseṭṭho panesa uttamakavitāya sāvakānaṃ bandhaṃ bandhitvā deti te taṃ uggaṇhitvā upaṭṭhākānaṃ upanisinnakathampi anumodanampi sarabhaññampīti evamādīni kathenti te tesaṃ pasannānaṃ lābhaṃ upasaṃharanti sace mayaṃ yaṃ samaṇo gotamā jānāti tato thokaṃ jāneyyāma attano samayaṃ tattha pakkhipitvā mayampi upaṭṭhākānaṃ katheyyāma tato etehi lābhitarā bhaveyyāma ko nu kho samaṇassa gotamassa santike pabbajitvā khippameva uggaṇhituṃ sakkhissatīti evaṃ cintetvā susimo paṭibaloti disvā upasaṅkamitvā evamāhaṃsu ehi tvaṃ āvuso susīma samaṇe gotame brahmacariyaṃ cara tvaṃ dhammaṃ pariyāpuṇitvā amhe vāceyyāsi taṃ mayaṃ dhammaṃ pariyāpuṇitvā gihīnaṃ bhāsissāma evaṃ mayampi sakkatā bhavissāma garukatā mānitā pūjitā lābhino cīvarapiṇḍapātasenāsanagilānapaccayabhesajjaparikkhārānanti (saṃ ni 270)
atha susīmo paribbājako tesaṃ vacanaṃ sampaṭicchitvā yenānando tenupasaṅkami upasaṅkamitvā pabbajjaṃ yāci thero ca taṃ ādāya bhagavantaṃ  upasaṅkamitvā etamatthaṃ ārocesi bhagavā pana cintesi ayaṃ paribbājako titthiyasamaye ahaṃ pāṭiekko satthāti paṭijānamāno carati idheva maggabrahmacariyaṃ carituṃ icchāmīti kira vadati kiṃ nu kho mayi pasanno udāhu mayhaṃ vā mama sāvakānaṃ dhammakathāya pasannoti athassa ekaṭṭhānepi pasādābhāvaṃ ñatvā ayaṃ mama sāsane dhammaṃ thenessāmīti pabbajati itissa āgamanaṃ  aparisuddhaṃ nipphatti nu kho kīdisāti olokento kiñcāpi dhammaṃ thenessāmīti pabbajati katipāheneva pana ghaṭetvā arahattaṃ gaṇhissatīti ñatvā tenahānanda susīmaṃ pabbājethāti āha taṃ sandhāyetaṃ vuttaṃ ti
ti (dha pa aṭṭha 2141 santatimahāmattavatthu) so kira ekasmiṃ kāle rañño pasenadissa paccantaṃ kupitaṃ vūpasametvā āgato athassa rājā tuṭṭho satta divasāni rajjaṃ datvā ekaṃ naccagītakusalaṃ itthiṃ adāsi so satta divasāni surāmadamatto hutvā sattame divase sabbālaṅkārappaṭimaṇḍito hatthikkhandhavaragato nahānatitthaṃ gacchanto satthāraṃ piṇḍāya pavisantaṃ dvārantare disvā hatthikkhandhavaragatova sīsaṃ cāletvā vandi satthā sitaṃ katvā ko nu kho bhante sitapātukaraṇe hetūti ānandattherena puṭṭho sitakāraṇaṃ ācikkhanto āha  passasi ānanda santatimahāmattaṃ ajjeva sabbābharaṇappaṭimaṇḍito mama santikaṃ āgantvā cātuppadikagāthāvasāne arahattaṃ patvā parinibbāyissatīti tena vuttaṃ ti


 navame parihāyati attano phalaṃ pariggahetvā vattati tassa vā kāraṇabhāvaṃ upagacchatīti ti idha kāraṇaṃ vuttanti āha nti
anujānāmi  bhikkhave ahatānaṃ vatthānaṃ diguṇaṃ saṅghāṭinti ettha hi paṭalaṭṭho guṇaṭṭho accenti kālā tarayanti rattiyo vayoguṇā anupubbaṃ jahantīti (saṃ ni 14) ettha rāsaṭṭho guṇaṭṭho sataguṇā dakkhiṇā pāṭikaṅkhitabbāti (ma ni 3379) ettha ānisaṃsaṭṭho antaṃ antaguṇaṃ (dī ni 2377 ma ni 1110 khu pā 3dvattiṃsākāro) kayirā mālāguṇe bahūti (dha pa 53) ettha bandhanaṭṭho guṇaṭṭho idhāpi esova adhippetoti āha ti kāmarāgassa saṃyojanassa paccayabhāvena vatthukāmesupi bandhanaṭṭho rāsaṭṭho vā guṇaṭṭho daṭṭhabbo ti vā cakkhuviññāṇataṃdvārikaviññāṇehi jānitabbā tiādīsupi eseva nayo ti  sabhāveneva iṭṭhārammaṇajātikā iṭṭhārammaṇabhāvaṃ vā pattā ti kāmetabbā ti manoharā etena parikappanatopi iṭṭhārammaṇabhāvaṃ saṅgaṇhāti ti piyāyitabbasabhāvā ti kāmarāgena upecca sambandhanīyā sambandhā kātabbā tenāha tiādi ti vā subhādivasena saṅkappitavutthamhi uppannarāgo evamettha vatthukāmaṃ paṭikkhipitvā kilesakāmo vutto tasseva vasena tesampi kāmabhāvasiddhito kilesakāmassapi iṭṭhavedanā diṭṭhādisampayogabhedena pavattiākārabhedena ca atthi vicittakāti tato visesetuṃ ti āha nānappakārāni rūpādiārammaṇānīti attho
nti atha etesu ārammaṇesu dhitisampannā paṇḍitā chandarāgaṃ vinayanti
nti taṃsabhāvaṃ atthato pana tassa kāmassa anurūpanti vuttaṃ hoti puññassa bhāgo puññabhāgo puññakoṭṭhāso tena nibbatto tattha vā bhavoti ti etthāpi eseva nayo vipākoyeva nti āha nti
ti kusalākusalasādhāraṇā ti sampayuttadhammesu saṃvidahanalakkhaṇā cetanā nti uraṃ tāḷetvā  nti ekapadacitaṃ mantaṃ tenāha tiādi


 dasame ti aññehi asādhāraṇāni tathāgatasseva balāni nanu cetāni sāvakānampi ekaccāni uppajjantīti kāmaṃ uppajjanti yādisāni pana buddhānaṃ ṭhānāṭṭhānañāṇādīni na tādisāni tadaññesaṃ kadāci uppajjantīti aññehi asādhāraṇāni imameva hi yathāvuttaṃ lesaṃ apekkhitvā sādhāraṇabhāvato āsayānusayañāṇādīsu eva asādhāraṇasamaññā niruḷhā yathā pubbabuddhānaṃ balāni puññassa sampattiyā āgatāni tathā āgatabalānīti vā  usabhassa idaṃ  seṭṭhaṭṭhānaṃ nti seṭṭhanādaṃ  ti ettha paññāya pabhāvitaṃ attano ariyaphalāvahaṃ paṭivedhañāṇaṃ karuṇāya pabhāvitaṃ sāvakānaṃ ariyaphalāvahaṃ desanāñāṇaṃ tattha paṭivedhañāṇaṃ uppajjamānaṃ uppannanti duvidhaṃ tañhi abhinikkhamanato yāva arahattamaggā uppajjamānaṃ phalakkhaṇe uppannaṃ nāma tusitabhavanato yāva mahābodhipallaṅke arahattamaggā uppajjamānaṃ phalakkhaṇe uppannaṃ nāma dīpaṅkarato paṭṭhāya yāva arahattamaggā uppajjamānaṃ phalakkhaṇe uppannaṃ nāma desanāñāṇampi pavattamānaṃ pavattanti duvidhaṃ tañhi yāva aññātakoṇḍaññassa sotāpattimaggā pavattamānaṃ phalakkhaṇe pavattaṃ nāma tesu paṭivedhañāṇaṃ lokuttaraṃ desanāñāṇaṃ lokiyaṃ ubhayampi panetaṃ aññehi asādhāraṇaṃ buddhānaññeva orasañāṇaṃ
ti kāraṇañca kāraṇato pajānāti yasmā tattha phalaṃ tiṭṭhati tadāyattavuttitāya uppajjati ceva pavattati ca tasmā ṭhānanti vuccati bhagavā ye ye dhammā yesaṃ yesaṃ dhammānaṃ hetū paccayā uppādāya taṃ taṃ ṭhānaṃ ye ye dhammā yeyaṃ yeyaṃ dhammānaṃ na hetū na paccayā uppādāya taṃ taṃ aṭṭhānanti pajānanto ṭhānato aṭṭhānato yathābhūtaṃ pajānāti
samādiyantīti  tāni pana samādiyitvā katāni hontīti āha nti nti etena samādānanti saddassa apubbatthābhāvaṃ dasseti muttagatasadde gatasaddassa viya ti nirayādigatiyo ti attabhāvo ti kammassa vipaccanārahakālo ti vipākuppattiyā paccayabhūtā kiriyā
nti paccanīkajjhāpanaṭṭhena ārammaṇūpanijjhānaṭṭhena ca catunnaṃ rūpāvacarajjhānānaṃ catukkanayena hetaṃ vuttaṃ nti rūpī rūpāni passatītiādīnaṃ (ma ni 2248 3312 dha sa 248 paṭi ma 1209) aṭṭhannaṃ vimokkhānaṃ nti savitakkasavicārādīnaṃ tiṇṇaṃ samādhīnaṃ nti paṭhamajjhānasamāpattiādīnaṃ navannaṃ anupubbasamāpattīnaṃ ettha ca paṭipāṭiyā aṭṭhannaṃ samādhītipi nāmaṃ samāpattītipi cittekaggatāsabbhāvato nirodhasamāpattiyā tadabhāvato na samādhīti nāmaṃ nti appaguṇehi paṭhamajjhānādīhi vuṭṭhitassa saññāmanasikārānaṃ kāmādipakkhandanaṃ nti paguṇehi paṭhamajjhānādīhi vuṭṭhitassa saññāmanasikārānaṃ dutiyajjhānādipakkhandanaṃ iti saññāmanasikārānaṃ  kāmādidutiyajjhānādipakkhandanāni hānabhāgiyavisesabhāgiyadhammāti dassitāni tehi pana jhānānaṃ taṃsabhāvatā dhammasaddena vuttā ti vuttamevatthaṃ hetubhāvena paccāmasati nti paguṇatāsaṅkhātaṃ vodānaṃ tañhi paṭhamajjhānādīhi vuṭṭhahitvā dutiyajjhānādīnaṃ adhigamassa paccayattā nti vuttaṃ ye pana nirodhato phalasamāpattiyā vuṭṭhānanti pāḷi natthīti vadanti te nirodhā vuṭṭhahantassa nevasaññānāsaññāyatanaṃ phalasamāpattiyā anantarapaccayena paccayoti imāya  (paṭṭhā 11417) paṭisedhetabbā


