

 jambukhādakasaṃyutte ti evaṃnāmo therassa bhāgineyyo channaparibbājako ti nibbānaṃ āgamma rāgo khīyati tasmā nibbānaṃ rāgakkhayoti vuccati  eseva nayo
yo pana imināva suttena kilesakkhayamattaṃ nibbānanti vadeyya so vattabbo kassa kilesānaṃ khayo kiṃ attano udāhu paresanti addhā attanoti vakkhati tato pucchitabbo gotrabhuñāṇassa kiṃ ārammaṇanti jānamāno nibbānanti vakkhati kiṃ pana gotrabhuñāṇakkhaṇe kilesā khīṇā khīyanti khīyissantīti khīṇāti vā khīyantīti vā na vattabbā khīyissantīti pana vattabbāti kiṃ pana tesu akhīṇesuyeva kilesesu gotrabhuñāṇaṃ kilesakkhayaṃ ārammaṇaṃ karotīti addhā evaṃ vutte niruttaro bhavissati
maggañāṇenāpi cetaṃ yojetabbaṃ maggakkhaṇepi hi kilesā khīṇāti vā khīyissantīti vā na vattabbā khīyantīti pana vattabbā na ca akhīṇesuyeva kilesesu kilesakkhayo ārammaṇaṃ hoti tasmā sampaṭicchitabbametaṃ yaṃ āgamma rāgādayo khīyanti taṃ nibbānaṃ taṃ panetaṃ rūpino dhammā arūpino dhammātiādīsu  dukesu arūpino dhammāti saṅgahitattā na kilesakkhayamattamevāti

 arahattapañhabyākaraṇe  yasmā arahattaṃ rāgadosamohānaṃ khīṇante uppajjati tasmā rāgakkhayo dosakkhayo mohakkhayoti vuttaṃ

ti te rāgādayo pahāya gatattā suṭṭhu gatāti sugatā nti vaṭṭadukkhassa parijānanatthaṃ ti dukkhasabhāvo tiādīsu dukkhasaṅkhāto dukkhasabhāvo dukkhadukkhatā sesapadadvayepi eseva nayo

ti pabbajjāya anukkaṇṭhanatā ti āvuso dhammānudhammappaṭipanno bhikkhu pāto anusiṭṭho sāyaṃ visesamadhigamissati sāyaṃ anusiṭṭho pāto visesamadhigamissatīti  vuttattā ghaṭento vāyamanto nacirassaṃ lahuyeva arahaṃ assa arahatte patiṭṭhaheyyāti dasseti sesaṃ sabbattha uttānatthamevāti

