

 sāvatthinidānaṃ  yo kho bhikkhave cakkhussa uppādo ṭhiti abhinibbatti pātubhāvo dukkhasseso uppādo rogānaṃ ṭhiti jarāmaraṇassa pātubhāvo yo sotassa uppādo ṭhiti yo ghānassa uppādo ṭhiti yo jivhāya uppādo ṭhiti yo kāyassa uppādo ṭhiti yo manassa uppādo ṭhiti abhinibbatti pātubhāvo dukkhasseso  uppādo rogānaṃ ṭhiti jarāmaraṇassa pātubhāvo yo ca bhikkhave cakkhussa nirodho vūpasamo atthaṅgamo dukkhasseso nirodho rogānaṃ vūpasamo jarāmaraṇassa atthaṅgamo yo sotassa nirodho yo ghānassa nirodho yo jivhāya nirodho yo kāyassa nirodho yo manassa nirodho vūpasamo atthaṅgamo dukkhasseso nirodho rogānaṃ vūpasamo jarāmaraṇassa atthaṅgamoti paṭhamaṃ

 sāvatthinidānaṃ yo kho bhikkhave rūpānaṃ uppādo ṭhiti abhinibbatti pātubhāvo dukkhasseso uppādo rogānaṃ ṭhiti jarāmaraṇassa pātubhāvo yo saddānaṃ yo gandhānaṃ yo rasānaṃ yo phoṭṭhabbānaṃ yo dhammānaṃ uppādo ṭhiti abhinibbatti pātubhāvo dukkhasseso uppādo rogānaṃ ṭhiti jarāmaraṇassa pātubhāvo yo  ca kho bhikkhave rūpānaṃ nirodho vūpasamo atthaṅgamo dukkhasseso nirodho rogānaṃ vūpasamo jarāmaraṇassa atthaṅgamo yo saddānaṃ yo gandhānaṃ yo rasānaṃ yo phoṭṭhabbānaṃ yo dhammānaṃ nirodho vūpasamo atthaṅgamo dukkhasseso nirodho rogānaṃ vūpasamo jarāmaraṇassa atthaṅgamoti dutiyaṃ

 sāvatthinidānaṃ  yo kho bhikkhave cakkhuviññāṇassa uppādo ṭhiti jarāmaraṇassa pātubhāvo yo manoviññāṇassa uppādo ṭhiti jarāmaraṇassa pātubhāvo yo ca kho bhikkhave cakkhuviññāṇassa nirodho jarāmaraṇassa atthaṅgamo yo manoviññāṇassa nirodho jarāmaraṇassa atthaṅgamoti tatiyaṃ

 sāvatthinidānaṃ  yo kho bhikkhave cakkhusamphassassa uppādo ṭhiti jarāmaraṇassa pātubhāvo yo manosamphassassa uppādo ṭhiti jarāmaraṇassa pātubhāvo yo ca kho bhikkhave cakkhusamphassassa nirodho jarāmaraṇassa atthaṅgamo yo manosamphassassa nirodho jarāmaraṇassa atthaṅgamoti catutthaṃ

 sāvatthinidānaṃ yo kho bhikkhave cakkhusamphassajāya vedanāya uppādo ṭhiti jarāmaraṇassa pātubhāvo
yo manosamphassajāya vedanāya uppādo ṭhiti  jarāmaraṇassa pātubhāvo yo ca kho bhikkhave cakkhusamphassajāya vedanāya nirodho  vūpasamo jarāmaraṇassa atthaṅgamo yo manosamphassajāya vedanāya nirodho vūpasamo atthaṅgamo dukkhasseso nirodho rogānaṃ vūpasamo jarāmaraṇassa atthaṅgamoti pañcamaṃ

 sāvatthinidānaṃ yo kho bhikkhave rūpasaññāya uppādo ṭhiti jarāmaraṇassa pātubhāvo yo dhammasaññāya uppādo ṭhiti abhinibbatti pātubhāvo dukkhasseso uppādo rogānaṃ ṭhiti jarāmaraṇassa pātubhāvo yo ca kho bhikkhave rūpasaññāya nirodho jarāmaraṇassa atthaṅgamo yo dhammasaññāya nirodho vūpasamo atthaṅgamo dukkhasseso nirodho rogānaṃ vūpasamo jarāmaraṇassa atthaṅgamoti chaṭṭhaṃ

 sāvatthinidānaṃ  yo kho bhikkhave rūpasañcetanāya uppādo ṭhiti jarāmaraṇassa pātubhāvo yo dhammasañcetanāya uppādo ṭhiti abhinibbatti pātubhāvo dukkhasseso uppādo rogānaṃ ṭhiti jarāmaraṇassa pātubhāvo yo ca kho bhikkhave rūpasañcetanāya nirodho jarāmaraṇassa atthaṅgamo yo dhammasañcetanāya nirodho vūpasamo atthaṅgamo dukkhasseso nirodho rogānaṃ vūpasamo jarāmaraṇassa atthaṅgamoti sattamaṃ

 sāvatthinidānaṃ  yo kho bhikkhave rūpataṇhāya uppādo ṭhiti jarāmaraṇassa  pātubhāvo yo dhammataṇhāya uppādo ṭhiti abhinibbatti pātubhāvo dukkhasseso uppādo rogānaṃ ṭhiti jarāmaraṇassa pātubhāvo yo  ca kho bhikkhave rūpataṇhāya nirodho jarāmaraṇassa atthaṅgamo yo dhammataṇhāya nirodho vūpasamo atthaṅgamo dukkhasseso nirodho rogānaṃ vūpasamo jarāmaraṇassa atthaṅgamoti aṭṭhamaṃ

 sāvatthinidānaṃ yo kho bhikkhave pathavīdhātuyā uppādo ṭhiti abhinibbatti pātubhāvo jarāmaraṇassa pātubhāvo yo āpodhātuyā yo tejodhātuyā yo vāyodhātuyā yo ākāsadhātuyā yo viññāṇadhātuyā uppādo ṭhiti abhinibbatti pātubhāvo dukkhasseso uppādo rogānaṃ ṭhiti jarāmaraṇassa pātubhāvo yo ca kho bhikkhave pathavīdhātuyā nirodho jarāmaraṇassa atthaṅgamo yo āpodhātuyā nirodho yo tejodhātuyā nirodho yo vāyodhātuyā nirodho yo ākāsadhātuyā nirodho yo viññāṇadhātuyā nirodho vūpasamo atthaṅgamo dukkhasseso nirodho rogānaṃ vūpasamo jarāmaraṇassa atthaṅgamoti navamaṃ

 sāvatthinidānaṃ  yo kho bhikkhave rūpassa uppādo ṭhiti abhinibbatti pātubhāvo dukkhasseso uppādo rogānaṃ ṭhiti jarāmaraṇassa pātubhāvo yo vedanāya yo saññāya yo saṅkhārānaṃ yo viññāṇassa uppādo ṭhiti abhinibbatti pātubhāvo dukkhasseso uppādo rogānaṃ ṭhiti jarāmaraṇassa pātubhāvo yo ca kho bhikkhave rūpassa nirodho vūpasamo atthaṅgamo dukkhasseso nirodho rogānaṃ vūpasamo jarāmaraṇassa atthaṅgamo yo vedanāya yo saññāya yo saṅkhārānaṃ yo viññāṇassa nirodho vūpasamo atthaṅgamo dukkhasseso nirodho rogānaṃ vūpasamo jarāmaraṇassa atthaṅgamoti dasamaṃ

tassuddānaṃ 
cakkhu  rūpañca viññāṇaṃ phasso ca vedanāya ca
saññā ca cetanā taṇhā dhātu khandhena te dasāti
