

 pañcahi  bhikkhave dhammehi samannāgato bhattuddesako na sammannitabbo  katamehi pañcahi chandāgatiṃ gacchati dosāgatiṃ gacchati mohāgatiṃ  gacchati bhayāgatiṃ gacchati uddiṭṭhānuddiṭṭhaṃ na jānāti  imehi kho bhikkhave pañcahi dhammehi samannāgato bhattuddesako na sammannitabbo
pañcahi bhikkhave dhammehi samannāgato bhattuddesako sammannitabbo katamehi pañcahi na chandāgatiṃ gacchati na dosāgatiṃ gacchati na mohāgatiṃ gacchati na bhayāgatiṃ gacchati uddiṭṭhānuddiṭṭhaṃ jānāti  imehi kho bhikkhave pañcahi dhammehi samannāgato bhattuddesako sammannitabboti
pañcahi bhikkhave dhammehi samannāgato bhattuddesako sammato  na pesetabbo sammato pesetabbo bālo veditabbo paṇḍito veditabbo khataṃ upahataṃ attānaṃ pariharati akkhataṃ anupahataṃ attānaṃ pariharati yathābhataṃ nikkhitto evaṃ niraye yathābhataṃ nikkhitto evaṃ sagge katamehi pañcahi na chandāgatiṃ gacchati na dosāgatiṃ gacchati na mohāgatiṃ gacchati na bhayāgatiṃ gacchati uddiṭṭhānuddiṭṭhaṃ  jānāti  imehi kho bhikkhave pañcahi dhammehi samannāgato bhattuddesako yathābhataṃ nikkhitto evaṃ saggeti paṭhamaṃ

 pañcahi bhikkhave dhammehi samannāgato senāsanapaññāpako na sammannitabbo paññattāpaññattaṃ na jānāti senāsanapaññāpako sammannitabbo paññattāpaññattaṃ jānāti
senāsanagāhāpako  na sammannitabbo gahitāgahitaṃ  na jānāti senāsanagāhāpako sammannitabbo gahitāgahitaṃ  jānāti
bhaṇḍāgāriko na sammannitabbo guttāguttaṃ na jānāti bhaṇḍāgāriko sammannitabbo guttāguttaṃ jānāti
cīvarapaṭiggāhako na sammannitabbo gahitāgahitaṃ na jānāti cīvarapaṭiggāhako sammannitabbo   gahitāgahitaṃ jānāti
cīvarabhājako  na sammannitabbo bhājitābhājitaṃ na jānāti cīvarabhājako sammannitabbo bhājitābhājitaṃ jānāti
yāgubhājako na sammannitabbo yāgubhājako sammannitabbo
phalabhājako na sammannitabbo phalabhājako sammannitabbo
khajjakabhājako na sammannitabbo bhājitābhājitaṃ na jānāti khajjakabhājako sammannitabbo bhājitābhājitaṃ jānāti
appamattakavissajjako na sammannitabbo vissajjitāvissajjitaṃ na jānāti appamattakavissajjako sammannitabbo vissajjitāvissajjitaṃ jānāti
sāṭiyaggāhāpako na sammannitabbo gahitāgahitaṃ na jānāti  sāṭiyaggāhāpako sammannitabbo gahitāgahitaṃ jānāti
pattaggāhāpako na sammannitabbo gahitāgahitaṃ na jānāti pattaggāhāpako sammannitabbo gahitāgahitaṃ jānāti
ārāmikapesako  na sammannitabbo ārāmikapesako sammannitabbo
sāmaṇerapesako na sammannitabbo sāmaṇerapesako sammannitabbo
sammato na pesetabbo sammato pesetabbo
sāmaṇerapesako bālo veditabbo paṇḍito veditabbo khataṃ upahataṃ attānaṃ pariharati akkhataṃ anupahataṃ attānaṃ pariharati yathābhataṃ nikkhitto evaṃ niraye yathābhataṃ nikkhitto evaṃ sagge katamehi pañcahi na chandāgatiṃ gacchati na dosāgatiṃ gacchati na mohāgatiṃ gacchati na bhayāgatiṃ gacchati pesitāpesitaṃ jānāti imehi kho bhikkhave pañcahi dhammehi samannāgato sāmaṇerapesako yathābhataṃ nikkhitto evaṃ saggeti cuddasamaṃ

