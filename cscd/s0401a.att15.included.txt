

 ekadhammapāḷiyaṃ ti ekasabhāvo ti ekantena vaṭṭe nibbindanatthāya ukkaṇṭhanatthāya ti vaṭṭe virajjanatthāya rāgādīnaṃ vā kilesānaṃ virajjanāya vigamāya ti  rāgādīnaṃ nirodhāya appavattikaraṇatthāya vaṭṭasseva vā nirujjhanatthāya ti kilesavūpasamanatthāya ti aniccādivasena lakkhaṇattayaṃ āropetvā abhijānanatthāya ti catunnaṃ saccānaṃ bujjhanatthāya bodhi vuccati catūsu maggesu ñāṇanti  (mahāni 191 cūḷani khaggavisāṇasuttaniddeso 121) evaṃ vuttassa vā catumaggañāṇassa paṭivijjhanatthāya ti appaccayanibbānassa sacchikaraṇatthāya
iti bhagavā imehi sattahi padehi buddhānussatikammaṭṭhānassa vaṇṇaṃ kathesi kasmā mahājanassa ussāhajananatthaṃ visakaṇṭakavāṇijo viya attano paṇiyassa visakaṇṭakavāṇijo nāma guḷavāṇijo vuccati so kira guḷaphāṇitakhaṇḍasakkarādīni sakaṭenādāya paccantagāmaṃ gantvā visakaṇṭakaṃ gaṇhatha visakaṇṭakaṃ gaṇhathāti ugghosesi taṃ sutvā gāmikā visaṃ nāma kakkhaḷaṃ ghoraṃ yo naṃ khādati so marati kaṇṭakampi vijjhitvā māreti ubhopete kakkhaḷā ko ettha ānisaṃsoti gehadvārāni thakesuṃ dārake ca palāpesuṃ taṃ disvā vāṇijo avohārakusalā ime gāmikā handa ne upāyena gāhāpemīti atimadhuraṃ gaṇhatha atisāduṃ gaṇhatha guḷaṃ phāṇitaṃ sakkaraṃ samagghaṃ labbhati kūṭamāsakakūṭakahāpaṇādīhi vāpi labbhatīti ugghosesi taṃ sutvā gāmikā tuṭṭhapahaṭṭhā vaggavaggā gantvā bahumpi mūlaṃ datvā aggahesuṃ
tattha visakaṇṭakavāṇijassa visakaṇṭakaṃ gaṇhathāti ugghosanaṃ viya bhagavato buddhānussatikammaṭṭhānakathanaṃ visakaṇṭake vaṇṇaṃ kathetvā tassa gahaṇatthāya mahājanassa  ussāhakaraṇaṃ  viya imehi sattahi padehi buddhānussatikammaṭṭhānassa vaṇṇabhaṇanena tassa mahājanassa ussāhakaraṇaṃ
ti kathetukamyatāpucchā ti buddhaṃ ārabbha uppannā anussati buddhaguṇārammaṇāya satiyā etaṃ adhivacanaṃ taṃ panetaṃ buddhānussatikammaṭṭhānaṃ duvidhaṃ hoti cittasampahaṃsanatthañceva vipassanatthañca kathaṃ yadā hi asubhārammaṇesu aññataraṃ bhāventassa bhikkhuno cittuppādo upahaññati ukkaṇṭhati nirassādo hoti vīthiṃ nappaṭipajjati kūṭagoṇo viya ito cito ca vidhāvati tasmiṃ khaṇe esa mūlakammaṭṭhānaṃ pahāya itipi so bhagavātiādinā nayena tathāgatassa lokiyalokuttaraguṇe anussarati tassevaṃ buddhaṃ anussarantassa cittuppādo pasīdati vinīvaraṇo hoti  so taṃ cittaṃ evaṃ dametvā puna mūlakammaṭṭhānaṃyeva manasi karoti kathaṃ yathā nāma balavā puriso kūṭāgārakaṇṇikatthāya mahārukkhaṃ chindanto sākhāpalāsacchedanamatteneva pharasudhārāya vipannāya mahārukkhaṃ chindituṃ asakkontopi dhuranikkhepaṃ akatvāva kammārasālaṃ gantvā tikhiṇaṃ pharasuṃ kārāpetvā puna taṃ chindeyya evaṃsampadamidaṃ daṭṭhabbaṃ so evaṃ buddhānussativasena cittaṃ paridametvā puna mūlakammaṭṭhānaṃ manasikaronto asubhārammaṇaṃ paṭhamajjhānaṃ nibbattetvā jhānaṅgāni sammasitvā ariyabhūmiṃ okkamati evaṃ tāva cittasampahaṃsanatthaṃ hoti
yadā panesa buddhānussatiṃ anussaritvā ko ayaṃ  itipi so bhagavātiādinā nayena anussari itthi nu kho puriso nu kho devamanussamārabrahmānaṃ aññataro nu khoti pariggaṇhanto na añño koci satisampayuttaṃ pana cittameva anussarīti disvā taṃ kho panetaṃ cittaṃ khandhato viññāṇakkhandho hoti tena sampayuttā vedanā vedanākkhandho tena sampayuttā saññā saññākkhandho sahajātā phassādayo saṅkhārakkhandhoti ime cattāro arūpakkhandhā hontīti arūpañca vavatthapetvā tassa nissayaṃ pariyesanto hadayavatthuṃ disvā tassa nissayāni cattāri mahābhūtāni tāni upādāya pavattāni sesaupādārūpāni ca pariggahetvā sabbampetaṃ rūpaṃ rūpakkhandhoti vavatthapetvā idañca rūpaṃ purimañca arūpanti saṅkhepato rūpārūpaṃ pabhedato pañcakkhandhe puna saṅkhepato pañcapete khandhā dukkhasaccanti dukkhasaccaṃ vavatthapetvā tassa pabhāvikā taṇhā samudayasaccaṃ tassā nirodho nirodhasaccaṃ nirodhapajānanā paṭipadā maggasaccanti evaṃ pubbabhāge cattāri ca saccāni vavatthapetvā paṭipāṭiyā  ariyabhūmiṃ okkamati tadāssa imaṃ kammaṭṭhānaṃ vipassanatthaṃ nāma hoti tiādi appanāvāro vuttanayeneva veditabbo
ādīsupi eseva nayo ayaṃ panettha vacanattho  dhammaṃ ārabbha uppannā anussati  svākkhātatādidhammaguṇārammaṇāya satiyā etaṃ adhivacanaṃ saṅghaṃ ārabbha uppannā anussati  suppaṭipannatādisaṅghaguṇārammaṇāya satiyā etaṃ  adhivacanaṃ sīlaṃ ārabbha uppannā anussati  akhaṇḍatādisīlaguṇārammaṇāya  satiyā etaṃ adhivacanaṃ cāgaṃ ārabbha uppannā anussati  muttacāgatādicāgaguṇārammaṇāya satiyā etaṃ adhivacanaṃ devatā ārabbha uppannā anussati  devatā sakkhiṭṭhāne ṭhapetvā attano saddhādiguṇārammaṇāya satiyā etaṃ adhivacanaṃ ānāpāne ārabbha uppannā sati  assāsapassāsanimittārammaṇāya satiyā etaṃ adhivacanaṃ maraṇaṃ ārabbha uppannā sati  jīvitindriyupacchedārammaṇāya satiyā etaṃ adhivacanaṃ kesādibhedaṃ rūpakāyaṃ gatā kāye vā gatāti kāyagatā kāyagatā ca sā sati cāti kāyagatāsatīti vattabbe rassaṃ akatvā ti vuttā kesādikāyakoṭṭhāsanimittārammaṇāya satiyā etaṃ adhivacanaṃ upasamaṃ ārabbha uppannā anussati  sabbadukkhūpasamārammaṇāya satiyā etaṃ adhivacanaṃ duvidho vā upasamo accantūpasamo ca khayūpasamo ca tattha  nāma nibbānaṃ  nāma maggo evametaṃ duvidhampi upasamaṃ anussarantassa uppannā sati upasamānussatīti ayamettha attho iti imesu dasasu kammaṭṭhānesu ānāpānassati maraṇassati kāyagatāsatīti imāni tīṇi vipassanatthāneva honti sesāni satta cittasampahaṃsanatthānipi hontīti

16 ekadhammapāḷi

 dutiye ti dvāsaṭṭhividhāyapi micchādiṭṭhiyā etaṃ adhivacanaṃ ti tāya diṭṭhiyā samannāgatassa
ti pañcavidhāyapi sammādiṭṭhiyā etaṃ adhivacanaṃ ti tāya diṭṭhiyā samannāgatassa
ti anupāyamanasikāro
ti upāyamanasikāro tattha ayoniso manasikaroto pubbe anuppannā micchādiṭṭhi uppajjati uppannā pana yāva niyāmokkamanā pavaḍḍhati niyāme okkante vaḍḍhitā nāma hoti yoniso manasikaroto pubbe anuppannā sammādiṭṭhi uppajjati uppannā pana yāva arahattamaggā pavaḍḍhati arahattaphale patte vaḍḍhitā nāma hoti
ti ettha ekaccā micchādiṭṭhi saggāvaraṇā ceva hoti maggāvaraṇā ca ekaccā maggāvaraṇāva na saggāvaraṇā ekaccā neva saggāvaraṇā na maggāvaraṇā tattha ahetukadiṭṭhi akiriyadiṭṭhi natthikadiṭṭhīti ayaṃ tividhā saggāvaraṇā ceva hoti maggāvaraṇā ca dasavatthukā antaggāhikā micchādiṭṭhi maggāvaraṇāva hoti na saggāvaraṇā vīsativatthukā sakkāyadiṭṭhi neva saggāvaraṇā na maggāvaraṇā idaṃ pana vidhānaṃ paṭikkhipitvā imasmiṃ sutte micchādiṭṭhiyā bhikkhave samannāgatāti vacanato antamaso vīsativatthukaṃ sakkāyadiṭṭhiṃ upādāya diṭṭhi nāma saggaṃ upanetuṃ samatthā nāma natthi ekantaṃ  nirayasmiṃyeva nimujjāpetīti vuttaṃ yathā hi muggamāsappamāṇāpi pāsāṇasakkharā udake pakkhittā uppilavamānā nāma natthi ekantaṃ heṭṭhāva  pavisati evamevaṃ antamaso sakkāyadiṭṭhipi saggaṃ upanetuṃ samatthā nāma natthi ekantaṃ apāyesuyeva nimujjāpetīti
ti ettha kammassakatasammādiṭṭhi jhānasammādiṭṭhi vipassanāsammādiṭṭhi maggasammādiṭṭhi phalasammādiṭṭhīti pañcavidhā sammādiṭṭhi tattha kammassakatasammādiṭṭhi sampattibhavaṃ ākaḍḍhati jhānasammādiṭṭhi rūpārūpabhave paṭisandhiṃ deti maggasammādiṭṭhi vaṭṭaṃ viddhaṃseti phalasammādiṭṭhi bhavaṃ paṭibāhati vipassanāsammādiṭṭhi kiṃ karotīti sāpi paṭisandhiṃ nākaḍḍhati tipiṭakacūḷābhayatthero panāha sace vipassanāsammādiṭṭhi bhāvitā diṭṭheva dhamme arahattaṃ pāpetuṃ sakkoti iccetaṃ kusalaṃ sace na sakkoti satta bhave deti āvusoti evamayaṃ lokiyalokuttarā sammādiṭṭhi kathitā imasmiṃ panatthe lokikā bhavanipphādikāva veditabbā
nti ettha ti yā yā diṭṭhi tassā tassā anurūpaṃ nti paripuṇṇaṃ nti gahitaṃ tadetaṃ yathādiṭṭhiyaṃ ṭhitakāyakammaṃ diṭṭhisahajātaṃ kāyakammaṃ diṭṭhānulomikaṃ kāyakammanti tividhaṃ hoti tattha pāṇaṃ hanato adinnaṃ ādiyato micchācāraṃ carato natthi tatonidānaṃ pāpaṃ natthi pāpassa āgamoti yaṃ  evaṃladdhikassa sato pāṇātipāta-adinnādāna-micchācārasaṅkhātaṃ kāyakammaṃ idaṃ  nāma pāṇaṃ hanato adinnaṃ ādiyato micchācāraṃ carato natthi tatonidānaṃ pāpaṃ natthi pāpassa āgamoti imāya pana laddhiyā iminā dassanena sahajātaṃ kāyakammaṃ  nāma tadeva pana samattaṃ samādinnaṃ gahitaṃ parāmaṭṭhaṃ  nāma vacīkammādīsupi eseva nayo yathā panettha pāṇaṃ hanato adinnaṃ ādiyato micchācāraṃ carato natthi tatonidānaṃ pāpanti yojanā katā evaṃ vacīkammamanokammesu musā bhaṇato pisuṇaṃ kathentassa pharusaṃ kathentassa samphaṃ palapantassa abhijjhāluno byāpannacittassa micchādiṭṭhikassa ca sato natthi tatonidānaṃ pāpanti yojanā kātabbā
tiādīsu diṭṭhisahajātāva cetanā  nāma diṭṭhisahajātāva patthanā  nāma cetanāpatthanānaṃ vasena cittaṭṭhapanā  nāma tehi pana cetanādīhi sampayuttā  phassādayo  nāma ti yasmā tassa puggalassa diṭṭhi pāpikā lāmikā nti ropitaṃ ti gaṇhāti ti idaṃ purimasseva vevacanaṃ
vaṇṇagandharasūpeto  amboyaṃ ahuvā pure
tameva pūjaṃ labhamāno kenambo kaṭukapphalo
pucimandaparivāro ambo te dadhivāhana
mūlaṃ mūlena saṃsaṭṭhaṃ sākhā sākhā nisevare
asātasannivāsena tenambo kaṭukapphaloti (jā 1271-72) 
āgataṭṭhāne  viya hi idhāpi kaṭukanti tittakaṃ veditabbaṃ ti amadhurattāya
imasmi pana bījūpamasutte diṭṭhīti niyatamicchādiṭṭhi gahitāti porāṇakattherā āhaṃsu taṃ pana paṭikkhipitvā sabbānipi dvāsaṭṭhi diṭṭhigatāni gahitānīti vuttaṃ anantarasutte pāṇātipātā viramantassa adinnādānā viramantassa micchācārā viramantassa natthi tatonidānaṃ puññantiādinā nayena yathādiṭṭhiyaṃ ṭhitakāyakammādīni yojetvā veditabbāni idha pana sammādiṭṭhisahajātā cittaṭṭhapanāva patthanāti veditabbā sammādiṭṭhi panettha lokiyalokuttarā kathitā sesaṃ sabbattha uttānatthamevāti

16 ekadhammapāḷi

 tatiyassa  paṭhame ti ayāthāvadiṭṭhiko ti tāyeva micchādiṭṭhiyā viparītadassano ti dasakusalakammapathadhammato vuṭṭhāpetvā ti dasaakusalakammapathasaṅkhāte asaddhamme patiṭṭhāpeti ti cettha chahi satthārehi saddhiṃ devadatto ca aññe ca evarūpā veditabbā
 dutiye ti yāthāvadiṭṭhiko ti tāyeva sammādiṭṭhiyā aviparītadassano ti dasaakusalakammapathato ti dasakusalakammapathasaṅkhāte saddhamme ti cettha anuppanne buddhe cakkavattī rājā sabbaññubodhisattoti evamādayo labbhanti uppanne buddhe buddho ceva buddhasāvakā ca
 tatiye ti micchādiṭṭhi paramā etesanti micchādiṭṭhiparamāni pañca hi ānantariyakammāni mahāsāvajjāni nāma tehipi micchādiṭṭhiyeva mahāsāvajjatarāti adhippāyo kasmā tesañhi paricchedo atthi cattāri hi ānantariyakammāni niraye nibbattāpentīti vuttāni  saṅghabhedakammampi niraye kappaṭṭhitikameva hoti evametesaṃ paricchedo atthi koṭi paññāyati niyatamicchādiṭṭhiyā pana paricchedo natthi sā hi vaṭṭassa mūlaṃ tāya samannāgatassa bhavato vuṭṭhānaṃ natthi ye tassa sotabbaṃ maññanti tepi vippaṭipādeti tāya ca samannāgatassa neva saggo atthi na maggo kappavināse mahājane brahmaloke nibbattepi niyatamicchādiṭṭhiko tattha anibbattitvā piṭṭhicakkavāḷe nibbattati kiṃ pana piṭṭhicakkavāḷaṃ  na jhāyatīti jhāyati tasmiṃ jhāyamānepi esa ākāse ekasmiṃ okāse paccatiyevāti vadanti
 catutthe ti mā khalīti vacanaṃ upādāya evaṃladdhanāmo titthakaro ti  dvinnaṃ nadīnaṃ samāgataṭṭhāne desanāmattamevetaṃ dvinnaṃ kandarānaṃ dvinnaṃ udakānaṃ samuddassa ca loṇiyā ca samuddassa ca nadiyā cāti etesampi yassa kassaci samāgataṭṭhānaṃ aññampi tathārūpaṃ udakaṃ nti kuminaṃ ti oḍḍeyya manussā hi naḷehi vā ucchūhi vā veḷūhi vā palāsantisalākāya vā ekaṃ dve tayo vā kumbhe gaṇhanappamāṇakuminaṃ katvā mukhavaṭṭiyā yottena bandhitvā nadīmukhaṃ netvā dvīsu passesu khāṇuke koṭṭetvā yottehi tattha bandhanti taṃ sandhāyetaṃ vuttaṃ tasmiñhi paviṭṭhassa khuddakassa macchassāpi mokkho natthi ti avaḍḍhiyā ti vināsāya ti ayaṃ makkhali gosālo tucchapuriso ti mahājanassa saggamokkhagamanamagge tattha gamananivāraṇatthaṃ manussakuminaṃ viya loke uppanno
 pañcamādīsu ti durakkhātadhammavinayo nāma bāhirakasāsanaṃ tattha hi  satthāpi asabbaññū hoti dhammopi durakkhāto gaṇopi duppaṭipanno ti yo ācariyapuggalo samādapeti ti yaṃ antevāsikaṃ samādapeti ti yo antevāsiko ācariyena samādapito tassa vacanaṃ karonto  tathābhāvāya paṭipajjati ti samādapako hi pāṇātipātādīsu jaṅghasataṃ samādapento tesaṃ sabbesampi akusalena samakameva akusalaṃ pāpuṇāti tenāha  sabbe te bahuṃ apuññaṃ pasavantīti
ti suṭṭhu akkhāte sudesite evarūpe hi dhammavinaye satthā ca sabbaññū hoti dhammo ca svākkhāto gaṇo ca suppaṭipanno ti samādapako hi bhikkhū piṇḍāya paviṭṭhe disvā yāgubhattādīni samādapento sabbesampi dāyakānaṃ kusalena samakaṃ kusalaṃ pāpuṇāti tena vuttaṃ  bahuṃ puññaṃ pasavantīti
ti dāyakapuggalena pamāṇaṃ jānitabbaṃ pamāṇena dātabbaṃ pūretvā atirekaṃ na dātabbaṃ na dātabbanti hi avatvā pamāṇavasena thokaṃ dātabbanti vuttaṃ kasmā pūretvā atireke dinnepi hi atirekā manussasampatti vā dibbasampatti vā nibbānasampatti vā natthi ti paṭiggāhakassa pana mattaṃ jānitvā  paṭiggahaṇakiccaṃ nāma natthi kasmā tassa hi mattaṃ ñatvā pūretabbā mattapaṭiggahaṇamūlikā appicchapaṭipadā nāma natthi yattakaṃ pana labhati tattakaṃ gahetabbaṃ atirekaggahaṇamūlaṃ hissa puttadārabharaṇaṃ bhavissati
ti paṭiggāhakapuggalena pamāṇaṃ  jānitabbaṃ kathaṃ tena hi dāyakassa vaso veditabbo deyyadhammassa vaso veditabbo attano thāmo veditabbo yadi hi deyyadhammo bahu hoti dāyako appaṃ dātukāmo dāyakassa vasena appaṃ gaṇhitabbaṃ deyyadhammo appo dāyako bahuṃ dātukāmo deyyadhammassa vasena appaṃ gaṇhitabbaṃ deyyadhammopi bahu dāyakopi bahuṃ dātukāmo attano thāmaṃ ñatvā pamāṇeneva gaṇhitabbaṃ evaṃ mattaṃ ñatvā paṭiggaṇhanto hi appicchapaṭipadaṃ pūreti anuppannassa lābho uppajjati uppanno lābho thāvarova hoti appasannā pasīdanti pasannāpi bhiyyo pasādamāpajjanti mahājanassa cakkhubhūto hoti sāsanaṃ ciraṭṭhitikaṃ karoti
tatrimāni  vatthūni  rohaṇajanapade kira kuṭimbiyavihāre eko daharo dubbhikkhasamaye tasmiṃ gāme ekassa kammakārassa gehe bhuñjanatthāya kaṭacchubhattaṃ gahetvā gamanatthāya ca kaṭacchubhattameva labhati so ekadivasaṃ tasmiṃ gehe ekaṃ āgantukaṃ disvā ekameva kaṭacchubhattaṃ gaṇhi athassa kena kāraṇenāti vutte tamatthaṃ vatvā so kulaputto pasīditvā amhākaṃ kulūpakabhadanto evarūpo nāmāti rājadvāre mittāmaccānaṃ kathesi te sabbepi tassa appicchaguṇe pasannā ekadivaseneva saṭṭhi dhurabhattāni ṭhapesuṃ evaṃ 
saddhātissamahārājāpi cūḷupaṭṭhākaṃ tissāmaccaṃ vīmaṃsitvā tena ekaṃ tittiraṃ pacāpetvā āharāpesi atha paribhogasamaye aggaṃ datvā paribhuñjissāmīti aṭṭhakasālapariveṇe mahātherassa bhaṇḍaggāhasāmaṇerassa  tittiramaṃsaṃ dento tasmiṃ thokaṃyeva paṭiggaṇhante tassa appicchaguṇe pasīditvā pasannosmi tāta aṭṭha te dhurabhattāni demīti āha mahārāja upajjhāyassa demīti aparānipi aṭṭha demīti tāni amhākaṃ ācariyassa demīti aparānipi aṭṭha dammīti tāni samānupajjhāyānaṃ dammīti aparānipi aṭṭha dammīti tāni  bhikkhusaṅghassa dammīti aparānipi aṭṭha dammīti sāmaṇero adhivāsesi evamassa 
ti etthapi  dīghabrāhmaṇo kira brāhmaṇe bhojento pañca pañca bhattasarakāni datvā santappetuṃ nāsakkhi athekadivasaṃ samaṇā kira nāma appicchāti kathaṃ sutvā vīmaṃsanatthāya bhattaṃ gāhāpetvā bhikkhusaṅghassa bhattakiccakaraṇavelāya vihāraṃ gantvā tiṃsamatte bhikkhū bhojanasālāyaṃ bhuñjante disvā ekaṃ bhattasarakaṃ gahetvā saṅghattherassa santikaṃ agamāsi thero aṅguliṃ cāletvā thokameva aggahesi eteneva niyāmena ekaṃ bhattasarakaṃ sabbesaṃ sampāpuṇi tato brāhmaṇo saccoyeva etesaṃ samaṇānaṃ guṇoti appicchatāya pasanno sahassaṃ vissajjetvā tasmiṃyeva vihāre cetiyaṃ kāresi evaṃ appasannā pasīdanti
ti ettha vatthunā kiccaṃ natthi pasannānañhi appicchaṃ disvā pasādo bhiyyo vaḍḍhatiyeva
majjhantikatissattherasadise pana appicche disvā mahājano  appiccho bhavituṃ maññatīti appiccho  nāma hoti
appicchatā bhikkhave saddhammassa ṭhitiyā asammosāya anantaradhānāya saṃvattatīti (a ni 1116-129) vacanato pana appiccho  nāma
ti svākkhāte dhammavinaye pana dāyakassa pamāṇaṃ ñatvā dātabbakiccaṃ nāma natthi yattako deyyadhammo atthi tattakaṃ avattharitvā dātuṃ vaṭṭati avattharitvā dinnakāraṇā hi esa manussasampattiṃ dibbasampattiṃ nibbānasampattiñca avattharitvā uttaruttari paṇītapaṇītameva labhati
ti pañcātapatappanamaruppapātapatanādiccānuparivattana-ukkuṭikappadhānādīni anuyuñjanto diṭṭhe ceva dhamme dukkhaṃ viharati  tasseva bāhirasamaye samādinnassa tapacaraṇassa vipākena niraye uppajjitvā samparāyepi dukkhaṃ viharati
ti ayampi diṭṭhe dhamme ceva samparāye ca dukkhaṃ viharati kathaṃ yassa hi pabbajitakālato paṭṭhāya yoniso manasikāro natthi buddhavacanaṃ na uggaṇhāti ācariyupajjhāyavattaṃ na karoti cetiyaṅgaṇabodhiyaṅgaṇavattaṃ na karoti janassa pana saddhādeyyaṃ apaccavekkhitaparibhogena paribhuñjitvā divasaṃ seyyasukhaṃ passasukhaṃ anuyuñjitvā pabuddhakāle tayo vitakke vitakketi so katipāheneva  bhikkhubhāvā cavati evaṃ diṭṭhadhamme ca dukkhaṃ viharati pabbajitvā pana samaṇadhammassa sammā akatattā ca 
kuso yathā duggahito hatthamevānukantati
sāmaññaṃ dupparāmaṭṭhaṃ nirayāyupakaḍḍhatīti (dha pa 311) 
apāyasmiṃyeva paṭisandhiṃ gaṇhati evaṃ samparāyepi dukkhaṃ viharati
ti kālena kālaṃ vuttappakāre tapacaraṇe kiñci kiñci tapacaraṇaṃ katvā kālena kālaṃ odātavatthavasano mālāgandhavilepanadharo madhurabhojanaṃ bhuñjanto mudukāsu seyyāsu sayanto diṭṭhe dhamme ceva sukhaṃ viharati samparāye ca so hi tassa tapacaraṇassa gāḷhaṃ aggahitattā nātibahuṃ niraye dukkhaṃ anubhavati tasmā samparāye sukhaṃ viharati nāma
ti āraddhavīriyo hi pabbajitakālato paṭṭhāya vattesu paripūrakārī hoti buddhavacanaṃ uggaṇhāti yoniso manasikāre kammaṃ karoti athassa vattapūraṇañceva uggahitabuddhavacanañca samaṇadhammakiriyañca āvajjentassa cittaṃ pasīdati evaṃ diṭṭheva dhamme sukhaṃ viharati diṭṭhadhamme pana arahattaṃ pāpuṇituṃ asakkonto nibbattabhave khippābhiñño hotīti samparāyepi sukhaṃ viharati nāma
 ti idaṃ suttaṃ aṭṭhuppattiyaṃ vuttaṃ kataraaṭṭhuppattiyanti navakanipāte (a ni 912) sattuppādasutta aṭṭhuppattiyaṃ tathāgato  hi taṃ atthaṃ kathento  nava puggalā nirayato muttā tiracchānayonito muttā pettivisayato muttāti kathesi athassa etadahosi  sace kho pana me puttā imaṃ dhammadesanaṃ sutvā khīṇanirayamhā khīṇatiracchānayonikā khīṇapettivisayā khīṇāpāyaduggativinipātāti maññamānā uparimaggaphalatthāya vāyamituṃ na maññeyyuṃ tesaṃ saṃvegaṃ janessāmīti saṃvegajananatthaṃ seyyathāpi bhikkhaveti imaṃ suttamārabhi tattha ti thokamattako parittappamāṇo antamaso kusaggenapi gahetvā upasiṅghiyamāno duggandhova hoti ti appamattakampi kālaṃ bhave paṭisandhiṃ na vaṇṇayāmi idānissa upamaṃ dassento āha  ti sabbantimena paricchedena dve aṅguliyo ekato katvā paharaṇamattampi kālanti vuttaṃ hoti sesaṃ sabbattha uttānatthamevāti

16 ekadhammapāḷi

 catutthavaggassa  paṭhame ti jambuyā paññāto pākaṭo dīpoti jambudīpo imassa kira dīpassa saññāṇabhūtā yojanasatubbedhā paṇṇāsayojanasākhā pañcadasayojanāvaṭṭakkhandhā himavantapabbate jātā kappaṭṭhāyinī mahājambū nāma atthi tāya ayaṃ dīpo jambudīpoti vuccati yathā ca imasmiṃ dīpe jamburukkho kappaṭṭhāyī tathā aparagoyāne kadambarukkho uttarakurūsu kapparukkho pubbavidehe sirīsarukkho asurānaṃ cittapāṭalirukkho supaṇṇānaṃ simbalirukkho  devānaṃ pāricchattakoti imepi kappaṭṭhāyinova
pāṭalī simbalī jambū devānaṃ pāricchattako
kadambo kapparukkho ca sirīso bhavati sattamoti
nti pupphārāmaphalārāmānaṃ rāmaṇeyyakaṃ veḷuvana-jīvakambavana-jetavanapubbārāmasadisaṃ taṃ imasmiṃ jambudīpe appamattakaṃ parittakaṃ na bahukanti attho sesapadesupi eseva nayo ettha nti nāgavanasālavanacampakavanādisadisaṃ vaṅkapabbatahimavantapabbatapadesādīsu araññavanaṃ veditabbaṃ nti jetavanavihāramagadhakkhettādisadisaṃ samaṃ bhūmiṭṭhānaṃ nti jetavanapokkharaṇigaggarāpokkharaṇisadisānaṃ vaṭṭacaturassadīghavaṅkādisaṇṭhānānaṃ pokkharaṇīnaṃ sannivesanaṭṭhānaṃ nti ukkūlañca vikūlañca tattha ukkūlaṃ unnataṭṭhānaṃ vikūlaṃ ninnaṭṭhānaṃ nti nadīnaṃ bhinnaṭṭhānaṃ taṃ duggamattā nadīvidugganti vuccati nti  tatthajātakānañceva āhariyamānānañca khāṇukaṇṭakādīnaṃ patiṭṭhānaṭṭhānaṃ nti girivisamaṃ ti ye ca udake jāyanti teyeva bahutarā ito kira suvaṇṇabhūmi sattamattāni yojanasatāni hoti ekena vātena gacchantī nāvā sattahi ahorattehi gacchati athekasmiṃ  samaye evaṃ gacchantī nāvā sattāhampi nandiyāvaṭṭamacchapiṭṭheneva gatā evaṃ odakānaṃ sattānaṃ bahubhāvo veditabbo
apica thalaṭṭhānassa parittabhāvena udakassa ca bahubhāvenāpi ayamattho veditabbo yathā hi mahātaḷāke ekova uppalagaccho  assa tassa cattāri ca paṇṇāni majjhe ca ekaṃ uppalamakulaṃ assa evamevaṃ cattāri paṇṇāni viya cattāro dīpā majjhe uppalamakulaṃ viya sinerupabbato sesaṃ udakaṃ viya udakaparikkhitto okāso tassa mahantabhāvo iddhimantānaṃ pākaṭo hoti tesañhi ākāsena gacchantānaṃ cattāro mahādīpā cattāri paṇṇāni viya upaṭṭhahanti sinerupabbato majjhe uppalamakulaṃ viya sesaṃ udakaṃ viya udakaparikkhitto okāso evaṃ mahante udake jātattā odakāva bahutarā veditabbā
 dutiyādīsu ti idha cattāro apāyā aññatra manussehīti adhippetā
ti puratthimāya disāya gajaṅgalaṃ nāma nigamo tassa parena mahāsālā tato parā paccantimā janapadā orato majjhe puratthimadakkhiṇāya disāya  sallavatī nāma nadī tato parā paccantimā janapadā orato majjhe dakkhiṇāya disāya setakaṇṇikaṃ nāma nigamo tato parā paccantimā janapadā orato majjhe pacchimāya disāya thūṇaṃ nāma brāhmaṇagāmo tato parā paccantimā janapadā orato majjhe uttarāya disāya usīraddhajo nāma pabbato tato parā paccantimā janapadā orato majjheti (mahāva 259) evaṃ paricchinne janapadeti attho ayañhi janapado mudiṅgasaṇṭhāno ujukena katthaci asītiyojano hoti katthaci yojanasatiko katthaci dviyojanasatiko majjhena pana tiyojanasatiko pariyantaparikkhepena navamattayojanasatiko hoti ettake ṭhāne buddhapaccekabuddhā mahāsāvakā buddhupaṭṭhākā buddhasāvakā buddhamātā buddhapitā cakkavattī rājāti ime sattā nibbattanti apica upādāyupādāyāpi majjhimapadeso labbhati sakalopi hi jambudīpo majjhimapadeso nāma sesadīpā paccantimā janapadā tambapaṇṇidīpe anurādhapuraṃ majjhimapadeso nāma seso paccantoti evaṃ nayo veditabbo
ti ettha kammassakatapaññā jhānapaññā vipassanāpaññā maggapaññā phalapaññāti etāhi samannāgatā paññavanto  nāma amūḷhā ajaḷā nāma yesaṃ eḷā mukhato na galati te aneḷamūgā nāma aneḷamukhā niddosamukhāti attho ti samatthā kāyabalena ceva ñāṇabalena ca samannāgatā nti atthānatthaṃ kāraṇākāraṇaṃ jānituṃ ti appaññā nippaññā ti  mandā momūhā
ti sahavipassanena maggena ti avijjandhakārena samannāgatā
ti ye tathāgatassa guṇe jānitvā tathāgataṃ cakkhuviññāṇena passituṃ labhanti
nti tathāgatena paveditaṃ pakāsetvā kathitaṃ ti sotaviññāṇena sotuṃ
ti na pammussanti
ti paguṇāya pāḷiyā atthānatthaṃ upaparikkhanti
ti aṭṭhakathañca pāḷiñca jānitvā ti anulomapaṭipadaṃ pūrenti
ti saṃvegajanakesu kāraṇesu ti saṃvegaṃ āpajjanti
ti upāyena padhānavīriyaṃ karonti
nti  vavassaggo vuccati nibbānaṃ taṃ ārammaṇaṃ karitvāti attho nti maggasamādhiñca phalasamādhiñca pāpuṇanti
nti uttamannānañca uttamarasānañca ti uñchācārena vanamūlaphalāphalena  vā kapālena  ābhatabhattena vā yāpenti ettha ca yo kassacideva khādanīyassa bhojanīyassa atthāya citte uppanne taṃkhaṇaṃyeva na taṃ labhati ayaṃ annaggarasaggānaṃ na lābhī nāma yassapi taṃkhaṇaṃyeva labhitvā olokentassa vaṇṇagandharasā amanāpā honti ayampi annaggarasaggānaṃ na lābhī nāma yassa pana vaṇṇagandharasā paṭilabhanti manāpā honti ayaṃ annaggarasaggānaṃ lābhī nāma so uttamakoṭiyā cakkavattī rājā heṭṭhimakoṭiyā dhammāsoko veditabbo saṅkhepato hi yassa bhattassa ekapāti satasahassaṃ agghati idaṃ annaggarasaggaṃ nāma yaṃ pana bhikkhusaṅghaṃ piṇḍāya carantaṃ disvā manussā uttamapaṇītaṃ bhattaṃ denti idaṃ kiṃ nāmāti idaṃ uñchena kapālābhatena yāpente upādāya annaggarasaggaṃ nāma vuccatīti
tiādīsu attharaso nāma cattāri sāmaññaphalāni dhammaraso nāma cattāro maggā vimuttiraso nāma amatanibbānaṃ sesaṃ sabbattha uttānatthamevāti


