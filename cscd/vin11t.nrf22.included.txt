
 gahapatissa bhūmi sammutibhūmi ussāvanantikābhūmi gonisādibhūmīti kappiyabhūmiyo catasso hontīti vuttā bhagavatāti yojanā
 kathaṃ kappiyaṃ kattabbanti anujānāmi bhikkhave catasso kappiyabhūmiyo ussāvanantikaṃ gonisādikaṃ gahapatiṃ sammutinti (mahāva 295) evaṃ catasso bhūmiyo uddharitvā tāsaṃ sāmaññalakkhaṇaṃ dassetumāha tiādi saṅghassa santakaṃ vāsatthāya kataṃ gehaṃ vā bhikkhuno santakaṃ vāsatthāya kataṃ gehaṃ vāti yojanā nti kappiyaṭṭhānaṃ kattabbaṃ nti sabbacchannaparicchannādilakkhaṇena sahaseyyārahaṃ
 idāni  catassopi bhūmiyo sarūpato dassetumāha tiādi bhikkhuṃ ṭhapetvā aññehi kappiyabhūmiyā atthāya dinnaṃ vā tesaṃ santakaṃ vā yaṃ gehaṃ idaṃ eva bhūmi nāmāti yojanā
 pana kuṭi saṅghena  ñattidutiyāya kammavācāya sā sammutikā nāma tassā sammannanakāle kammavācaṃ avatvā apalokanaṃ vā kātuṃ vaṭṭatevāti yojanā
 paṭhamaiṭṭhakāya  vā paṭhamapāsāṇassa vā paṭhamatthambhassa vā -ggahaṇena paṭhamabhittipādassa vā ṭhapane  manussesu ukkhipitvā ṭhapentesu samantato parivāretvā kappiyakuṭiṃ karoma kappiyakuṭiṃ karomāti abhikkhaṇaṃ vadantehi āmasitvā vā sayameva ukkhipitvā vā iṭṭhakā  pāsāṇo vā thambho vā bhittipādo vā ṭhapeyya ṭhapetabbo ayaṃ ussāvanantikā kuṭīti yojanā
nti paṭhamiṭṭhakādīnaṃ bhūmiyaṃ patiṭṭhānaṃ nti kappiyakuṭiṃ karoma kappiyakuṭiṃ karomāti vadantānaṃ ti ekakālaṃ vaṭṭati iminā sace hi aniṭṭhite vacane thambho patiṭṭhāti appatiṭṭhite vā tasmiṃ vacanaṃ niṭṭhāti akatā hoti kappiyakuṭīti (mahāva aṭṭha 295)  sūcito
 ārāmo sakalo aparikkhitto vā yebhuyyato aparikkhitto vāti duvidhopi  vinayadharehi  gonisādīti vuccati pavesanivāraṇābhāvena paviṭṭhānaṃ gunnaṃ nisajjāyogato tathā vuccatīti yojanā
 payojanaṃ dassetumāha tiādi nti purimakālikadvayaṃ āmisanti iminā nirāmisaṃ itarakālikadvayaṃ akappiyakuṭiyaṃ vutthampi pakkampi kappatīti dīpeti
 imā kappiyakuṭiyo kadā jahitavatthukā hontīti āha tiādi yā ussāvanantikā yesu thambhādīsu adhiṭṭhitā sā tesu thambhādīsu apanītesu tadaññesupi thambhādīsu tiṭṭhatīti yojanā
sabbesu thambhādīsu apanītesu sā jahitavatthukā siyāti yojanā gonisādikuṭi  vatiādīhi jahitavatthukā siyā ti ca ārāmo pana upaḍḍhaparikkhittopi bahutaraṃ parikkhittopi parikkhittoyeva nāmāti (mahāva aṭṭha 295)  vuttattā na kevalaṃ sabbaparikkhittāva upaḍḍhaparikkhittāpi yebhuyyaparikkhittāpi gahetabbā
ti  gahapatisammutikuṭiyo chadananāsato jahitavatthukā siyunti yojanā ti ettha gopānasimattaṃ ṭhapetvāti seso sace gopānasīnaṃ upari ekampi pakkhapāsamaṇḍalaṃ atthi rakkhati yatra panimā catassopi kappiyabhūmiyo natthi tattha kiṃ kātabbaṃ anupasampannassa datvā tassa santakaṃ katvā paribhuñjitabbaṃ
 bhikkhuṃ  ṭhapetvā aññesaṃ hatthato paṭiggaho ca tesaṃ sannidhi ca tesaṃ antovutthañca bhikkhussa vaṭṭatīti yojanā
 bhikkhussa santakaṃ saṅghikampi vā akappiyabhūmiyaṃ sahaseyyappahonake gehe antovutthañca antopakkañca bhikkhussa na vaṭṭati bhikkhuniyā santakaṃ saṅghikampi vā akappiyabhūmiyaṃ sahaseyyappahonake gehe antovutthañca antopakkañca bhikkhuniyā na vaṭṭatīti evaṃ  bhikkhubhikkhunīnaṃ na vaṭṭatīti yojanā
ti akappiyakuṭiyā akappiyabhūmiyaṃ sahaseyyappahonake geheti  vuttāya akappiyabhūmiyāti attho -saddena navanītatelamadhuphāṇitānaṃ gahaṇaṃ
 antovutthehi  sattāhakālikehi saha bhikkhunā pakkaṃ taṃ yāvajīvikaṃ nirāmisaṃ sattāhaṃ paribhuñjituṃ vaṭṭatevāti yojanā
 sāmaṃpakkaṃ  yāvajīvikaṃ sace āmisasaṃsaṭṭhaṃ paribhuñjati antovutthañca bhuñjati kiñca bhiyyo sāmaṃpakkañca bhuñjatīti yojanā yāvajīvikassa āmisasaṃsaṭṭhassa āmisagatikattā nti vuttaṃ
 udakaṃ  catūsu kālikesu asaṅgahitattā
 yāvakālikā yāmakālikā sattāhakālikāti tayo kālikā paṭiggahavaseneva  attano  attano kālaṃ atikkamitvā bhuttā dosakarā honti tatiyaṃ sattāhātikkame nissaggiyapācittiyavatthuttā abhuttampi dosakaranti yojanā
ti iminā purimakālikadvayaṃ paṭiggahetvā kālātikkamanamattena āpattiyā kāraṇaṃ na hoti bhuttameva hoti sattāhakālikaṃ kālātikkamena aparibhuttampi āpattiyā kāraṇaṃ hotīti dīpeti tesu sattāhakālikeyeva visesaṃ dassetumāha ti -saddo tu-saddatthe yāvajīvikaṃ pana paṭiggahetvā yāvajīvaṃ paribhuñjiyamānaṃ itarakālikasaṃsaggaṃ vinā dosakaraṃ na hotīti na gahitaṃ
 ambādayo saddā rukkhānaṃ nāmabhūtā taṃtaṃphalepi vattamānā idha upacāravasena tajje pānake vuttā tenevāha nti  aṭṭhikakadalipānaṃ  itarakadalipānaṃ ti muddikaphalānaṃ rasaṃ ti sītodake madditānaṃ muddikaphalānaṃ pānaṃ sālūkapānanti rattuppalanīluppalādīnaṃ sālūke madditvā katapānanti  (mahāva aṭṭha 300) ca sālūka-saddassa dīghavasena saṃyogadassanato ti gāthābandhavasena rasso kato
 kumuduppalānaṃ phalarasaṃ  pana sālūkapānaṃ nāma rattuppalanīluppalādīnaṃ kiñjakkhareṇūhi katapānanti vuttaṃ phārusakantiādīsu eko rukkhoti  vuttaṃ tassa phalaraso  nāma etesaṃ aṭṭhannaṃ phalānaṃ raso udakasambhinno vaṭṭati sītudake maddito pasanno nikkasaṭova vaṭṭati udakena pana asambhinno raso yāvakāliko
nti  ambādiphalaṃ ti pānavatthukānaṃ phalānaṃ paṭiggaho vasati ettha pānanti  phalaṃ vatthunā saha vaṭṭatīti  pānaṃ savatthukassa paṭiggaho savatthukapaṭiggaho savatthukassa paṭiggahaṃ nāma vatthupaṭiggahaṇamevāti katvā vuttaṃ pānavatthukānaṃ phalānaṃ paṭiggahoti
 sukoṭṭetvāti vuccamānattā nti āmakameva ambaphalaṃ vuccati  ti sītodake  parissāvitaṃ ti madhuādīhi abhisaṅkharitvā yathāha  tadahupaṭiggahitehi madhusakkarakappūrādīhi yojetvā kātabbanti (mahāva aṭṭha 300) ti ettha vinicchayo evaṃ kataṃ purebhattameva kappati anupasampannehi kataṃ labhitvā pana purebhattaṃ paṭiggahitaṃ purebhattaṃ sāmisaparibhogenāpi vaṭṭati pacchābhattaṃ nirāmisaparibhogena yāva aruṇuggamanā vaṭṭatiyeva esa nayo sabbapānesūti  vutto
ti jambupānakādīsupi
 ucchuraso antogadhattā idha vutto na pana yāmakālikattā so pana sattāhakālikoyeva
nti madhukapupphassa rasaṃ ettha madhukapuppharaso aggipāko vā hotu ādiccapāko vā pacchābhattaṃ na vaṭṭati purebhattampi yaṃ pānaṃ gahetvā majjaṃ karonti so ādito paṭṭhāya na vaṭṭati madhukapupphaṃ pana allaṃ vā sukkhaṃ vā bhajjitaṃ vā tena kataphāṇitaṃ vā yato paṭṭhāya majjaṃ na karonti taṃ sabbaṃ purebhattaṃ vaṭṭati
nti  pakkassa yāvakālikassa rasaṃ sabbo pattaraso yāmakāliko vuttoti yojanā  yāvakālikapattānañhi purebhattaṃyeva raso kappatīti (mahāva aṭṭha 300) imameva sandhāya vuttaṃ
 sānulomānaṃ sattannaṃ dhaññānaṃ phalajaṃ rasaṃ ṭhapetvā sabbo phalajo raso  yāmasaññite anulomato paribhuñjituṃ anuññātoti yojanā
 yāvakālikapattānaṃ sītudake madditvā kato rasopi apakko ādiccapākopi vikāle pana vaṭṭatīti yojanā
 sattadhaññānulomāni sarūpato dassetumāha tiādi  muggādi nti iminā etesaṃ raso yāvakāliko yāmakālasaṅkhāte vikāle paribhuñjituṃ na vaṭṭatīti dasseti
 evamādīnaṃ khuddakānaṃ phalānaṃ raso pana aṭṭhapānānulomattā  yāmakālikānulomike  kathitoti yojanā
 imasmiṃ loke sānulomassa dhaññassa phalajaṃ rasaṃ ṭhapetvā ayāmakāliko añño phalaraso natthīti yojanā sabbo yāmakālikoyevāti dīpeti

