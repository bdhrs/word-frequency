

 ariyamaggañca  vo bhikkhave dhammaṃ desessāmi anariyamaggañca taṃ suṇātha katamo ca bhikkhave anariyo maggo micchādiṭṭhi micchāvimutti  ayaṃ vuccati bhikkhave anariyo maggo katamo ca bhikkhave ariyo maggo sammādiṭṭhi sammāvimutti  ayaṃ vuccati bhikkhave ariyo maggoti paṭhamaṃ

 kaṇhamaggañca vo bhikkhave dhammaṃ desessāmi sukkamaggañca taṃ suṇātha katamo  ca bhikkhave kaṇhamaggo micchādiṭṭhi micchāvimutti  ayaṃ  vuccati bhikkhave kaṇhamaggo katamo ca bhikkhave sukkamaggo sammādiṭṭhi sammāvimutti  ayaṃ vuccati bhikkhave sukkamaggoti dutiyaṃ

 saddhammañca vo bhikkhave dhammaṃ desessāmi asaddhammañca taṃ suṇātha katamo ca bhikkhave asaddhammo micchādiṭṭhi micchāvimutti  ayaṃ vuccati bhikkhave asaddhammo katamo ca bhikkhave saddhammo sammādiṭṭhi sammāvimutti  ayaṃ vuccati bhikkhave saddhammoti tatiyaṃ

 sappurisadhammañca vo bhikkhave desessāmi asappurisadhammañca taṃ  suṇātha   katamo ca bhikkhave asappurisadhammo micchādiṭṭhi micchāvimutti  ayaṃ vuccati bhikkhave asappurisadhammo katamo ca bhikkhave sappurisadhammo sammādiṭṭhi sammāvimutti  ayaṃ vuccati bhikkhave sappurisadhammoti catutthaṃ

 uppādetabbañca vo bhikkhave dhammaṃ desessāmi na uppādetabbañca taṃ suṇātha katamo ca bhikkhave na uppādetabbo dhammo micchādiṭṭhi micchāvimutti  ayaṃ vuccati bhikkhave na uppādetabbo dhammo katamo  ca bhikkhave uppādetabbo dhammo sammādiṭṭhi sammāvimutti  ayaṃ vuccati bhikkhave uppādetabbo dhammoti pañcamaṃ

 āsevitabbañca vo bhikkhave dhammaṃ desessāmi na āsevitabbañca taṃ suṇātha katamo ca bhikkhave na āsevitabbo dhammo micchādiṭṭhi micchāvimutti  ayaṃ vuccati bhikkhave na āsevitabbo dhammo katamo ca bhikkhave āsevitabbo dhammo sammādiṭṭhi sammāvimutti  ayaṃ vuccati bhikkhave āsevitabbo dhammoti chaṭṭhaṃ

 bhāvetabbañca  vo bhikkhave dhammaṃ desessāmi na bhāvetabbañca  taṃ suṇātha katamo ca bhikkhave na bhāvetabbo dhammo micchādiṭṭhi micchāvimutti  ayaṃ vuccati bhikkhave na bhāvetabbo dhammo katamo ca bhikkhave bhāvetabbo dhammo sammādiṭṭhi sammāvimutti  ayaṃ vuccati bhikkhave bhāvetabbo dhammoti sattamaṃ

 bahulīkātabbañca  vo bhikkhave dhammaṃ desessāmi na bahulīkātabbañca taṃ suṇātha katamo ca bhikkhave na bahulīkātabbo dhammo micchādiṭṭhi micchāvimutti  ayaṃ vuccati bhikkhave na bahulīkātabbo dhammo katamo ca bhikkhave bahulīkātabbo dhammo sammādiṭṭhi sammāvimutti  ayaṃ vuccati bhikkhave bahulīkātabbo dhammoti aṭṭhamaṃ

 anussaritabbañca  vo bhikkhave dhammaṃ desessāmi na anussaritabbañca taṃ suṇātha katamo ca bhikkhave na anussaritabbo dhammo micchādiṭṭhi micchāvimutti  ayaṃ vuccati bhikkhave na anussaritabbo dhammo katamo ca bhikkhave anussaritabbo dhammo sammādiṭṭhi sammāvimutti  ayaṃ vuccati bhikkhave anussaritabbo dhammoti navamaṃ

 sacchikātabbañca  vo bhikkhave dhammaṃ desessāmi na sacchikātabbañca taṃ suṇātha katamo ca bhikkhave na sacchikātabbo dhammo micchādiṭṭhi micchāvimutti  ayaṃ vuccati bhikkhave na sacchikātabbo dhammo katamo ca bhikkhave sacchikātabbo dhammo sammādiṭṭhi sammāvimutti  ayaṃ vuccati bhikkhave sacchikātabbo dhammoti dasamaṃ
ariyavaggo pañcamo
tatiyapaṇṇāsakaṃ samattaṃ

