


(dutiyo bhāgo)


tiādikā  āyasmato nāgasamālattherassa gāthā kā uppatti ayampi padumuttarassa bhagavato kāle kulagehe nibbattitvā viññutaṃ patto gimhasamaye sūriyātapasantattāya  bhūmiyā gacchantaṃ satthāraṃ  disvā pasannamānaso chattaṃ adāsi so tena puññakammena devamanussesu saṃsaranto imasmiṃ buddhuppāde sakyarājakule nibbattitvā ti laddhanāmo vayappatto ñātisamāgame paṭiladdhasaddho pabbajitvā kiñci kālaṃ bhagavato upaṭṭhāko ahosi so ekadivasaṃ nagaraṃ piṇḍāya paviṭṭho alaṅkatapaṭiyattaṃ aññataraṃ naccakiṃ mahāpathe tūriyesu vajjantesu naccantiṃ disvā ayaṃ cittakiriyavāyodhātuvipphāravasena karajakāyassa tathā tathā parivatti aho aniccā saṅkhārāti khayavayaṃ paṭṭhapetvā vipassanaṃ ussukkāpetvā arahattaṃ pāpuṇi tena vuttaṃ  (apa thera 24637-48) 
aṅgārajātā pathavī kukkuḷānugatā mahī
padumuttaro bhagavā abbhokāsamhi caṅkami
paṇḍaraṃ  chattamādāya addhānaṃ paṭipajjahaṃ
tattha disvāna sambuddhaṃ vitti me upapajjatha
marīciyotthaṭā bhūmi aṅgārāva mahī ayaṃ
upahanti mahāvātā sarīrassāsukhepanā
sītaṃ uṇhaṃ vihanantaṃ vātātapanivāraṇaṃ
paṭiggaṇha imaṃ chattaṃ phassayissāmi nibbutiṃ
anukampako kāruṇiko padumuttaro mahāyaso
mama saṅkappamaññāya paṭiggaṇhi tadā jino
tiṃsakappāni devindo devarajjamakārayiṃ
satānaṃ pañcakkhattuñca cakkavattī ahosahaṃ
padesarajjaṃ vipulaṃ gaṇanāto asaṅkhiyaṃ
anubhomi sakaṃ kammaṃ pubbe sukatamattano
ayaṃ me pacchimā jāti carimo vattate bhavo
ajjāpi setacchattaṃ me sabbakālaṃ dharīyati
satasahassito kappe yaṃ chattamadadiṃ tadā
duggatiṃ nābhijānāmi chattadānassidaṃ phalaṃ
kilesā jhāpitā mayhaṃ kataṃ buddhassa sāsananti
arahattaṃ pana patvā 

 alaṅkatā  suvasanā mālinī candanussadā
majjhe mahāpathe nārī tūriye naccati naṭṭakī

 piṇḍikāya paviṭṭhohaṃ gacchanto naṃ udikkhisaṃ
alaṅkataṃ suvasanaṃ maccupāsaṃva oḍḍitaṃ

 tato me manasīkāro yoniso udapajjatha
ādīnavo pāturahu nibbidā samatiṭṭhatha

 tato  cittaṃ vimucci me passa dhammasudhammataṃ
tisso vijjā anuppattā kataṃ buddhassa sāsananti 
catūhi gāthāhi attano paṭipattikittanamukhena aññaṃ byākāsi
tattha ti hatthūpagādiābharaṇehi alaṅkatagattā ti sundaravasanā sobhanavatthanivatthā ti mālādhārinī piḷandhitapupphamālā ti candanānulepalittasarīrā ti yathāvuttaṭṭhāne ekā nārī naṭṭakī nāṭakitthī nagaravīthiyā majjhe pañcaṅgike tūriye vajjante naccati yathāpaṭṭhapitaṃ naccaṃ karoti
ti bhikkhāya nti nagaraṃ paviṭṭho ahaṃ nti nagaravīthiyaṃ gacchanto parissayapariharaṇatthaṃ vīthiṃ olokento taṃ naṭṭakiṃ olokesiṃ kiṃ viya nti yathā maccussa maccurājassa pāsabhūto rūpādiko oḍḍito loke anuvicaritvā ṭhito ekaṃsena sattānaṃ anatthāvaho evaṃ  sāpi appaṭisaṅkhāne ṭhitānaṃ andhaputhujjanānaṃ ekaṃsato anatthāvahāti maccupāsasadisī vuttā
ti tasmā maccupāsasadisattā ti mayhaṃ ti ayaṃ aṭṭhisaṅghāto nhārusambandho maṃsena anupalitto chaviyā paṭicchanno asuciduggandhajegucchapaṭikkūlo aniccucchādanaparimaddanabhedanaviddhaṃsanadhammo īdise vikāre dassetīti evaṃ yoniso manasikāro uppajji ti evaṃ kāyassa sabhāvūpadhāraṇamukhena tassa ca taṃnissitānañca cittacetasikānaṃ udayabbayaṃ sarasapabhaṅgutañca manasi karoto tesu ca yakkharakkhasādīsu viya bhayato upaṭṭhahantesu tattha me anekākāraādīnavo doso pāturahosi tappaṭipakkhato ca nibbāne ānisaṃso ti nibbindanaṃ ādīnavānupassanānubhāvasiddhaṃ nibbidāñāṇaṃ mama hadaye saṇṭhāsi muhuttampi  tesaṃ rūpārūpadhammānaṃ gahaṇe cittaṃ nāhosi aññadatthu muñcitukāmatādivasena tattha udāsīnameva jātanti attho
ti  vipassanāñāṇato paraṃ ti lokuttarabhāvanāya vattamānāya maggapaṭipāṭiyā sabbakilesehi mama cittaṃ vimuttaṃ ahosi etena phaluppattiṃ dasseti maggakkhaṇe hi kilesā vimuccanti nāma phalakkhaṇe vimuttāti sesaṃ vuttanayameva


tiādikā āyasmato bhaguttherassa gāthā kā uppatti ayaṃ kira padumuttarassa bhagavato kāle kulagehe nibbattitvā viññutaṃ patto satthari parinibbute tassa dhātuyo pupphehi pūjesi so tena puññakammena nimmānaratīsu nibbattitvā aparāparaṃ devamanussesu saṃsaranto imasmiṃ buddhuppāde sakyarājakule nibbattitvā ti laddhanāmo vayappatto anuruddhakimilehi saddhiṃ nikkhamitvā pabbajitvā bālakaloṇakagāme vasanto ekadivasaṃ thinamiddhābhibhavaṃ vinodetuṃ vihārato nikkhamma caṅkamaṃ abhiruhanto papatitvā  tadeva aṅkusaṃ katvā thinamiddhaṃ vinodetvā vipassanaṃ vaḍḍhetvā arahattaṃ pāpuṇi tena vuttaṃ  (apa thera 24649-57) 
parinibbute bhagavati padumuttare mahāyase
pupphavaṭaṃsake katvā sarīramabhiropayiṃ
tattha cittaṃ pasādetvā nimmānaṃ agamāsahaṃ
devalokagato santo puññakammaṃ sarāmahaṃ
ambarā pupphavasso me sabbakālaṃ pavassati
saṃsarāmi manusse ce rājā homi mahāyaso
tahiṃ kusumavasso me abhivassati sabbadā
tasseva pupphapūjāya vāhasā sabbadassino
ayaṃ  pacchimako mayhaṃ carimo vattate bhavo
ajjāpi pupphavasso me abhivassati sabbadā
satasahassito  kappe yaṃ pupphamabhiropayiṃ
duggatiṃ nābhijānāmi dehapūjāyidaṃ phalaṃ
kilesā jhāpitā mayhaṃ kataṃ buddhassa sāsananti
arahattaṃ pana patvā phalasukhena nibbānasukhena ca vītināmento satthārā ekavihāraṃ anumodituṃ upagatena  kacci tvaṃ bhikkhu appamatto viharasīti puṭṭho attano appamādavihāraṃ nivedento 

 ahaṃ middhena pakato vihārā upanikkhamiṃ
caṅkamaṃ abhiruhanto tattheva papatiṃ chamā

 gattāni parimajjitvā punapāruyha caṅkamaṃ
caṅkame caṅkamiṃ sohaṃ ajjhattaṃ susamāhito

 tato me manasīkāro yoniso udapajjatha
ādīnavo pāturahu nibbidā samatiṭṭhatha

 tato cittaṃ vimucci me passa dhammasudhammataṃ
tisso vijjā anuppattā kataṃ buddhassa sāsananti 
imā catasso gāthā abhāsi
tattha ti kāyālasiyasaṅkhātena asattivighātasabhāvena middhena abhibhūto ti senāsanato nti caṅkamituṃ nikkhamiṃ ti tattheva caṅkamasopāne niddābhibhūtatāya bhūmiyaṃ nipatiṃ ti bhūmiyaṃ patanena paṃsukitāni attano sarīrāvayavāni anumajjitvā nti patito dānāhanti saṅkocaṃ anāpajjitvā punapi caṅkamaṭṭhānaṃ āruhitvā ti gocarajjhatte kammaṭṭhāne nīvaraṇavikkhambhanena suṭṭhu samāhito ekaggacitto hutvā caṅkaminti yojanā sesaṃ vuttanayameva idameva ca therassa aññābyākaraṇaṃ ahosi


tiādikā āyasmato sabhiyattherassa gāthā kā uppatti ayampi purimabuddhesu katādhikāro tattha tattha bhave puññāni upacinanto kakusandhassa bhagavato kāle kulagehe nibbattitvā viññutaṃ patto ekadivasaṃ satthāraṃ divāvihārāya gacchantaṃ disvā pasannamānaso upāhanaṃ  adāsi so tena puññakammena devamanussesu saṃsaranto kassape bhagavati parinibbute patiṭṭhite suvaṇṇacetiye chahi kulaputtehi saddhiṃ attasattamo sāsane pabbajitvā kammaṭṭhānaṃ gahetvā araññe viharanto visesaṃ nibbattetuṃ asakkonto itare āha  mayaṃ piṇḍapātāya gacchanto jīvite sāpekkhā homa jīvite sāpekkhena ca na sakkā lokuttaradhammaṃ adhigantuṃ puthujjanakālaṅkiriyā ca dukkhā handa mayaṃ nisseṇiṃ bandhitvā pabbataṃ abhiruyha kāye ca jīvite ca anapekkhā samaṇadhammaṃ karomāti te tathā akaṃsu
atha nesaṃ mahāthero upanissayasampannattā tadaheva chaḷabhiñño hutvā uttarakuruto piṇḍapātaṃ upanesi itare  tumhe bhante katakiccā tumhehi saddhiṃ sallāpamattampi papañco samaṇadhammameva mayaṃ karissāma tumhe attanā diṭṭhadhammasukhavihāramanuyuñjathāti vatvā piṇḍapātaṃ paṭikkhipiṃsu thero ne sampaṭicchāpetuṃ asakkonto agamāsi
tato nesaṃ eko dvīhatīhaccayena abhiññāparivāraṃ anāgāmiphalaṃ sacchikatvā tatheva vatvā tehi paṭikkhitto agamāsi tesu khīṇāsavatthero parinibbāyi anāgāmī suddhāvāsesu uppajji itare puthujjanakālaṅkiriyameva katvā chasu kāmasaggesu anulomapaṭilomato dibbasampattiṃ anubhavitvā amhākaṃ bhagavato kāle devalokā cavitvā eko mallarājakule paṭisandhiṃ gaṇhi eko gandhārarājakule eko bāhiraraṭṭhe eko rājagahe ekissā kuladārikāya kucchimhi paṭisandhiṃ gaṇhi itaro aññatarissā paribbājikāya kucchimhi paṭisandhiṃ aggahesi sā kira aññatarassa khattiyassa dhītā naṃ mātāpitaro  amhākaṃ dhītā samayantaraṃ jānātūti ekassa paribbājakassa niyyādayiṃsu atheko paribbājako tāya saddhiṃ vippaṭipajji sā tena gabbhaṃ gaṇhi taṃ gabbhiniṃ disvā paribbājakā nikkaḍḍhiṃsu sā aññattha  gacchantī antarāmagge sabhāyaṃ vijāyi tenassa tveva nāmaṃ akāsi so vaḍḍhitvā paribbājakapabbajjaṃ pabbajitvā nānāsatthāni uggahetvā  mahāvādī hutvā vādappasuto vicaranto attanā sadisaṃ adisvā nagaradvāre assamaṃ kāretvā khattiyakumārādayo sippaṃ sikkhāpento viharanto attano mātuyā itthibhāvaṃ jigucchitvā jhānaṃ uppādetvā brahmaloke uppannāya abhisaṅkharitvā dinne vīsatipañhe gahetvā te te samaṇabrāhmaṇe pucchi te cassa tesaṃ pañhānaṃ atthaṃ byākātuṃ nāsakkhiṃsu  (su ni aṭṭha 2 sabhiyasuttavaṇṇanā) pana  suddhāvāsabrahmā te pañhe abhisaṅkharitvā adāsīti āgataṃ
yadā pana bhagavā pavattavaradhammacakko anupubbena rājagahaṃ āgantvā veḷuvane vihāsi tadā sabhiyo tattha gantvā satthāraṃ upasaṅkamitvā te pañhe pucchi satthā tassa te pañhe byākāsīti sabbaṃ  (su ni sabhiyasuttaṃ) āgatanayena veditabbaṃ sabhiyo pana bhagavatā tesu pañhesu byākatesu paṭiladdhasaddho pabbajitvā vipassanaṃ paṭṭhapetvā arahattaṃ pāpuṇi tena vuttaṃ  (apa thera 24627-31) 
kakusandhassa munino brāhmaṇassa vusīmato
divāvihāraṃ vajato akkamanamadāsahaṃ
imasmiṃyeva kappamhi yaṃ dānamadadiṃ tadā
duggatiṃ nābhijānāmi akkamanassidaṃ phalaṃ
kilesā jhāpitā mayhaṃ kataṃ buddhassa sāsananti
arahā pana hutvā devadatte saṅghabhedāya parakkamante devadattapakkhikānaṃ bhikkhūnaṃ ovādaṃ dento 

 pare ca na vijānanti mayamettha yamāmase
ye ca tattha vijānanti tato sammanti medhagā

 yadā ca avijānantā iriyantyamarā viya
vijānanti ca ye dhammaṃ āturesu anāturā

 yaṃ  kiñci sithilaṃ kammaṃ saṃkiliṭṭhañca yaṃ vataṃ
saṅkassaraṃ brahmacariyaṃ na taṃ hoti mahapphalaṃ

 yassa sabrahmacārīsu gāravo nūpalabbhati
ārakā hoti saddhammā nabhaṃ puthaviyā yathāti 
catūhi gāthāhi dhammaṃ desesi
tattha ti paṇḍite ṭhapetvā tato aññe  adhammaṃ dhammoti dhammaṃ adhammotiādibhedakaravatthudīpanavasena vivādappasutā pare nāma te tattha vivādaṃ karontā mayaṃ yamāmase uparamāma nassāma satataṃ samitaṃ maccusantikaṃ gacchāmāti na jānanti ti ye tattha paṇḍitā  mayaṃ maccusamīpaṃ gacchāmāti vijānanti ti evañhi te jānantā yonisomanasikāraṃ uppādetvā medhagānaṃ kalahānaṃ vūpasamāya paṭipajjanti atha nesaṃ tāya paṭipattiyā te medhagā sammanti atha vā ti ye satthu ovādānusāsaniyā aggahaṇena sāsanato bāhiratāya pare te yāva mayaṃ micchāgāhaṃ gahetvā ettha idha loke  sāsanassa paṭiniggāhena yamāmase vāyamāmāti na vijānanti tāva vivādā na vūpasammanti yadā pana tassa gāhassa vissajjanavasena ye ca tattha tesu vivādappasutesu adhammadhammādike adhammadhammādito yathābhūtaṃ vijānanti tato tesaṃ santikā te paṇḍitapurise nissāya vivādasaṅkhātā medhagā sammantīti evampettha attho veditabbo
ti yasmiṃ kāle ti vivādassa vūpasamūpāyaṃ dhammādhamme vā yāthāvato ajānantā ti amarā viya jarāmaraṇaṃ atikkantā viya uddhatā unnaḷā capalā mukharā vippakiṇṇavācā hutvā vattanti caranti vicaranti tadā vivādo na vūpasammateva ti ye pana satthu sāsanadhammaṃ yathābhūtaṃ jānanti te kilesarogena āturesu sattesu anāturā nikkilesā anīghā viharanti tesaṃ vasena vivādo accantameva vūpasammatīti adhippāyo
nti oliyitvā karaṇena sithilagāhaṃ katvā sāthalibhāvena kataṃ yaṃ kiñci kusalakammaṃ nti vesīādike agocare caraṇena kuhanādimicchājīvena vā saṃkiliṭṭhaṃ vatasamādānaṃ nti saṅkāhi saritabbaṃ vihāre kiñci asāruppaṃ sutvā  nūna asukena katanti parehi asaṅkitabbaṃ uposathakiccādīsu aññatarakiccavasena sannipatitampi saṅghaṃ disvā addhā ime mama cariyaṃ ñatvā maṃ ukkhipitukāmā sannipatitāti evaṃ attano vā āsaṅkāhi saritaṃ usaṅkitaṃ parisaṅkitaṃ ti taṃ evarūpaṃ brahmacariyaṃ samaṇadhammakaraṇaṃ tassa puggalassa mahapphalaṃ na hoti tassa amahapphalabhāveneva paccayadāyakānampissa na mahapphalaṃ hoti tasmā sallekhavuttinā bhavitabbaṃ sallekhavuttino ca vivādassa avasaro eva natthīti adhippāyo
ti anusāsaniyā apadakkhiṇaggāhibhāvena garukātabbesu sabrahmacārīsu yassa puggalassa gāravo garukaraṇaṃ na vijjati ti so evarūpo puggalo paṭipattisaddhammatopi paṭivedhasaddhammatopi dūre hoti na hi taṃ garū sikkhāpenti asikkhiyamāno anādiyanto na paṭipajjati appaṭipajjanto kuto saccāni paṭivijjhissatīti tenāha  ārakā hoti saddhammāti yathā kiṃ ti yathā nabhaṃ ākāsaṃ puthaviyā pathavīdhātuyā sabhāvato dūre na kadāci sammissabhāvo tenevāha 
nabhañca  dūre pathavī ca dūre pāraṃ samuddassa tadāhu dūre
tato have dūrataraṃ vadanti satañca dhammo asatañca rājāti(jā 221414)


tiādikā  āyasmato nandakattherassa gāthā kā uppatti ayampi kira padumuttarassa bhagavato kāle haṃsavatīnagare mahāvibhavo seṭṭhi hutvā satthu santike dhammaṃ suṇanto satthāraṃ ekaṃ bhikkhuṃ bhikkhunovādakānaṃ aggaṭṭhāne ṭhapentaṃ disvā taṃ ṭhānantaraṃ patthetvā satasahassagghanikena vatthena bhagavantaṃ pūjetvā paṇidhānamakāsi satthu bodhirukkhe padīpapūjañca pavatteti so tato paṭṭhāya devamanussesu saṃsaranto kakusandhassa bhagavato kāle karavikasakuṇo hutvā madhurakūjitaṃ kūjanto satthāraṃ padakkhiṇaṃ akāsi aparabhāge mayūro hutvā aññatarassa paccekabuddhassa vasanaguhāya dvāre pasannamānaso divase divase tikkhattuṃ madhuravassitaṃ vassi evaṃ tattha tattha puññāni katvā amhākaṃ bhagavato kāle sāvatthiyaṃ kulagehe nibbattitvā ti laddhanāmo vayappatto satthu santike dhammaṃ sutvā paṭiladdhasaddho pabbajitvā vipassanaṃ vaḍḍhetvā arahattaṃ pāpuṇi tena vuttaṃ  (apa thera 24622-26) 
padumuttarabuddhassa  bodhiyā pādaputtame
pasannacitto sumano tayo ukke adhārayiṃ
satasahassito kappe sohaṃ ukkamadhārayiṃ
duggatiṃ nābhijānāmi ukkadānassidaṃ phalaṃ
kilesā jhāpitā mayhaṃ kataṃ buddhassa sāsananti
arahā pana hutvā vimuttisukhena vītināmento satthārā bhikkhunīnaṃ ovāde āṇatto ekasmiṃ uposathadivase pañca bhikkhunisatāni ekovādeneva arahattaṃ pāpesi tena naṃ bhagavā bhikkhunovādakānaṃ aggaṭṭhāne ṭhapesi athekadivasaṃ theraṃ sāvatthiyaṃ piṇḍāya carantaṃ aññatarā purāṇadutiyikā itthī kilesavasena oloketvā hasi thero tassā taṃ kiriyaṃ disvā sarīrassa paṭikkūlavibhāvanamukhena dhammaṃ kathento 

 dhiratthu pūre duggandhe mārapakkhe avassute
navasotāni te kāye yāni sandanti sabbadā

 mā  purāṇaṃ amaññittho māsādesi tathāgate
saggepi te na rajjanti kimaṅgaṃ pana mānuse

 ye ca kho bālā dummedhā dummantī mohapārutā
tādisā tattha rajjanti mārakhittamhi bandhane

 yesaṃ rāgo ca doso ca avijjā ca virājitā
tādī tattha na rajjanti chinnasuttā abandhanāti  gāthā abhāsi
tattha ti jigucchanatthe nipāto ti ra-kāro padasandhikaro dhī atthu taṃ jigucchāmi tava dhikkāro hotūti attho tiādīni tassā dhikkātabbabhāvadīpanāni āmantanavacanāni ti ativiya jegucchehi nānākuṇapehi nānāvidhaasucīhi sampuṇṇe ti kuṇapapūritattā eva sabhāvaduggandhe ti yasmā visabhāgavatthu andhaputhujjanānaṃ ayonisomanasikāranimittatāya kilesamāraṃ vaḍḍheti devaputtamārassa ca otāraṃ paviṭṭhaṃ deti tasmā mārassa pakkho hoti tena vuttaṃ mārapakkheti ti sabbakālaṃ kilesāvassavanena tahiṃ tahiṃ asucinissandanena ca avassute idānissā ti akkhimhā akkhigūthakotiādinā (su ni 199) vuttaṃ asucino avassavanaṭṭhānaṃ dasseti
evaṃ  pana navachiddaṃ dhuvassavaṃ asucibharitaṃ kāyaṃ yathābhūtaṃ jānantī ti purāṇaṃ ajānanakāle pavattaṃ hasitalapitaṃ kīḷitaṃ mā maññi idānipi evaṃ paṭipajjissatīti mā cintehi ti yathā upanissayasampattiyā purimakā buddhasāvakā āgatā yathā vā te sammāpaṭipattiyā gatā paṭipannā yathā ca rūpārūpadhammānaṃ tathalakkhaṇaṃ tathadhamme ca ariyasaccāni āgatā adhigatā avabuddhā tathā imepīti evaṃ tathā āgamanādiatthena tathāgate ariyasāvake pakatisatte viya avaññāya kilesavasena ca  upasaṅkamamānā māsādesi anāsādetabbatāya kāraṇamāha ti sabbaññubuddhenāpi akkhānena pariyosāpetuṃ asakkuṇeyyasukhe saggepi te sāvakabuddhā na rajjanti saṅkhāresu ādīnavassa suparidiṭṭhattā rāgaṃ na janenti kimaṅgaṃ pana mīḷharāsisadise mānuse kāmaguṇe tattha na rajjantīti vattabbameva natthi
ti ye pana bālyappayogato  dhammojapaññāya abhāvato  asubhe subhānupassanena ducintitacintitāya  mohena aññāṇena sabbaso paṭicchāditacittatāya  tathārūpā andhaputhujjanā  tasmiṃ itthisaññite  mārena oḍḍite mārapāse  rattā giddhā gadhitā mucchitā ajjhopannā tiṭṭhanti
ti  pana khīṇāsavānaṃ telañjanarāgo viya dummocanīyasabhāvo  sapatto viya laddhokāso dussanasabhāvo  aññāṇasabhāvā  ariyamaggavirāgena sabbaso  pahīnā samucchinnā tādisā aggamaggasatthena bhavanetti tato eva katthacipi bandhanābhāvato  tasmiṃ yathāvutte mārapāse  evaṃ thero tassā itthiyā dhammaṃ kathetvā gato


tiādikā āyasmato jambukattherassa gāthā kā uppatti ayampi purimabuddhesu katādhikāro tattha tattha bhave puññāni upacinanto tissassa bhagavato kāle kulagehe  nibbattitvā viññutaṃ patto satthu sammāsambodhiṃ saddahanto bodhirukkhaṃ vanditvā bījanena pūjesi so tena puññakammena devamanussesu saṃsaranto kassapassa bhagavato kāle kulagehe nibbattitvā viññutaṃ patto sāsane pabbajitvā aññatarena upāsakena kārite ārāme āvāsiko hutvā viharati tena  upaṭṭhīyamāno athekadivasaṃ eko khīṇāsavatthero lūkhacīvaradharo kesoharaṇatthaṃ araññato gāmābhimukho āgacchati taṃ disvā so upāsako iriyāpathe pasīditvā kappakena kesamassūni ohārāpetvā paṇītabhojanaṃ bhojetvā sundarāni cīvarāni datvā idheva bhante vasathāti vasāpeti taṃ disvā āvāsiko issāmaccherapakato khīṇāsavattheraṃ āha  varaṃ te bhikkhu iminā pāpupāsakena upaṭṭhīyamānassa evaṃ idha vasanato aṅgulīhi kese luñcitvā acelassa sato gūthamuttāhārajīvananti evañca pana vatvā tāvadeva vaccakuṭiṃ pavisitvā pāyāsaṃ vaḍḍhento viya hatthena gūthaṃ vaḍḍhetvā vaḍḍhetvā yāvadatthaṃ khādi muttañca pivi iminā niyāmena yāvatāyukaṃ ṭhatvā kālaṅkatvā niraye paccitvā puna gūthamuttāhāro vasitvā tasseva kammassa vipākāvasesena manussesu uppannopi pañca jātisatāni nigaṇṭho hutvā gūthabhakkho ahosi
puna  imasmiṃ buddhuppāde manussayoniyaṃ nibbattamānopi ariyūpavādabalena duggatakūle nibbattitvā thaññaṃ vā khīraṃ vā sappiṃ vā pāyamāno taṃ chaḍḍetvā muttameva pivati odanaṃ bhojiyamāno taṃ chaḍḍetvā gūthameva khādati evaṃ gūthamuttaparibhogena vaḍḍhanto vayappattopi tadeva paribhuñjati manussā tato vāretuṃ asakkontā pariccajiṃsu so ñātakehi pariccatto naggapabbajjaṃ pabbajitvā na nhāyati rajojalladharo kesamassūni luñcitvā aññe iriyāpathe paṭikkhipitvā ekapādena tiṭṭhati nimantanaṃ na sādiyati māsopavāsaṃ adhiṭṭhāya puññatthikehi dinnaṃ bhojanaṃ māse māse ekavāraṃ kusaggena gahetvā divā jivhaggena lehati rattiyaṃ pana allagūthaṃ sappāṇakanti akhāditvā sukkhagūthameva khādati evaṃ karontassa pañcapaññāsavassāni vītivattāni mahājano mahātapo paramappicchoti maññamāno tanninno tappoṇo ahosi
atha bhagavā tassa hadayabbhantare ghaṭe padīpaṃ viya arahattūpanissayaṃ pajjalantaṃ disvā sayameva tattha gantvā dhammaṃ desetvā sotāpattiphale patiṭṭhāpetvā ehibhikkhūpasampadāya laddhūpasampadaṃ vipassanaṃ ussukkāpetvā arahatte patiṭṭhāpesi ayamettha saṅkhepo vitthāro pana  māse māse kusaggenāti gāthāvaṇṇanāya (dha pa aṭṭha 1jambukattheravatthu) vuttanayena  veditabbo arahatte pana patiṭṭhito parinibbānakāle ādito micchā paṭipajjitvāpi sammāsambuddhaṃ nissāya sāvakena adhigantabbaṃ mayā adhigatanti dassento 

 pañcapaññāsavassāni rajojallamadhārayiṃ
bhuñjanto māsikaṃ bhattaṃ kesamassuṃ alocayiṃ

 ekapādena aṭṭhāsiṃ āsanaṃ parivajjayiṃ
sukkhagūthāni ca khādiṃ uddesañca na sādiyiṃ

 etādisaṃ karitvāna bahuṃ duggatigāminaṃ
vuyhamāno mahoghena buddhaṃ saraṇamāgamaṃ

 saraṇagamanaṃ passa passa dhammasudhammataṃ
tisso vijjā anuppattā kataṃ buddhassa sāsananti 
imā catasso gāthā abhāsi
tattha nti naggapabbajjūpagamanena nhānapaṭikkhepato pañcādhikāni paññāsavassāni sarīre laggaṃ āgantukareṇusaṅkhātaṃ rajo sarīramalasaṅkhātaṃ jallañca kāyena dhāresiṃ nti rattiyaṃ gūthaṃ khādanto lokavañcanatthaṃ māsopavāsiko nāma hutvā puññatthikehi dinnaṃ bhojanaṃ māse māse ekavāraṃ jivhagge paṭhanavasena bhuñjanto nti tādisacchārikāpakkhepena sithilamūlaṃ kesamassuṃ aṅgulīhi luñcāpesiṃ
nti sabbena sabbaṃ āsanaṃ nisajjaṃ parivajjesiṃ tiṭṭhanto ca ubho hatthe ukkhipitvā ekeneva pādena aṭṭhāsiṃ nti nimantanaṃ udissakatanti keci nti na sampaṭicchiṃ paṭikkhipinti attho
nti etādisaṃ evarūpaṃ vipākanibbattanakaṃ duggatigāminaṃ bahuṃ pāpakammaṃ purimajātīsu idha ca katvā uppādetvā ti kāmoghādinā mahatā oghena visesato diṭṭhoghena apāyasamuddaṃ patiākaḍḍhiyamāno nti tādisena puññakammacchiddena kicchena manussattabhāvaṃ labhitvā idāni puññabalena buddhaṃ saraṇanti āgamāsiṃ sammāsambuddho bhagavāti aveccapasādena satthari pasīdiṃ nti āyatanagataṃ mama saraṇagamanaṃ passa passa sāsanadhammassa  ca sudhammataṃ yohaṃ tathāmicchāpaṭipannopi ekovādeneva satthārā edisaṃ sampattiṃ sampāpito tiādinā taṃ sampattiṃ dasseti tenāha (apa thera 24617-21) 
tissassāhaṃ bhagavato bodhirukkhamavandiyaṃ
paggayha bījaniṃ tattha sīhāsanamabījahaṃ
dvenavute ito kappe sīhāsanamabījahaṃ
duggatiṃ nābhijānāmi bījanāya idaṃ phalaṃ
kilesā jhāpitā mayhaṃ kataṃ buddhassa sāsananti


tiādikā āyasmato senakattherassa gāthā kā uppatti ayampi purimabuddhesu katādhikāro tattha tattha bhave puññāni upacinanto sikhissa bhagavato kāle kulagehe nibbattitvā viññutaṃ patto ekadivasaṃ satthāraṃ disvā pasannamānaso morahatthena bhagavantaṃ pūjesi so tena puññakammena devamanussesu saṃsaranto imasmiṃ buddhuppāde brāhmaṇakule nibbattitvā uruvelakassapattherassa bhaginiyā kucchimhi nibbatti tissa nāmaṃ ahosi so vayappatto brāhmaṇānaṃ vijjāsippesu nipphattiṃ gato gharāvāsaṃ vasati tena ca samayena mahājano saṃvacchare saṃvacchare phaggunamāse uttaraphaggunanakkhatte ussavaṃ anubhavanto gayāyaṃ titthābhisekaṃ karoti tena taṃ ussavaṃ ti vadanti atha bhagavā tādise ussavadivase veneyyānukampāya gayātitthasamīpe viharati mahājanopi titthābhisekādhippāyena tato  tato taṃ ṭhānaṃ upagacchati tasmiṃ khaṇe senakopi titthābhisekatthaṃ taṃ ṭhānaṃ upagato satthāraṃ dhammaṃ desentaṃ disvā upasaṅkamitvā dhammaṃ sutvā paṭiladdhasaddho pabbajitvā vipassanāya kammaṃ karonto nacirasseva arahattaṃ pāpuṇi tena vuttaṃ  (apa thera 2469-16) 
morahatthaṃ  gahetvāna upesiṃ lokanāyakaṃ
pasannacitto sumano morahatthamadāsahaṃ
iminā morahatthena cetanāpaṇidhīhi ca
nibbāyiṃsu tayo aggī labhāmi vipulaṃ sukhaṃ
aho buddho aho dhammo aho no satthusampadā
datvānahaṃ morahatthaṃ labhāmi vipulaṃ sukhaṃ
tiyaggī nibbutā mayhaṃ bhavā sabbe samūhatā
sabbāsavā parikkhīṇā natthi dāni punabbhavo
ekatiṃse ito kappe yaṃ dānamadadiṃ tadā
duggatiṃ nābhijānāmi morahatthassidaṃ phalaṃ
kilesā jhāpitā mayhaṃ kataṃ buddhassa sāsananti
arahattaṃ pana patvā attano paṭipattiṃ paccavekkhitvā sañjātasomanasso udānavasena 

 svāgataṃ vata me āsi gayāyaṃ gayaphagguyā
yaṃ addasāsiṃ sambuddhaṃ desentaṃ dhammamuttamaṃ

 mahappabhaṃ gaṇācariyaṃ aggapattaṃ vināyakaṃ
sadevakassa lokassa jinaṃ atuladassanaṃ

 mahānāgaṃ mahāvīraṃ mahājutimanāsavaṃ
sabbāsavaparikkhīṇaṃ satthāramakutobhayaṃ

 cirasaṅkiliṭṭhaṃ  vata maṃ diṭṭhisandānabandhitaṃ
vimocayi so bhagavā sabbaganthehi senakanti 
catasso gāthā abhāsi
tattha ti mayā suṭṭhu āgataṃ vata āsi mama vā sundaraṃ vata āgamanaṃ āsi nti gayātitthasamīpe ti gayāphaggūti laddhavohāre phaggunamāsassa uttaraphaggunīnakkhatte ntiādi svāgatabhāvassa kāraṇadassanaṃ tattha nti yasmā nti addakkhiṃ nti sammā sāmaṃ sabbadhammānaṃ buddhattā sambuddhaṃ nti uttamaṃ aggaṃ sabbaseṭṭhaṃ ekantaniyyānikaṃ dhammaṃ veneyyajjhāsayānurūpaṃ bhāsantaṃ
nti mahatiyā sarīrappabhāya ñāṇappabhāya ca samannāgataṃ nti bhikkhuparisādīnaṃ gaṇānaṃ uttamena damathena ācārasikkhāpanena gaṇācariyaṃ aggabhūtānaṃ sīlādīnaṃ  guṇānaṃ adhigamena  devamanussādīnaṃ paramena vinayena vinayanato sayaṃ nāyakarahitattā ca  kenaci anabhibhūto hutvā sakalaṃ lokaṃ abhibhavitvā ṭhitattā pañcannampi mārānaṃ jitattā ca  sadevake loke aggajinaṃ bāttiṃsavaramahāpurisalakkhaṇaasītianubyañjanādipaṭimaṇḍitarūpakāyatāya dasabalacatuvesārajjādiguṇapaṭimaṇḍitadhammakāyatāya ca  sadevakena lokena aparimeyyadassanatāya asadisadassanatāya ca 
gatibalaparakkamādisampattiyā mahānāgasadisattā nāgesupi khīṇāsavesu mahānubhāvatāya ca  mārasenāvimathanato mahāvikkantatāya ca nti mahāpatāpaṃ mahātejanti attho natthi etassa cattāropi āsavāti  sabbe āsavā savāsanā parikkhīṇā etassāti  kāmaṃ sāvakabuddhā paccekabuddhā ca khīṇāsavāva sabbaññubuddhā eva pana savāsane āsave khepentīti dassanatthaṃ anāsavanti vatvā puna sabbāsavaparikkhīṇanti vuttaṃ tena vuttaṃ  sabbe āsavā savāsanā parikkhīṇā etassāti sabbāsavaparikkhīṇanti diṭṭhadhammikasamparāyikaparamatthehi yathārahaṃ veneyyānaṃ anusāsanato  catuvesārajjavisāradatāya kutocipi  bhayābhāvato  evarūpaṃ sammāsambuddhaṃ yaṃ yasmā addasāsiṃ tasmā svāgataṃ vata me āsīti yojanā
idāni satthu dassanena attanā laddhaguṇaṃ dassento catutthaṃ gāthamāha tassattho  kañjiyapuṇṇalābu viya takkabharitacāṭi viya vasāpītapilotikā viya ca saṃkilesavatthūhi anamatagge saṃsāre cirakālaṃ  gaddulabandhitaṃ viya thambhe sārameyaṃ sakkāyathambhe  diṭṭhibandhanena  baddhaṃ tato vimocento ca abhijjhādīhi  ariyamaggahatthena  mayhaṃ satthāti bhagavati abhippasādaṃ pavedeti


tiādikā āyasmato sambhūtattherassa gāthā kā uppatti ayampi purimabuddhesu katādhikāro tattha tattha bhave puññāni karonto buddhasuññe loke candabhāgāya nadiyā  tīre kinnarayoniyaṃ nibbatto ekadivasaṃ aññataraṃ paccekabuddhaṃ disvā pasannamānaso vanditvā katañjalī ajjunapupphehi pūjaṃ akāsi so tena puññakammena devamanussesu saṃsaranto imasmiṃ buddhuppāde kulagehe nibbattitvā ti laddhanāmo vayappatto bhagavato parinibbānassa pacchā dhammabhaṇḍāgārikassa santike dhammaṃ sutvā paṭiladdhasaddho pabbajitvā samaṇadhammaṃ karonto  vipassanaṃ vaḍḍhetvā arahattaṃ pāpuṇi tena vuttaṃ  (apa thera 25228-36) 
candabhāgānadītīre ahosiṃ kinnaro tadā
addasaṃ virajaṃ buddhaṃ sayambhuṃ aparājitaṃ
pasannacitto sumano vedajāto katañjalī
gahetvā ajjunaṃ pupphaṃ sayambhuṃ abhipūjayiṃ
tena kammena sukatena cetanāpaṇidhīhi ca
jahitvā kinnaraṃ dehaṃ tāvatiṃsamagacchahaṃ
chattisakkhattuṃ  devindo devarajjamakārayiṃ
dasakkhattuṃ cakkavattī mahārajjamakārayiṃ
padesarajjaṃ vipulaṃ gaṇanāto asaṅkhiyaṃ
sukhette vappitaṃ bījaṃ sayambhumhi aho mama
kusalaṃ vijjate mayhaṃ pabbajiṃ anagāriyaṃ
pūjāraho ahaṃ ajja sakyaputtassa sāsane
kilesā jhāpitā mayhaṃ kataṃ buddhassa sāsananti
arahattaṃ pana patvā vimuttisukhena viharanto vassasataparinibbute bhagavati vesālikesu vajjiputtakesu dasa vatthūni paggayha ṭhitesu kākaṇḍakaputtena yasattherena ussāhitehi sattasatehi khīṇāsavehi taṃ diṭṭhiṃ bhinditvā saddhammaṃ paggaṇhantehi dhammavinayasaṅgahe kate tesaṃ vajjiputtakānaṃ uddhammaubbinayadīpane dhammasaṃvegena thero 

 yo dandhakāle tarati taraṇīye ca dandhaye
ayonisaṃvidhānena bālo dukkhaṃ nigacchati

 tassatthā parihāyanti kāḷapakkheva candimā
āyasakyañca pappoti mittehi ca virujjhati

 yo  dandhakāle dandheti taraṇīye ca tāraye
yoniso saṃvidhānena sukhaṃ pappoti paṇḍito

 tassatthā paripūrenti sukkapakkheva candimā
yaso kittiñca pappoti mittehi na virujjhatīti 
imā gāthā bhaṇanto aññaṃ byākāsi
tattha ti kismiñci kattabbavatthusmiṃ  kappati nu kho na nu kho kappatīti vinayakukkucce uppanne yāva viyattaṃ vinayadharaṃ pucchitvā taṃ kukkuccaṃ na vinodeti tāva dandhakāle tassa kiccassa dandhāyitabbasamaye tarati madditvā vītikkamaṃ karoti ti gahaṭṭhassa tāva saraṇagamanasīlasamādānādike pabbajitassa vattapaṭivattakaraṇādike  samathavipassanānuyoge ca taritabbe sampatte sīghaṃ taṃ kiccaṃ ananuyuñjitvā  āgamanamāse pakkhe vā karissāmīti dandhāyeyya taṃ kiccaṃ akarontova kālaṃ vītināmeyya ti evaṃ dandhāyitabbe taranto taritabbe ca dandhāyanto anupāyasaṃvidhānena upāyasaṃvidhānābhāvena  mandabuddhiko puggalo sampati āyatiñca  anatthaṃ pāpuṇāti
ti tassa tathārūpassa puggalassa diṭṭhadhammikādibhedā atthā  viya  divase  divase parikkhayaṃ pariyādānaṃ gacchanti asuko puggalo assaddho appasanno kusīto hīnavīriyotiādinā  viññūhi garahitabbataṃ  pāpuṇāti ti evaṃ paṭipajja mā evaṃ paṭipajjāti ovādadāyakehi kalyāṇamittehi avacanīyā mayanti ovādassa anādāneneva viruddho nāma hoti
sesagāthādvayassa vuttavipariyāyena attho veditabbo keci panettha  tarati dandhayetipadānaṃ atthabhāvena bhāvanācittassa paggahaniggahe uddharanti taṃ pacchimagāthāsu yujjati purimā hi dve gāthā pabbajitakālato paṭṭhāya caritabbaṃ samaṇadhammaṃ akatvā kukkuccapakatatāya dasa vatthūni dīpetvā saṅghena nikkaḍḍhite vajjiputtake sandhāya therena vuttā pacchimā pana attasadise sammā paṭipanne sakatthaṃ nipphādetvā ṭhiteti


tiādikā  āyasmato rāhulattherassa gāthā kā uppatti ayampi purimabuddhesu katādhikāro tattha tattha bhave puññāni upacinanto padumuttarassa bhagavato kāle kulagehe nibbattitvā viññutaṃ patto satthāraṃ ekaṃ bhikkhuṃ sikkhākāmānaṃ aggaṭṭhāne ṭhapentaṃ disvā  sayampi taṃ ṭhānantaraṃ patthetvā senāsanavisodhanavijjotanādikaṃ uḷāraṃ puññaṃ katvā paṇidhānamakāsi so tato cavitvā devamanussesu saṃsaranto imasmiṃ buddhuppāde amhākaṃ bodhisattaṃ paṭicca yasodharāya deviyā kucchimhi nibbattitvā ti laddhanāmo mahatā khattiyaparivārena vaḍḍhi tassa pabbajjāvidhānaṃ khandhake (mahāva 105) āgatameva so pabbajitvā satthu santike anekehi suttapadehi suladdhovādo paripakkañāṇo vipassanaṃ ussukkāpetvā arahattaṃ pāpuṇi tena vuttaṃ  (apa thera 1268-85) 
padumuttarassa bhagavato lokajeṭṭhassa tādino
sattabhūmamhi pāsāde ādāsaṃ santhariṃ ahaṃ
khīṇāsavasahassehi parikiṇṇo mahāmuni
upāgami gandhakuṭiṃ dvipadindo narāsabho
virocento gandhakuṭiṃ devadevo narāsabho
bhikkhusaṅghe ṭhito satthā imā gāthā abhāsatha
yenāyaṃ jotitā seyyā ādāsova susanthato
tamahaṃ kittayissāmi suṇātha mama bhāsato
soṇṇamayā rūpimayā atho veḷuriyāmayā
nibbattissanti pāsādā ye keci manaso piyā
catusaṭṭhikkhattuṃ devindo devarajjaṃ karissati
sahassakkhattuṃ cakkavattī bhavissati anantarā
ekavīsatikappamhi vimalo nāma khattiyo
cāturanto vijitāvī cakkavattī bhavissati
nagaraṃ reṇuvatī nāma iṭṭhakāhi sumāpitaṃ
āyāmato tīṇi sataṃ caturassasamāyutaṃ
sudassano nāma pāsādo vissakammena māpito
kūṭāgāravarūpeto sattaratanabhūsito
dasasaddāvivittaṃ  taṃ vijjādharasamākulaṃ
sudassanaṃva nagaraṃ devatānaṃ bhavissati
pabhā  niggacchate tassa uggacchanteva sūriye
virocessati taṃ niccaṃ samantā aṭṭhayojanaṃ
kappasatasahassamhi okkākakulasambhavo
gotamo nāma gottena satthā loke bhavissati
tusitā so cavitvāna sukkamūlena codito
gotamassa bhagavato atrajo so bhavissati
sacevaseyya agāraṃ cakkavattī bhaveyya so
aṭṭhānametaṃ yaṃ tādī agāre ratimajjhagā
nikkhamitvā agāramhā pabbajissati subbato
rāhulo nāma nāmena arahā so bhavissati
kikīva aṇḍaṃ rakkheyya cāmarī viya vāladhiṃ
nipako sīlasampanno mamaṃ rakkhi mahāmuni
tassāhaṃ dhammamaññāya vihāsiṃ sāsane rato
sabbāsave pariññāya viharāmi anāsavo
kilesā jhāpitā mayhaṃ kataṃ buddhassa sāsananti
arahattaṃ pana patvā attano paṭipattiṃ paccavekkhitvā aññaṃ byākaronto 

 ubhayeneva  sampanno rāhulabhaddoti maṃ vidū
yañcamhi putto buddhassa yañca dhammesu cakkhumā

 yañca me āsavā khīṇā yañca natthi punabbhavo
arahā dakkhiṇeyyomhi tevijjo amataddaso

 kāmandhā jālapacchannā taṇhāchadanachāditā
pamattabandhunā baddhā macchāva kumināmukhe

 taṃ  kāmaṃ ahamujjhitvā chetvā mārassa bandhanaṃ
samūlaṃ taṇhamabbuyha sītibhūtosmi nibbutoti 
catasso gāthā abhāsi
tattha ti jātisampadā paṭipattisampadāti ubhayasampattiyāpi sampanno samannāgato ti rāhulabhaddoti maṃ sabrahmacārino sañjānanti tassa hi  jātasāsanaṃ sutvā bodhisattena rāhu jāto bandhanaṃ jātanti vuttavacanaṃ upādāya suddhodanamahārājā rāhuloti nāmaṃ gaṇhi tattha ādito pitarā vuttapariyāyameva gahetvā āha  rāhulabhaddoti maṃ vidūti ti ca pasaṃsāvacanametaṃ
idāni taṃ ubhayasampattiṃ dassetuṃ tiādi vuttaṃ tattha nti yasmā -saddo samuccayattho ti sammāsambuddhassa orasaputto amhi ti lokiyesu lokuttaresu ca dhammesu catusaccadhammesūti attho ti maggapaññācakkhunā cakkhumā ca amhīti yojetabbaṃ
puna aparāparehipi pariyāyehi attani ubhayasampattiṃ dassetuṃ  ti gāthamāha tattha ti dakkhiṇāraho ti nibbānassa dassāvī sesaṃ suviññeyyameva
idāni yāya vijjāsampattiyā ca vimuttisampattiyā ca abhāvena sattakāyo kumine bandhamacchā viya saṃsāre parivattati taṃ ubhayasampattiṃ attani dassetuṃ ti gāthādvayamāha tattha kāmehi kāmesu vā andhāti  chando rāgotiādivibhāgehi (cūḷani ajitamāṇavapucchāniddesa 8) kilesakāmehi rūpādīsu vatthukāmesu anādīnavadassitāya andhīkatā ti sakalaṃ bhavattayaṃ ajjhottharitvā ṭhitena visattikājālena pakārato channā paliguṇṭhitā ti tato eva taṇhāsaṅkhātena chadanena chāditā nivutā sabbaso paṭikujjitā ti kumināmukhe macchabandhānaṃ macchapasibbakamukhe baddhā macchā viya pamattabandhunā mārena  yena  kāmabandhanena baddhā ime sattā tato na nigacchanti antobandhanagatāva honti
 tathārūpaṃ  bandhanabhūtaṃ  pubbabhāgapaṭipattiyā pahāya kilesa puna ariyamaggasatthena anavasesato samucchinditvā tato eva avijjāsaṅkhātena mūlena  kāmataṇhādikaṃ  uddharitvā sabbakilesadarathapariḷāhābhāvato  saupādisesāya nibbānadhātuyā nibbuto ahaṃ  homīti attho


tiādikā  āyasmato candanattherassa gāthā kā uppatti ayampi purimabuddhesu katādhikāro tattha tattha bhave puññāni upacinanto ito ekatiṃse kappe buddhasuññe loke rukkhadevatā hutvā nibbatto sudassanaṃ nāma paccekabuddhaṃ pabbatantare vasantaṃ disvā pasannamānaso kuṭajapupphehi pūjaṃ akāsi so tena puññakammena devamanussesu saṃsaranto imasmiṃ buddhuppāde sāvatthiyaṃ vibhavasampanne kule nibbattitvā ti laddhanāmo vayappatto gharāvāsaṃ vasanto satthu santike dhammaṃ sutvā sotāpanno ahosi so ekaṃ puttaṃ labhitvā gharāvāsaṃ pahāya pabbajitvā vipassanāya kammaṭṭhānaṃ gahetvā araññe viharanto satthāraṃ vandituṃ sāvatthiṃ āgato susāne vasati tassa āgatabhāvaṃ sutvā purāṇadutiyikā alaṅkatapaṭiyattā dārakaṃ ādāya mahatā parivārena therassa santikaṃ gacchati  itthikuttādīhi naṃ palobhetvā uppabbājessāmīti thero taṃ āgacchantiṃ dūratova disvā idānissā avisayo bhavissāmīti yathāraddhaṃ vipassanaṃ ussukkāpetvā chaḷabhiñño ahosi tena vuttaṃ  (apa thera 25237-43) 
himavantassāvidūre  vasalo nāma pabbato
buddho sudassano nāma vasate pabbatantare
pupphaṃ hemavantaṃ mayha vehāsaṃ agamāsahaṃ
tatthaddasāsiṃ sambuddhaṃ oghatiṇṇamanāsavaṃ
pupphaṃ kuṭajamādāya sire katvāna añjaliṃ
buddhassa abhiropesiṃ sayambhussa mahesino
ekatiṃse ito kappe yaṃ pupphamabhipūjayiṃ
duggatiṃ nābhijānāmi buddhapūjāyidaṃ phalaṃ
kilesā jhāpitā mayhaṃ kataṃ buddhassa sāsananti
chaḷabhiñño pana hutvā ākāse ṭhatvā tassā dhammaṃ desetvā saraṇesu ca sīlesu ca patiṭṭhāpetvā sayaṃ attanā pubbe vasitaṭṭhānameva gato sahāyabhikkhūhi  vippasannāni kho te āvuso indriyāni kacci tayā saccāni paṭividdhānīti puṭṭho 

 jātarūpena sañchannā dāsīgaṇapurakkhatā
aṅkena puttamādāya bhariyā maṃ upāgami

 tañca  disvāna āyantiṃ sakaputtassa mātaraṃ
alaṅkataṃ suvasanaṃ maccupāsaṃva oḍḍitaṃ

 tato me manasīkāro yoniso udapajjatha
ādīnavo pāturahu nibbidā samatiṭṭhatha

 tato cittaṃ vimucci me passa dhammasudhammataṃ
tisso vijjā anuppattā kataṃ buddhassa sāsananti 
imāhi gāthāhi attano paṭipattiṃ kathento aññaṃ byākāsi
tattha ti jātarūpamayena sīsūpagādialaṅkārena alaṅkaraṇavasena paṭicchāditasarīrā sabbābharaṇabhūsitāti attho ti yathārahaṃ alaṅkatapaṭiyattena attano dāsigaṇena  purato katā parivāritāti attho ti api nāma puttampi disvā gehassitasāto bhaveyyāti puttaṃ attano aṅkena gahetvā
nti āgacchantiṃ nti mama orasaputtassa jananiṃ mayhaṃ purāṇadutiyikanti attho sabbamidaṃ thero attano kāmarāgasamucchedaṃ bahumaññanto vadati ti evarūpāpi nāma sampatti jarābyādhimaraṇehi abhibhuyyati aho saṅkhārā aniccā adhuvā anassāsikāti evaṃ yonisomanasikāro uppajji sesaṃ heṭṭhā vuttanayameva


tiādikā āyasmato dhammikattherassa gāthā kā uppatti ayampi purimabuddhesu katādhikāro tattha tattha bhave puññāni upacinanto sikhissa bhagavato kāle migaluddako hutvā ekadivasaṃ araññāyatane devaparisāya satthu dhammaṃ desentassa dhammo eso vuccatīti desanāya nimittaṃ gaṇhi so tena puññakammena devamanussesu saṃsaranto imasmiṃ buddhuppāde kosalaraṭṭhe brāhmaṇakule nibbattitvā ti laddhanāmo vayappatto jetavanapaṭiggahaṇe laddhappasādo pabbajitvā aññatarasmiṃ gāmakāvāse āvāsiko hutvā viharanto  āgantukānaṃ bhikkhūnaṃ vattāvattesu ujjhānabahulo akkhamo ahosi tena bhikkhū taṃ vihāraṃ chaḍḍetvā pakkamiṃsu so ekakova ahosi vihārasāmiko upāsako taṃ kāraṇaṃ sutvā bhagavato taṃ pavattiṃ ārocesi satthā taṃ bhikkhuṃ pakkosetvā tamatthaṃ pucchitvā tena evaṃ bhanteti vutte  nāyaṃ idāneva akkhamo pubbepi akkhamo ahosīti vatvā bhikkhūhi yācito rukkhadhammaṃ (jā 1174) kathetvā upari tassa ovādaṃ dento 

 dhammo  have rakkhati dhammacāriṃ dhammo suciṇṇo sukhamāvahāti
esānisaṃso dhamme suciṇṇe na duggatiṃ gacchati dhammacārī

 na hi dhammo adhammo ca ubho samavipākino
adhammo nirayaṃ neti dhammo pāpeti suggatiṃ

 tasmā hi dhammesu kareyya chandaṃ iti modamāno sugatena tādinā
dhamme ṭhitā sugatavarassa sāvakā nīyanti dhīrā saraṇavaraggagāmino

 vipphoṭito gaṇḍamūlo taṇhājālo samūhato
so khīṇasaṃsāro na catthi kiñcanaṃ
cando yathā dosinā puṇṇamāsiyanti  catasso gāthā abhāsi
tattha ti lokiyalokuttaro sucaritadhammo ti apāyadukkhato rakkhati saṃsāradukkhato ca vivaṭṭūpanissayabhūto rakkhatiyeva nti taṃ dhammaṃ carantaṃ paṭipajjantaṃ ti suṭṭhu ciṇṇo kammaphalāni saddahitvā sakkaccaṃ cittīkatvā upacito nti lokiyalokuttarasukhaṃ tattha lokiyaṃ tāva kāmāvacarādibhedo dhammo yathāsakaṃ sukhaṃ diṭṭhe vā dhamme upapajje vā apare vā pariyāye  nipphādeti itaraṃ pana vivaṭṭūpanissaye ṭhatvā ciṇṇo paramparāya āvahatīti vattuṃ vaṭṭati anupanissayassa tadabhāvato ti dhammacārī puggalo dhamme suciṇṇe taṃnimittaṃ duggatiṃ na gacchatīti eso dhamme suciṇṇe ānisaṃso udrayoti attho
yasmā  dhammeneva sugatigamanaṃ adhammeneva ca duggatigamanaṃ tasmā dhammo adhammoti ime aññamaññaṃ asaṃkiṇṇaphalāti dassetuṃ tiādinā dutiyaṃ gāthamāha tattha ti dhammapaṭipakkho duccaritaṃ ti sadisavipākā samānaphalā
ti  yasmā dhammādhammānaṃ ayaṃ yathāvutto vipākabhedo tasmā nti kattukamyatāchandaṃ ti iti evaṃ vuttappakārena ovādadānena sugatena sammaggatena sammāpaṭipannena iṭṭhādīsu tādibhāvappattiyā tādināmavatā hetubhūtena modamāno  tuṭṭhiṃ āpajjamāno dhammesu chandaṃ kareyyāti yojanā ettāvatā vaṭṭaṃ dassetvā idāni vivaṭṭaṃ dassento tiādimāha tassattho  yasmā sugatassa varassa sugatesu ca varassa sammāsambuddhassa  tassa  ativiya aggabhūtasaraṇagāmino teneva saraṇagamanasaṅkhāte dhamme ṭhitabhāvena sakalavaṭṭadukkhatopi  nissaranti tasmā hi dhammesu kareyya chandanti
evaṃ satthārā tīhi gāthāhi dhamme desite desanānusārena yathānisinnova vipassanaṃ vaḍḍhetvā arahattaṃ pāpuṇi tena vuttaṃ  (apa thera 25244-50) 
migaluddo pure āsiṃ araññe vipine ahaṃ
addasaṃ virajaṃ buddhaṃ devasaṅghapurakkhataṃ
catusaccaṃ pakāsentaṃ desentaṃ amataṃ padaṃ
assosiṃ madhuraṃ dhammaṃ sikhino lokabandhuno
ghose cittaṃ pasādesiṃ asamappaṭipuggale
tattha cittaṃ pasādetvā uttariṃ duttaraṃ bhavaṃ
ekatiṃse ito kappe yaṃ saññamalabhiṃ tadā
duggatiṃ nābhijānāmi ghosasaññāyidaṃ phalaṃ
kilesā jhāpitā mayhaṃ kataṃ buddhassa sāsananti
tathā arahatte patiṭṭhito arahattaṃ pana patvā attanā adhigataṃ visesaṃ satthu nivedento carimagāthāya aññaṃ byākāsi
tattha ti vidhuto maggañāṇena paṭinissaṭṭhoti attho ti avijjā sā hi gaṇḍati savati gaṇḍoti kho bhikkhu pañcannetaṃ upādānakkhandhānaṃ adhivacananti (saṃ ni 4103 a ni 623 856 915 cūḷani khaggavisāṇasuttaniddesa 137) evaṃ satthārā vuttassa dukkhamūlayogato kilesāsucipaggharaṇato uppādajarābhaṅgehi uddhumātapakkapabhijjanato ca gaṇḍābhidhānassa upādānakkhandhapañcakassa  mūlaṃ kāraṇaṃ ti taṇhāsaṅkhāto jālo maggena samugghāṭito nti so ahaṃ evaṃ pahīnataṇhāvijjatāya parikkhīṇasaṃsāro pahīnabhavamūlattā eva na catthi na ca upalabbhati rāgādikiñcanaṃ nti yathā nāma cando abbhamahikādidosarahito puṇṇamāsiyaṃ paripuṇṇakāle evaṃ ahampi arahattādhigamena apetarāgādikiñcano paripuṇṇadhammakoṭṭhāso ahosinti


tiādikā āyasmato sappakattherassa gāthā kā uppatti ayampi purimabuddhesu katādhikāro tattha tattha bhave puññāni upacinanto ito ekatiṃse kappe mahānubhāvo nāgarājā hutvā nibbatto sambhavassa nāma paccekabuddhassa abbhokāse samāpattiyā nisinnassa mahantaṃ padumaṃ gahetvā uparimuddhani dhārento pūjaṃ akāsi so tena puññakammena devamanussesu saṃsaranto imasmiṃ buddhuppāde sāvatthiyaṃ brāhmaṇakule nibbattitvā ti laddhanāmo viññutaṃ patto bhagavato santike dhammaṃ sutvā paṭiladdhasaddho pabbajitvā kammaṭṭhānaṃ gahetvā ajakaraṇiyā  nāma nadiyā tīre leṇagirivihāre vasanto nacirasseva arahattaṃ pāpuṇi tena vuttaṃ  (apa thera 25278-83) 
himavantassāvidūre romaso nāma pabbato
buddhopi sambhavo nāma abbhokāse vasī tadā
bhavanā nikkhamitvāna padumaṃ dhārayiṃ ahaṃ
ekāhaṃ dhārayitvāna bhavanaṃ punarāgamiṃ
ekatiṃse ito kappe yaṃ buddhamabhipūjayiṃ
duggatiṃ nābhijānāmi buddhapūjāyidaṃ phalaṃ
kilesā jhāpitā mayhaṃ kataṃ buddhassa sāsananti
so arahattaṃ patvā satthāraṃ vandituṃ sāvatthiṃ āgato ñātīhi upaṭṭhīyamāno tattha katipāhaṃ  vasitvā dhammaṃ desetvā ñātake saraṇesu ca sīlesu ca patiṭṭhāpetvā yathāvuttaṭṭhānameva gantukāmo ahosi taṃ ñātakā idheva bhante vasatha mayaṃ paṭijaggissāmāti yāciṃsu so gamanākāraṃ dassetvā ṭhito attanā vasitaṭṭhānakittanāpadesena vivekābhiratiṃ pakāsento 

 yadā balākā sucipaṇḍaracchadā kāḷassa meghassa bhayena tajjitā
palehiti ālayamālayesinī tadā nadī ajakaraṇī rameti maṃ

 yadā balākā suvisuddhapaṇḍarā kāḷassa meghassa bhayena tajjitā
pariyesati leṇamaleṇadassinī tadā nadī ajakaraṇī rameti maṃ

 kaṃ nu tattha na ramenti jambuyo ubhato tahiṃ
sobhentī āpagākūlaṃ mama leṇassa pacchato

 tāmatamadasaṅghasuppahīnā  bhekā mandavatī panādayanti
nājja girinadīhi vippavāsasamayo
khemā ajakaraṇī sivā surammāti  catasso gāthā abhāsi
tattha ti yasmiṃ kāle ti balākāsakuṇikā ti sucisuddhadhavalapakkhā ti jalabhārabharitatāya kāḷassa añjanagirisannikāsassa pāvussakameghassa gajjato vuṭṭhibhayena nibbijjitā bhiṃsāpitā ti gocarabhūmito uppatitvā gamissati nti nilayaṃ attano kulāvakaṃ ti tattha ālayanaṃ nilīyanameva icchantī nti tasmiṃ pāvussakakāle ajakaraṇīnāmikā nadī navodakassa pūrā hārahārinī kulaṅkasā maṃ rameti mama cittaṃ ārādhetīti utupadesavisesakittanāpadesena vivekābhiratiṃ pakāsesi
ti suṭṭhu visuddhapaṇḍaravaṇṇā asammissavaṇṇā sabbasetāti attho ti maggati nti vasanaṭṭhānaṃ ti vasanaṭṭhānaṃ apassantī pubbe nibaddhavasanaṭṭhānassa abhāvena aleṇadassinī idāni pāvussakakāle meghagajjitena āhitagabbhā nti nibaddhavasanaṭṭhānaṃ kulāvakaṃ karotīti attho
ti  vasanakamahāleṇassa  pacchābhāge  ajakaraṇīnadiyā ubhatotīraṃ  ito cito ca sobhentiyo niccakālaṃ phalabhāranamitasākhā  siniddhapaṇṇacchāyā  tasmiṃ ṭhāne  nāma sattaṃ  sabbaṃ ramentiyeva
ti  amataṃ vuccati agadaṃ tena majjantīti amatamadā sappā tesaṃ saṅgho amatamadasaṅgho tato suṭṭhu pahīnā apagatā  maṇḍūkiyo  saravatiyo  taṃ ṭhānaṃ madhurena vassitena ninnādayanti  ajja etarahi aññāhipi pabbateyyāhi nadīhi vippavāsasamayo na hoti visesato pana vāḷamacchasusumārādivirahitato  nadī sundaratalatitthapulinasampattiyā  suṭṭhu rammā ramaṇīyā tasmā tattheva me mano ramatīti adhippāyo
evaṃ pana vatvā ñātake vissajjetvā attano vasanaṭṭhānameva gato suññāgārābhiratidīpanena idameva ca therassa aññābyākaraṇaṃ ahosīti


ntiādikā āyasmato muditattherassa gāthā kā uppatti ayampi purimabuddhesu katādhikāro tattha tattha bhave puññāni upacinanto vipassissa bhagavato kāle kulagehe nibbattitvā viññutaṃ patto ekadivasaṃ satthāraṃ disvā pasannamānaso ekaṃ mañcamadāsi so tena puññakammena devamanussesu saṃsaranto imasmiṃ buddhuppāde kosalaraṭṭhe gahapatikule nibbattitvā ti laddhanāmo viññutaṃ pāpuṇi tena ca samayena taṃ kulaṃ raññā kenacideva karaṇīyena palibuddhaṃ ahosi mudito rājabhayābhīto palāyitvā araññaṃ paviṭṭho aññatarassa khīṇāsavattherassa vasanaṭṭhānaṃ upagacchi thero tassa bhītabhāvaṃ ñatvā mā bhāyīti samassāsesi so kittakena nu kho bhante kālena idaṃ me bhayaṃ vūpasamessatīti pucchitvā sattaṭṭhamāse atikkamitvāti vutte  ettakaṃ kālaṃ adhivāsetuṃ na sakkomi pabbajissāmahaṃ bhante pabbājetha manti jīvitarakkhaṇatthaṃ pabbajjaṃ yāci thero taṃ pabbājesi so pabbajitvā sāsane paṭiladdhasaddho bhaye vūpasantepi samaṇadhammaṃyeva  rocento kammaṭṭhānaṃ gahetvā vipassanāya kammaṃ karonto  arahattaṃ appatvā imasmā vasanagabbhā bahi na nikkhamissāmītiādinā paṭiññaṃ katvā vipassanaṃ ussukkāpetvā arahattaṃ pāpuṇi tena vuttaṃ  (apa thera 13630-33) 
vipassino bhagavato lokajeṭṭhassa tādino
ekaṃ mañcaṃ mayā dinnaṃ pasannena sapāṇinā
hatthiyānaṃ assayānaṃ dibbayānaṃ samajjhagaṃ
tena mañcakadānena pattomhi āsavakkhayaṃ
ekanavutito kappe yaṃ mañcamadadiṃ tadā
duggatiṃ nābhijānāmi mañcadānassidaṃ phalaṃ
kilesā jhāpitā mayhaṃ kataṃ buddhassa sāsananti
arahattaṃ pana patvā vimuttisukhaṃ paṭisaṃvedento sahāyabhikkhūhi adhigataṃ pucchito attano paṭipannākāraṃ kathento 

 pabbajiṃ  jīvikatthohaṃ laddhāna upasampadaṃ
tato saddhaṃ paṭilabhiṃ daḷhavīriyo parakkamiṃ

 kāmaṃ bhijjatuyaṃ kāyo maṃsapesī visīyaruṃ
ubho jaṇṇukasandhīhi jaṅghāyo papatantu me

 nāsissaṃ na pivissāmi vihārā ca na nikkhame
napi passaṃ nipātessaṃ taṇhāsalle anūhate

 tassa mevaṃ viharato passa vīriyaparakkamaṃ
tisso vijjā anuppattā kataṃ buddhassa sāsananti 
catasso gāthā abhāsi
tattha ti jīvikāya atthiko jīvikappayojano ettha pabbajitvā nibbhayo sukhena akilamanto jīvissāmīti evaṃ jīvikatthāya pabbajinti attho nti paṭhamaṃ sāmaṇerapabbajjāyaṃ ṭhito  ñatticatutthena kammena upasampadaṃ labhitvā nti tato upasampannakālato paṭṭhāya kalyāṇamitte sevanto dve mātikā tisso anumodanā ekaccaṃ suttaṃ samathakammaṭṭhānaṃ vipassanāvidhiñca uggaṇhanto buddhādīnaṃ mahānubhāvataṃ  disvā  sammāsambuddho bhagavā svākkhāto dhammo suppaṭipanno saṅghoti ratanattaye saddhaṃ paṭilabhiṃ nti evaṃ paṭiladdhasaddho hutvā vipassanāya kammaṃ karonto nacirasseva saccapaṭivedhāya daḷhavīriyo thiravīriyo hutvā parakkamiṃ akusalānaṃ dhammānaṃ pahānāya kusalānaṃ dhammānaṃ upasampadāya sammadeva padahiṃ
yathā pana parakkamiṃ taṃ dassetuṃ ntiādi vuttaṃ tattha nti yathākāmaṃ ekaṃsato vā ti ayaṃ mama pūtikāyo iminā vīriyapatāpena bhijjati ce bhijjatu chinnabhinnaṃ hotu nti iminā daḷhaparakkamena imasmā kāyā maṃsapesiyo visīyanti ce visīyantu ito cito viddhaṃsantu ti ubhohi jaṇṇukasandhīhi saha mama ubho jaṅghāyo satthiyo ūrubandhato bhijjitvā bhūmiyaṃ papatantu mantipi pāṭho so evattho sesaṃ heṭṭhā vuttanayameva


