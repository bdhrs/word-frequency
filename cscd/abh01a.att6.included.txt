
tikanikkhepakathā
 ettāvatā  kusalattiko sabbesaṃ kusalādidhammānaṃ padabhājananayena vitthārito hoti yasmā pana yvāyaṃ kusalattikassa vibhajananayo vutto sesatikadukānampi eseva vibhajananayo hoti  yathā hi ettha evaṃ katame dhammā sukhāya vedanāya sampayuttā yasmiṃ samaye kāmāvacaraṃ kusalaṃ cittaṃ uppannaṃ hoti somanassasahagataṃ ñāṇasampayuttaṃ rūpārammaṇaṃ vā  ye vā pana tasmiṃ samaye aññepi atthi paṭiccasamuppannā arūpino dhammā ṭhapetvā vedanākhandhaṃ ime dhammā sukhāya vedanāya sampayuttātiādinā anukkamena sabbatikadukesu sakkā paṇḍitehi vibhājananayaṃ sallakkhetuṃ  tasmā taṃ vitthāradesanaṃ nikkhipitvā aññena nātisaṅkhepanātivitthāranayena sabbatikadukadhammavibhāgaṃ dassetuṃ ti nikkhepakaṇḍaṃ āraddhaṃ cittuppādakaṇḍañhi vitthāradesanā aṭṭhakathākaṇḍaṃ saṅkhepadesanā idaṃ pana nikkhepakaṇḍaṃ cittuppādakaṇḍaṃ upādāya saṅkhepo aṭṭhakathākaṇḍaṃ upādāya vitthāroti saṅkhittavitthāradhātukaṃ hoti tayidaṃ vitthāradesanaṃ nikkhipitvā desitattāpi heṭṭhā vuttakāraṇavasenāpi nikkhepakaṇḍaṃ nāmāti veditabbaṃ vuttañhetaṃ 
mūlato khandhato cāpi dvārato cāpi bhūmito
atthato dhammato cāpi nāmato cāpi liṅgato
nikkhipitvā desitattā nikkhepoti pavuccatīti
idañhi tiādinā nayena mūlato nikkhipitvā desitaṃ taṃsampayutto vedanākkhandhoti  khandhato taṃsamuṭṭhānaṃ kāyakammanti dvārato kāyadvārappavattañhi kammaṃ kāyakammanti vuccati sukhabhūmiyaṃ kāmāvacareti bhūmito nikkhipitvā desitaṃ tattha tattha atthadhammanāmaliṅgānaṃ vasena desitattā atthādīhi nikkhipitvā desitaṃ nāmāti veditabbaṃ
tattha  kusalapadaniddese tāva ti gaṇanaparicchedo kusalāni ca tāni mūlāni ca kusalānaṃ vā dhammānaṃ hetupaccayapabhavajanakasamuṭṭhānanibbattakaṭṭhena mūlānīti  evaṃ atthavasena dassetvā idāni nāmavasena dassetuṃ ti āha ettāvatā yasmā mūlena muttaṃ kusalaṃ nāma natthi tasmā catubhūmakakusalaṃ tīhi mūlehi pariyādiyitvā dassesi dhammarājā ti  tehi alobhādīhi sampayutto tattha alobhena sampayutte saṅkhārakkhandhe adosāmohāpi alobhena sampayuttasaṅkhārakkhandhagaṇanaṃyeva gacchanti sesadvayavasena sampayogepi eseva nayo iti catubhūmakakusalaṃ puna taṃsampayuttakacatukkhandhavasena pariyādiyitvā dassesi dhammarājā nti tehi alobhādīhi samuṭṭhitaṃ imināpi nayena tadeva catubhūmikakusalaṃ tiṇṇaṃ kammadvārānaṃ vasena pariyādiyitvā dassesi dhammarājā evaṃ tāva kusalaṃ tīsu ṭhānesu pariyādiyitvā dassitaṃ
 akusalepi eseva nayo dvādasannañhi akusalacittānaṃ ekampi mūlena muttaṃ nāma natthīti mūlena pariyādiyitvā dassesi dhammarājā taṃsampayuttacatukkhandhato ca uddhaṃ akusalaṃ nāma natthīti tāneva dvādasa akusalacittāni catukkhandhavasena pariyādiyitvā dassesi dhammarājā kāyakammādivasena pana nesaṃ pavattisabbhāvato kammadvāravasena pariyādiyitvā dassesi dhammarājā yaṃ panettha tiādi vuttaṃ tattha ekasmiṃ citte puggale vā ṭhitanti  tattha ekasmiṃ citte ṭhitaṃ sahajekaṭṭhaṃ nāma hoti ekasmiṃ puggale ṭhitaṃ pahānekaṭṭhaṃ nāma tena lobhādinā aññena vā tattha tattha niddiṭṭhena saha ekasmiṃ ṭhitanti  tattha katame dhammā saṃkiliṭṭhasaṃkilesikā tīṇi akusalamūlāni  lobho doso moho tadekaṭṭhā ca kilesāti saṃkiliṭṭhattike katame dhammā hīnā tīṇi akusalamūlāni  lobho doso moho tadekaṭṭhā ca kilesāti hīnattike katame dhammā akusalā tīṇi akusalamūlāni  lobho doso moho tadekaṭṭhā ca kilesāti imasmiṃ  kusalattike katame  dhammā saṃkiliṭṭhā tīṇi akusalamūlāni  lobho doso moho tadekaṭṭhā ca kilesāti kilesagocchake katame dhammā saraṇā tīṇi akusalamūlāni   lobho doso moho tadekaṭṭhā ca kilesāti saraṇaduketi  imesu ettakesu ṭhānesu  āgataṃ
dassanenapahātabbattike pana imāni tīṇi saṃyojanāni tadekaṭṭhā ca kilesāti dassanenapahātabbahetukattikepi imāni tīṇi saṃyojanāni tadekaṭṭhā ca kilesāti puna tattheva tīṇi saṃyojanāni  sakkāyadiṭṭhi vicikicchā sīlabbataparāmāso ime dhammā dassanenapahātabbā tadekaṭṭho lobho doso moho ime dhammā dassanenapahātabbahetū tadekaṭṭhā ca kilesā taṃsampayutto vedanākhandho viññāṇakkhandho taṃsamuṭṭhānaṃ kāyakammaṃ vacīkammaṃ manokammaṃ ime dhammā dassanenapahātabbahetukāti sammappadhānavibhaṅge tattha katame pāpakā akusalā dhammā tīṇi akusalamūlāni  lobho doso moho tadekaṭṭhā ca kilesāti (vibha 391)  imesu pana ettakesu ṭhānesu  āgatanti veditabbaṃ
 abyākatapadaniddeso uttānatthoyevāti imasmiṃ tike tīṇi lakkhaṇāni tisso paññattiyo kasiṇugghāṭimākāsaṃ ajaṭākāsaṃ ākiñcaññāyatanassa ārammaṇaṃ nirodhasamāpatti ca na labbhatīti vuttaṃ
niddese nti ettha yathā tambabhūmi kaṇhabhūmīti tambakaṇhabhūmiyova vuccanti evaṃ sukhampi sukhabhūmi nāma yathā ucchubhūmi sālibhūmīti ucchusālīnaṃ uppajjanaṭṭhānāni vuccanti evaṃ sukhassa uppajjanaṭṭhānaṃ cittampi sukhabhūmi nāma taṃ idha adhippetaṃ yasmā pana sā kāmāvacare vā hoti rūpāvacarādīsu vā tasmāssā  taṃ pabhedaṃ dassetuṃ tiādi vuttaṃ ti yā sā sukhabhūmiyaṃ sukhavedanā taṃ ṭhapetvā ti tāya ṭhapitāya sukhavedanāya sampayutto sesapadadvayepi imināva nayena attho veditabboti
imasmiṃ  tike tisso vedanā sabbaṃ rūpaṃ nibbānanti idampi na labbhati ayañhi tiko kusalattike ca alabbhamānehi imehi ca tīhi koṭṭhāsehi muttako nāma ito paresu pana tikadukesu pāḷito ca atthato ca yaṃ vattabbaṃ siyā taṃ sabbaṃ padānukkamena mātikākathāyañceva kusalādīnaṃ niddese ca vuttameva yaṃ pana yattha visesamattaṃ tadeva vakkhāma
 tattha  tāva kiñcāpi arūpadhammā viya rūpadhammāpi kammasamuṭṭhānā atthi anārammaṇattā pana te kammasarikkhakā na hontīti sārammaṇā arūpadhammāva kammasarikkhakattā vipākāti vuttā bījasarikkhakaṃ phalaṃ viya sālibījasmiñhi vapite aṅkurapattādīsu nikkhantesupi sāliphalanti na vuccati yadā pana sālisīsaṃ pakkaṃ hoti pariṇataṃ tadā bījasarikkhako sāli eva sāliphalanti vuccati aṅkurapattādīni pana bījajātāni bījato nibbattānīti vuccanti evameva rūpampi kammajanti vā upādiṇṇanti vā vattuṃ vaṭṭati
 kiñcāpi khīṇāsavassa khandhā amhākaṃ mātulatthero amhākaṃ cūḷapituttheroti vadantānaṃ paresaṃ upādānassa paccayā honti maggaphalanibbānāni pana aggahitāni aparāmaṭṭhāni anupādiṇṇāneva tāni hi yathā divasaṃ santatto ayoguḷo makkhikānaṃ abhinisīdanassa paccayo na hoti evameva tejussadattā taṇhāmānadiṭṭhivasena gahaṇassa paccayā na honti tena vuttaṃ  ime dhammā anupādiṇṇaanupādāniyāti
 asaṃkiliṭṭhaasaṃkilesikesupi eseva nayo
 vitakkasahajātena vicārena saddhiṃ kusalattike alabbhamānāva na labbhanti
 pītiādayo attanā sahajātadhammānaṃ pītisahagatādibhāvaṃ datvā sayaṃ piṭṭhivaṭṭakā jātā imasmiñhi tike dve domanassasahagatacittuppādā  dukkhasahagataṃ kāyaviññāṇaṃ upekkhāvedanā rūpaṃ nibbānanti  idampi na labbhati ayañhi tiko kusalattike ca alabbhamānehi imehi ca pañcahi koṭṭhāsehi muttako nāma
ti bandhanāni ti vijjamānaṭṭhena sati khandhapañcakasaṅkhāte kāye sayaṃ vā satī tasmiṃ kāye diṭṭhīti  sīlena sujjhituṃ sakkā vatena sujjhituṃ sakkā sīlavatehi sujjhituṃ sakkāti gahitasamādānaṃ pana  nāma
ti  desāpadese nipāto svāyaṃ katthaci lokaṃ upādāya vuccati yathāha  idha tathāgato loke uppajjatīti (dī ni 1189) katthaci sāsanaṃ yathāha  idheva bhikkhave samaṇo idha dutiyo samaṇoti (ma ni 1139 a ni 4241) katthaci okāsaṃ yathāha 
idheva tiṭṭhamānassa devabhūtassa me sato
punarāyu ca me laddho evaṃ jānāhi mārisāti (dī ni 2369)
katthaci padapūraṇamattameva yathāha  idhāhaṃ bhikkhave bhuttāvī assaṃ pavāritoti (ma ni 130) idha pana lokaṃ upādāya vuttoti veditabbo
ti ettha pana āgamādhigamābhāvā ñeyyo assutavā iti yassa hi khandhadhātuāyatanapaccayākārasatipaṭṭhānādīsu uggahaparipucchāvinicchayarahitattā diṭṭhipaṭisedhako neva āgamo paṭipattiyā adhigantabbassa anadhigatattā neva adhigamo atthi so āgamādhigamābhāvā ñeyyo assutavā iti svāyaṃ 
puthūnaṃ jananādīhi kāraṇehi puthujjano
puthujjanantogadhattā puthuvāyaṃ jano iti (dī ni aṭṭha 17 ma ni aṭṭha 12 a ni aṭṭha 1151 paṭi ma aṭṭha 21130 cūḷani aṭṭha 88 netti aṭṭha 56)
so  hi puthūnaṃ nānappakārānaṃ kilesādīnaṃ jananādīhi kāraṇehi  yathāha  puthu kilese janentīti puthujjanā puthu avihatasakkāyadiṭṭhikāti puthujjanā puthu satthārānaṃ mukhullokikāti puthujjanā puthu sabbagatīhi avuṭṭhitāti puthujjanā puthu nānābhisaṅkhāre abhisaṅkharontīti  puthujjanā puthu nānāoghehi vuyhantīti puthujjanā puthu nānāsantāpehi santappantīti puthujjanā puthu nānāpariḷāhehi pariḍayhantīti puthujjanā puthu pañcasu kāmaguṇesu rattā giddhā gadhitā mucchitā ajjhosannā laggā laggitā palibuddhāti puthujjanā puthu  pañcahi nīvaraṇehi āvutā nivutā ovutā pihitā paṭicchannā paṭikujjitāti puthujjanāti (mahāni 94) puthūnaṃ vā gaṇanapathamatītānaṃ ariyadhammaparammukhānaṃ nīcadhammasamācārānaṃ janānaṃ antogadhattāpi puthujjanā puthu vā ayaṃ  visuṃyeva saṅkhyaṃ gato visaṃsaṭṭho sīlasutādiguṇayuttehi ariyehi  janotipi puthujjano evametehi assutavā puthujjanoti dvīhi padehi ye te 
duve puthujjanā vuttā buddhenādiccabandhunā
andho puthujjano eko kalyāṇeko puthujjanoti (dī ni aṭṭha 17 a ni aṭṭha 1151 paṭi ma aṭṭha 21130 cūḷani aṭṭha 88)
dve puthujjanā vuttā tesu andhaputhujjano vutto hotīti veditabbo
tiādīsu ti ārakattā kilesehi anaye na iriyanato aye iriyanato sadevakena lokena ca araṇīyato buddhā ca paccekabuddhā ca buddhasāvakā ca vuccanti buddhā eva vā idha ariyā yathāha  sadevake bhikkhave loke tathāgato ariyoti vuccatīti (saṃ ni 51098)
ti ettha pana paccekabuddhā tathāgatasāvakā ca sappurisāti veditabbā te hi lokuttaraguṇayogena sobhanā purisāti  sabbeva  vā ete dvedhāpi vuttā buddhāpi hi ariyā ca sappurisā ca paccekabuddhā buddhasāvakāpi yathāha 
yo ve kataññū katavedi dhīro
kalyāṇamitto daḷhabhatti ca hoti
dukhitassa sakkacca karoti kiccaṃ
tathāvidhaṃ sappurisaṃ vadantīti (jā 21778)
kalyāṇamitto  daḷhabhatti ca hotīti ettāvatā hi buddhasāvako vutto kataññutādīhi  paccekabuddhā buddhāti idāni yo tesaṃ ariyānaṃ adassanasīlo na ca dassane sādhukārī so ti veditabbo so cakkhunā adassāvī ñāṇena adassāvīti duvidho tesu ñāṇena adassāvī idha adhippeto maṃsacakkhunā hi dibbacakkhunā vā ariyā diṭṭhāpi adiṭṭhāva honti tesaṃ cakkhūnaṃ vaṇṇamattaggahaṇato na ariyabhāvagocarato soṇasiṅgālādayopi cakkhunā ariye passanti na ca te ariyānaṃ dassāvino
tatridaṃ vatthu  cittalapabbatavāsino kira khīṇāsavattherassa upaṭṭhāko vuḍḍhapabbajito ekadivasaṃ therena saddhiṃ piṇḍāya caritvā therassa pattacīvaraṃ gahetvā piṭṭhito āgacchanto theraṃ pucchi  ariyā nāma bhante kīdisāti thero āha  idhekacco mahallako ariyānaṃ pattacīvaraṃ gahetvā vattapaṭipattiṃ katvā saha carantopi neva ariye jānāti evaṃdujjānāvuso ariyāti evaṃ vuttepi so neva aññāsi tasmā na cakkhunā dassanaṃ dassanaṃ ñāṇadassanameva dassanaṃ yathāha  kiṃ te vakkali iminā pūtikāyena diṭṭhena yo kho vakkali dhammaṃ passati so maṃ passatīti (saṃ ni 387) tasmā cakkhunā passantopi ñāṇena ariyehi diṭṭhaṃ aniccādilakkhaṇaṃ apassanto ariyādhigatañca dhammaṃ anadhigacchanto ariyakaradhammānaṃ ariyabhāvassa ca adiṭṭhattā ariyānaṃ adassāvīti veditabbo
ti satipaṭṭhānādibhede ariyadhamme akusalo ti ettha pana
duvidho vinayo nāma ekamekettha pañcadhā
abhāvato tassa ayaṃ avinītoti vuccati
ayañhi saṃvaravinayo pahānavinayoti duvidho vinayo ettha ca duvidhepi vinaye ekameko vinayo pañcadhā bhijjati pi hi sīlasaṃvaro satisaṃvaro ñāṇasaṃvaro khantisaṃvaro vīriyasaṃvaroti pañcavidho pi tadaṅgapahānaṃ vikkhambhanapahānaṃ samucchedapahānaṃ paṭippassaddhipahānaṃ nissaraṇapahānanti pañcavidho
tattha  iminā pātimokkhasaṃvarena upeto hoti samupetoti (vibha 511) ayaṃ  rakkhati cakkhundriyaṃ cakkhundriye saṃvaraṃ āpajjatīti (dī ni 1213 ma ni 1295 saṃ ni 4239 a ni 316) ayaṃ 
yāni sotāni lokasmiṃ (ajitāti bhagavā)
sati tesaṃ nivāraṇaṃ
sotānaṃ saṃvaraṃ brūmi
paññāyete pidhīyareti (su ni 1041) 
ayaṃ  nāma khamo hoti sītassa uṇhassāti (ma ni 124 a ni 4114 658) ayaṃ  uppannaṃ kāmavitakkaṃ nādhivāsetīti (ma ni 126 a ni 4114 658) ayaṃ  sabbopi cāyaṃ saṃvaro yathāsakaṃ saṃvaritabbānaṃ vinetabbānañca kāyaduccaritādīnaṃ saṃvaraṇato saṃvaro vinayanato vinayoti vuccati evaṃ tāva saṃvaravinayo pañcadhā bhijjatīti veditabbo
tathā yaṃ nāmarūpaparicchedādīsu vipassanāñāṇesu paṭipakkhabhāvato dīpālokeneva tamassa tena tena vipassanāñāṇena tassa tassa anatthassa pahānaṃ seyyathidaṃ  nāmarūpavavatthānena sakkāyadiṭṭhiyā paccayapariggahena  ahetuvisamahetudiṭṭhīnaṃ tasseva aparabhāgena kaṅkhāvitaraṇena kathaṃkathibhāvassa kalāpasammasanena ahaṃ mamāti gāhassa maggāmaggavavatthānena amagge maggasaññāya udayadassanena ucchedadiṭṭhiyā vayadassanena sassatadiṭṭhiyā bhayadassanena sabhaye abhayasaññāya ādīnavadassanena assādasaññāya nibbidānupassanāya abhiratisaññāya muccitukamyatāñāṇena amuccitukāmatāya upekkhāñāṇena anupekkhāya anulomena dhammaṭṭhitiyaṃ nibbāne ca paṭilomabhāvassa gotrabhunā saṅkhāranimittaggāhassa pahānaṃ etaṃ tadaṅgapahānaṃ nāma
yaṃ pana upacārappanābhedena samādhinā pavattibhāvanivāraṇato ghaṭappahāreneva udakapiṭṭhe sevālassa tesaṃ tesaṃ nīvaraṇādidhammānaṃ pahānaṃ etaṃ  nāma yaṃ catunnaṃ ariyamaggānaṃ bhāvitattā taṃtaṃmaggavato  attano attano santāne diṭṭhigatānaṃ pahānāyātiādinā  (dha sa 277) nayena vuttassa samudayapakkhikassa kilesagaṇassa accantaṃ appavattibhāvena pahānaṃ idaṃ  nāma yaṃ pana phalakkhaṇe paṭippassaddhattaṃ kilesānaṃ etaṃ  nāma yaṃ sabbasaṅkhatanissaṭattā pahīnasabbasaṅkhataṃ nibbānaṃ etaṃ  nāma sabbampi cetaṃ pahānaṃ yasmā cāgaṭṭhena pahānaṃ vinayanaṭṭhena vinayo tasmā pahānavinayoti vuccati taṃtaṃpahānavato vā tassa tassa vinayassa sambhavatopetaṃ pahānavinayoti vuccati evaṃ pahānavinayopi pañcadhā bhijjatīti veditabbo
evamayaṃ saṅkhepato duvidho bhedato ca dasavidho vinayo bhinnasaṃvarattā pahātabbassa ca appahīnattā yasmā etassa assutavato puthujjanassa natthi tasmā abhāvato tassa ayaṃ avinītoti vuccatīti esa  nayo ti etthāpi ninnānākaraṇañhetaṃ atthato yathāha  yeva te ariyā teva te sappurisā yeva te sappurisā teva te ariyā yo eva so ariyānaṃ dhammo so eva so sappurisānaṃ dhammo yo eva so sappurisānaṃ dhammo so eva so ariyānaṃ dhammo yeva te ariyavinayā teva te sappurisavinayā yeva te sappurisavinayā teva te ariyavinayā ariyeti vā sappuriseti vā ariyadhammeti vā sappurisadhammeti vā ariyavinayeti vā sappurisavinayeti vā esese eke ekaṭṭhe same samabhāge tajjāte taññevāti
ti idhekacco rūpaṃ attato samanupassati  yaṃ rūpaṃ so ahaṃ yo ahaṃ taṃ rūpanti rūpañca attānañca advayaṃ samanupassati seyyathāpi nāma telappadīpassa jhāyato yā acci so vaṇṇo yo vaṇṇo sā accīti acciñca vaṇṇañca advayaṃ samanupassati evameva idhekacco rūpaṃ attato samanupassatīti evaṃ rūpaṃ attāti diṭṭhipassanāya passati nti arūpaṃ attāti gahetvā chāyāvantaṃ rukkhaṃ viya taṃ rūpavantaṃ samanupassati nti arūpameva attāti gahetvā pupphamhi gandhaṃ viya attani rūpaṃ samanupassati nti arūpameva attāti gahetvā karaṇḍake maṇiṃ viya attānaṃ rūpasmiṃ samanupassati vedanādīsupi eseva nayo
tattha  rūpaṃ attato samanupassatīti suddharūpameva attāti kathitaṃ rūpavantaṃ vā attānaṃ attani vā rūpaṃ rūpasmiṃ vā attānaṃ vedanaṃ attato samanupassati saññaṃ saṅkhāre viññāṇaṃ attato samanupassatīti imesu sattasu ṭhānesu arūpaṃ attāti kathitaṃ vedanāvantaṃ  vā attānaṃ attani vā vedanaṃ vedanāya vā attānanti evaṃ catūsu khandhesu tiṇṇaṃ tiṇṇaṃ vasena dvādasasu ṭhānesu rūpārūpamissako attā kathito tattha rūpaṃ attato samanupassati vedanaṃ saññaṃ saṅkhāre viññāṇaṃ attato samanupassatīti imesu pañcasu ṭhānesu ucchedadiṭṭhi kathitā avasesesu sassatadiṭṭhi evamettha pannarasa bhavadiṭṭhiyo pañca vibhavadiṭṭhiyo honti tā sabbāpi maggāvaraṇā na saggāvaraṇā paṭhamamaggavajjhāti veditabbā
ti satthu sarīre vā guṇe vā ubhayattha vā kaṅkhati sarīre kaṅkhamāno dvattiṃsavaralakkhaṇapaṭimaṇḍitaṃ nāma sarīraṃ atthi nu kho natthīti kaṅkhati guṇe kaṅkhamāno atītānāgatapaccuppannajānanasamatthaṃ sabbaññutañāṇaṃ atthi nu kho natthīti kaṅkhati ubhayattha kaṅkhamāno asītianubyañjanabyāmappabhānurañjitāya sarīranipphattiyā samannāgato sabbañeyyajānanasamatthaṃ sabbaññutaññāṇaṃ paṭivijjhitvā ṭhito lokatārako buddho nāma atthi nu kho natthīti kaṅkhati ayañhissa attabhāve guṇe vā kaṅkhanato ubhayattha kaṅkhati nāma ti ārammaṇaṃ nicchetuṃ asakkonto kicchati kilamati ti tattheva adhimokkhaṃ na labhati ti cittaṃ anāvilaṃ katvā pasīdituṃ na sakkoti guṇesu nappasīdati
tiādīsu pana kilese pajahantā cattāro ariyamaggā paṭippassaddhakilesāni cattāri sāmaññaphalāni maggaphalānaṃ ārammaṇapaccayabhūtaṃ amataṃ mahānibbānaṃ nāma atthi nu kho natthīti kaṅkhantopi ayaṃ dhammo niyyāniko nu kho aniyyānikoti kaṅkhantopi  nāma cattāro  maggaṭṭhakā cattāro phalaṭṭhakāti idaṃ saṅgharatanaṃ atthi nu kho natthīti kaṅkhantopi ayaṃ saṅgho suppaṭipanno nu kho duppaṭipannoti kaṅkhantopi etasmiṃ saṅgharatane dinnassa vipākaphalaṃ atthi nu kho natthīti kaṅkhantopi  nāma tisso pana sikkhā atthi nu kho natthīti kaṅkhantopi tisso sikkhā sikkhitapaccayena ānisaṃso atthi nu kho natthīti kaṅkhantopi  nāma
pubbanto  vuccati atītāni khandhadhātāyatanāni aparanto anāgatāni tattha atītesu khandhādīsu atītāni nu kho na nu khoti kaṅkhanto ti nāma anāgatesu anāgatāni nu kho na nu khoti kaṅkhanto  nāma ubhayattha kaṅkhanto  nāma dvādasapadikaṃ paccayavaṭṭaṃ atthi nu kho natthīti kaṅkhanto  nāma tatrāyaṃ vacanattho  imesaṃ jarāmaraṇādīnaṃ paccayā idappaccayā idappaccayānaṃ bhāvo idappaccayatā idappaccayā eva vā idappaccayatā jātiādīnametaṃ adhivacanaṃ jātiādīsu taṃ taṃ paṭicca āgamma samuppannāti paṭiccasamuppannā idaṃ vuttaṃ hoti  idappaccayatāya ca paṭiccasamuppannesu ca dhammesu kaṅkhatīti
ti gosīlādinā ti govatādināva ti tadubhayena ti kilesasuddhi paramatthasuddhibhūtaṃ vā nibbānameva ti idha pahānekaṭṭhaṃ dhuraṃ imissā ca pāḷiyā diṭṭhikileso vicikicchākilesoti dveyeva āgatā lobho doso moho māno thinaṃ uddhaccaṃ ahirikaṃ anottappanti ime pana aṭṭha anāgatā āharitvā pana dīpetabbā ettha hi diṭṭhivicikicchāsu pahīyamānāsu apāyagamanīyo lobho doso moho māno thinaṃ uddhaccaṃ ahirikaṃ anottappanti sabbepime pahānekaṭṭhā hutvā pahīyanti sahajekaṭṭhaṃ pana āharitvā dīpetabbaṃ sotāpattimaggena hi  cattāri diṭṭhisahagatāni vicikicchāsahagatañcāti pañca cittāni pahīyanti tattha dvīsu asaṅkhārikadiṭṭhicittesu pahīyantesu tehi sahajāto lobho moho uddhaccaṃ ahirikaṃ anottappanti ime kilesā sahajekaṭṭhavasena pahīyanti sesadiṭṭhikileso ca vicikicchākileso ca pahānekaṭṭhavasena pahīyanti diṭṭhigatasampayuttasasaṅkhārikacittesupi pahīyantesu tehi sahajāto lobho moho  thinaṃ uddhaccaṃ ahirikaṃ anottappanti ime kilesā sahajekaṭṭhavasena pahīyanti sesadiṭṭhikileso ca vicikicchākileso ca pahānekaṭṭhavasena pahīyanti evaṃ pahānekaṭṭhasmiṃyeva sahajekaṭṭhaṃ labbhatīti idaṃ sahajekaṭṭhaṃ āharitvā dīpayiṃsu
ti tehi tadekaṭṭhehi aṭṭhahi kilesehi sampayutto vinibbhogaṃ vā katvā tena lobhena tena dosenāti evaṃ ekekena sampayuttatā dīpetabbā tattha lobhe gahite moho māno thinaṃ uddhaccaṃ ahirikaṃ anottappanti ayaṃ saṅkhārakkhandhe kilesagaṇo lobhasampayutto nāma dose  gahite moho thinaṃ uddhaccaṃ ahirikaṃ anottappanti ayaṃ kilesagaṇo dosasampayutto nāma mohe gahite lobho doso māno thinaṃ uddhaccaṃ ahirikaṃ anottappanti ayaṃ kilesagaṇo mohasampayutto nāma māne gahite tena sahuppanno lobho moho thinaṃ uddhaccaṃ ahirikaṃ anottappanti ayaṃ kilesagaṇo mānasampayutto nāma iminā upāyena tena thinena tena uddhaccena tena ahirikena tena anottappena sampayutto taṃsampayuttoti yojanā kātabbā nti tena lobhena tena anottappena samuṭṭhitanti attho
ti ettha dassanaṃ nāma sotāpattimaggo tena pahātabbāti attho kasmā pana sotāpattimaggo dassanaṃ nāma jātoti paṭhamaṃ nibbānadassanato nanu gotrabhu paṭhamataraṃ passatīti  no na passati disvāpi kattabbakiccaṃ pana na karoti saṃyojanānaṃ appahānato tasmā passatīti na vattabbo yattha katthaci rājānaṃ disvāpi paṇṇākāraṃ datvā kiccanipphattiyā adiṭṭhattā ajjāpi rājānaṃ na passāmīti vadanto cettha jānapadapuriso nidassanaṃ
ti dassanena pahīnāvaseso lobho dosamohesupi eseva nayo dassanena hi apāyagamanīyāva pahīnā tehi pana aññe dassetuṃ idaṃ vuttaṃ ti tehi pāḷiyaṃ āgatehi tīhi kilesehi sampayogatopi pahānatopi ekaṭṭhā pañca kilesā ti idaṃ saṃyojanādīnaṃ viya  tehi maggehi appahātabbataṃ sandhāya vuttaṃ yaṃ pana sotāpattimaggañāṇena abhisaṅkhāraviññāṇassa nirodhena satta bhave ṭhapetvā anamatagge saṃsāravaṭṭe ye uppajjeyyuṃ nāmañca rūpañca etthete nirujjhantītiādinā nayena kusalādīnampi pahānaṃ anuññātaṃ taṃ tesaṃ maggānaṃ abhāvitattā ye uppajjeyyuṃ te upanissayapaccayānaṃ kilesānaṃ pahīnattā pahīnāti imaṃ pariyāyaṃ sandhāya vuttanti veditabbaṃ
 ime dhammā dassanena pahātabbahetukāti niṭṭhapetvā puna tiādi pahātabbe dassetvā tadekaṭṭhabhāvena hetū ceva sahetuke ca dassetuṃ vuttaṃ tattha kiñcāpi dassanena pahātabbesu hetūsu lobhasahagato moho lobhena sahetuko hoti dosasahagato moho dosena lobhadosā ca mohenāti pahātabbahetukapadepete saṅgahaṃ  gacchanti vicikicchāsahagato pana moho aññassa sampayuttahetuno abhāvena hetuyeva na sahetukoti tassa pahānaṃ dassetuṃ ime dhammā dassanena pahātabbahetūti vuttaṃ
 dutiyapade  uddhaccasahagatassa mohassa pahānaṃ dassetuṃ ti vuttaṃ so hi attanā sampayuttadhamme sahetuke katvā piṭṭhivaṭṭako jāto vicikicchāsahagato viya aññassa sampayuttahetuno abhāvā pahātabbahetukapadaṃ na bhajati tatiyapade ti puna akusalaggahaṇaṃ vicikicchuddhaccasahagatānaṃ mohānaṃ saṅgahatthaṃ kataṃ te hi sampayuttahetuno abhāvā pahātabbahetukā nāma na honti
 parittārammaṇattike ti ārammaṇaṃ katvā sayañhi parittā vā hontu mahaggatā vā parittadhamme ārammaṇaṃ katvā uppannā  mahaggate ārammaṇaṃ katvā uppannā  appamāṇe ārammaṇaṃ katvā uppannā  te pana parittāpi honti mahaggatāpi appamāṇāpi
 micchattattike ti anantarāyena phaladāyakāni mātughātakakammādīnametaṃ adhivacanaṃ tesu hi ekasmimpi kamme kate taṃ paṭibāhitvā aññaṃ kammaṃ attano vipākassa okāsaṃ kātuṃ na sakkoti sineruppamāṇepi hi suvaṇṇathūpe katvā cakkavāḷamattaṃ vā ratanamayapākāraṃ vihāraṃ kāretvā taṃ pūretvā nisinnassa buddhappamukhassa saṅghassa yāvajīvaṃ cattāro paccaye dadatopi taṃ kammaṃ etesaṃ kammānaṃ vipākaṃ paṭibāhetuṃ na sakkoti eva ti ahetukavādaakiriyavādanatthikavādesu aññatarā tañhi gahetvā ṭhitaṃ puggalaṃ buddhasatampi buddhasahassampi bodhetuṃ na sakkoti
 maggārammaṇattike ti lokuttaramaggaṃ ārammaṇaṃ katvā te pana parittāpi honti mahaggatāpi
 maggahetukaniddese  paṭhamanayena paccayaṭṭhena hetunā maggasampayuttānaṃ khandhānaṃ sahetukabhāvo dassito dutiyanayena maggabhūtena sammādiṭṭhisaṅkhātena hetunā sesamaggaṅgānaṃ sahetukabhāvo  dassito tatiyanayena magge uppannahetūhi sammādiṭṭhiyā sahetukabhāvo dassitoti veditabbo
ti ārammaṇādhipatiṃ katvā te ca kho parittadhammāva honti ariyasāvakānañhi attano maggaṃ garuṃ katvā paccavekkhaṇakāle ārammaṇādhipati labbhati cetopariyañāṇena pana ariyasāvako parassa maggaṃ paccavekkhamāno garuṃ karontopi attanā paṭividdhamaggaṃ viya garuṃ na karoti yamakapāṭihāriyaṃ karontaṃ tathāgataṃ disvā tassa maggaṃ garuṃ karoti na karotīti karoti na pana attano maggaṃ viya arahā na kiñci dhammaṃ garuṃ karoti ṭhapetvā maggaṃ phalaṃ nibbānanti etthāpi ayamevattho nti idaṃ sahajātādhipatiṃ dassetuṃ vuttaṃ chandañhi jeṭṭhakaṃ katvā maggaṃ bhāventassa chando adhipati nāma hoti na maggo sesadhammāpi chandādhipatino nāma honti na maggādhipatino cittepi eseva nayo vīmaṃsaṃ pana jeṭṭhakaṃ katvā maggaṃ bhāventassa vīmaṃsādhipati ceva hoti maggo cāti sesadhammā maggādhipatino nāma honti vīriyepi eseva nayo
 uppannattikaniddese ti nibbattā paṭiladdhattabhāvā tiādīni tesaṃyeva vevacanāni jātā eva hi bhāvappattiyā bhūtā paccayasaṃyoge jātattā  nibbattilakkhaṇappattattā  upasaggena pana padaṃ vaḍḍhetvā ti vuttā pākaṭībhūtāti pātubhūtā pubbantato  uddhaṃ pannāti  upasaggena padaṃ vaḍḍhetvā ti vuttā nibbattaṭṭheneva uddhaṃ ṭhitāti  paccayasaṃyoge uṭṭhitāti  puna tivacane kāraṇaṃ heṭṭhā vuttanayeneva veditabbaṃ ti uppannakoṭṭhāsena gaṇanaṃ gatā nti idaṃ nesaṃ sabhāvadassanaṃ dutiyapadaniddeso vuttapaṭisedhanayena veditabbo tatiyapadaniddeso uttānatthoyeva
ayaṃ pana tiko dvinnaṃ addhānaṃ vasena pūretvā dassito laddhokāsassa hi kammassa vipāko duvidho  khaṇappatto ca appatto ca tattha khaṇappatto uppanno nāma appatto cittānantare vā uppajjatu kappasatasahassātikkame vā dhuvapaccayaṭṭhena natthi nāma na hoti uppādino dhammā nāma jāto yathā hi  tiṭṭhateva sāyaṃ poṭṭhapāda arūpī attā saññāmayo  atha imassa purisassa aññā ca saññā uppajjanti aññā ca saññā nirujjhantīti (dī ni 1419) ettha āruppe kāmāvacarasaññāpavattikāle kiñcāpi mūlabhavaṅgasaññā niruddhā kāmāvacarasaññāya pana niruddhakāle avassaṃ sā uppajjissatīti arūpasaṅkhāto attā natthīti saṅkhyaṃ agantvā tiṭṭhateva nāmāti jāto evameva laddhokāsassa kammassa vipāko duvidho dhuvapaccayaṭṭhena natthi nāma na hoti uppādino dhammā nāma jāto
yadi pana āyūhitaṃ kusalākusalakammaṃ sabbaṃ vipākaṃ dadeyya aññassa okāso na bhaveyya taṃ pana duvidhaṃ hoti  dhuvavipākaṃ adhuvavipākañca tattha pañca ānantariyakammāni aṭṭha samāpattiyo cattāro ariyamaggāti etaṃ dhuvavipākaṃ nāma taṃ  pana khaṇappattampi atthi appattampi tattha khaṇappattaṃ uppannaṃ nāma appattaṃ anuppannaṃ nāma tassa vipāko cittānantare vā uppajjatu kappasatasahassātikkame vā dhuvapaccayaṭṭhena anuppannaṃ nāma na hoti uppādino dhammā nāma jātaṃ metteyyabodhisattassa maggo anuppanno nāma phalaṃ uppādino dhammāyeva nāma jātaṃ
 atītattikaniddese ti khaṇattayaṃ atikkantā ti nirodhappattā ti vibhavaṃ gatā vigacchitā vā ti pakativijahanena vipariṇāmaṃ gatā nirodhasaṅkhātaṃ atthaṃ gatāti ti upasaggena padaṃ vaḍḍhitaṃ ti nibbattitvā vigacchitā puna atītavacane kāraṇaṃ heṭṭhā vuttameva parato pi eseva nayo ti atītakoṭṭhāsena gaṇanaṃ gatā katame teti rūpaṃ vedanā saññā saṅkhārā viññāṇaṃ parato anāgatādīsupi eseva nayo
 atītārammaṇattikaniddese tiādīsu parittamahaggatāva dhammā veditabbā te hi atītādīni ārabbha uppajjanti
 ajjhattattikaniddese nti padadvayena sabbasatte pariyādiyati nti ubhayaṃ niyakajjhattādhivacanaṃ ti attani jātā ti pāṭiyekkassa pāṭiyekkassa  puggalassa santakā ti sarīraṭṭhakā te hi kammanibbattā vā hontu mā vā ādinnagahitaparāmaṭṭhavasena pana idha upādiṇṇāti vuttā
nti attānaṃ ṭhapetvā avasesasattānaṃ nti tasseva vevacanaṃ sesaṃ heṭṭhā vuttasadisameva nti taṃ ubhayaṃ
 ajjhattārammaṇattikassa paṭhamapade parittamahaggatā dhammā veditabbā dutiye  appamāṇāpi tatiye parittamahaggatāva appamāṇā pana kālena bahiddhā kālena ajjhattaṃ ārammaṇaṃ na karonti sanidassanattikaniddeso uttānoyevāti
dukanikkhepakathā
 dukesu adosaniddese mettāyanavasena  mettākāro  mettāya ayitassa mettāsamaṅgino cittassa bhāvo  anudayatīti  rakkhatīti attho anuddākāro  anuddāyitassa bhāvo  hitassa esanavasena  anukampanavasena  sabbehipi imehi padehi upacārappanāppattā mettāva vuttā sesapadehi lokiyalokuttaro adoso kathito
 amohaniddese nti dukkhasacce paññā tiādīsupi eseva nayo ettha ca dukkhe ñāṇaṃ savanasammasanapaṭivedhapaccavekkhaṇāsu vattati tathā dukkhasamudaye nirodhe pana savanapaṭivedhapaccavekkhaṇāsu eva tathā paṭipadāya ti atītakoṭṭhāse ti anāgatakoṭṭhāse ti tadubhaye nti ayaṃ paccayo idaṃ paccayuppannaṃ idaṃ paṭicca idaṃ nibbattanti evaṃ paccayesu ca paccayuppannadhammesu ca ñāṇaṃ
 lobhaniddesepi heṭṭhā anāgatānaṃ padānaṃ ayamattho  rañjanavasena  balavarañjanaṭṭhena  visayesu sattānaṃ anunayanato  anurujjhatīti  kāmetīti attho yattha katthaci bhave sattā  etāya nandanti sayaṃ vā nandatīti  nandī  ca sā rañjanaṭṭhena rāgo cāti  tattha ekasmiṃ ārammaṇe sakiṃ uppannā taṇhā nandī punappunaṃ uppajjamānā nandīrāgoti vuccati ti yo heṭṭhā balavarañjanaṭṭhena sārāgoti vutto so na sattassa cittasseva sārāgoti attho
icchanti etāya ārammaṇānīti  bahalakilesabhāvena mucchanti etāya pāṇinoti  gilitvā pariniṭṭhapetvā gahaṇavasena  iminā sattā gijjhanti gedhaṃ āpajjantīti  bahalaṭṭhena vā gedho gedhaṃ vā pavanasaṇḍanti hi bahalaṭṭheneva vuttaṃ anantarapadaṃ upasaggavasena vaḍḍhitaṃ sabbatobhāgena vā gedhoti  sañjanti etenāti  lagganaṭṭhena vā saṅgo osīdanaṭṭhena  ākaḍḍhanavasena  ejā imaṃ purisaṃ parikaḍḍhati tassa tasseva bhavassa abhinibbattiyāti hi vuttaṃ vañcanaṭṭhena  vaṭṭasmiṃ sattānaṃ jananaṭṭhena  taṇhā janeti purisaṃ cittamassa vidhāvatīti (saṃ ni 155-57) hi vuttaṃ vaṭṭasmiṃ satte dukkhena saṃyojayamānā janetīti  ghaṭanaṭṭhena  ayañhi vaṭṭasmiṃ satte cutipaṭisandhivasena sibbati ghaṭeti tunnakāro viya pilotikāya pilotikaṃ tasmā ghaṭanaṭṭhena sibbinīti vuttā anekappakāraṃ visayajālaṃ taṇhāvipphanditanivesasaṅkhātaṃ vā jālamassā atthīti 
ākaḍḍhanaṭṭhena sīghasotā saritā viyāti  allaṭṭhena vā saritā vuttañhetaṃ  saritāni sinehitāni ca somanassāni bhavanti jantunoti (dha pa 341) allāni ceva siniddhāni cāti ayañhettha attho visatāti  visaṭāti visattikā visālāti visattikā visakkatīti visattikā visaṃvādikāti visattikā visaṃharatīti visattikā visamūlāti visattikā visaphalāti visattikā visaparibhogāti visattikā visatā vā pana sā taṇhā rūpe sadde gandhe rase phoṭṭhabbe dhamme kule gaṇe vitthatāti visattikā (mahāni 3) anayabyasanapāpanaṭṭhena kummānubandhasuttakaṃ viyāti  vuttañhetaṃ  suttakanti kho bhikkhave nandīrāgassetaṃ adhivacananti (saṃ ni 2159) rūpādīsu vitthataṭṭhena  tassa tassa paṭilābhatthāya satte āyūhāpetīti  ukkaṇṭhituṃ appadānato sahāyaṭṭhena  ayañhi sattānaṃ vaṭṭasmiṃ ukkaṇṭhituṃ na deti gatagataṭṭhāne piyasahāyo viya abhiramāpeti tena vuttaṃ 
taṇhādutiyo  puriso dīghamaddhāna saṃsaraṃ
itthabhāvaññathābhāvaṃ saṃsāraṃ nātivattatīti (a ni 49 itivu 15 mahāni 191 cūḷani pārāyanānugītigāthāniddesa 107)
paṇidhānakavasena ti bhavarajju etāya hi sattā rajjuyā gīvāya baddhā goṇā viya icchiticchitaṭṭhānaṃ niyyanti taṃ taṃ ārammaṇaṃ vanati bhajati allīyatīti  vanati yācatīti vā vanaṃ ti byañjanena padaṃ vaḍḍhitaṃ anatthadukkhānaṃ vā samuṭṭhāpanaṭṭhena gahanaṭṭhena ca vanaṃ  viyāti vanaṃ balavataṇhāyetaṃ nāmaṃ gahanataraṭṭhena pana tato balavataro vanatho nāma tena vuttaṃ 
vanaṃ chindatha mā rukkhaṃ vanato jāyate bhayaṃ
chetvā vanañca vanathañca nibbanā hotha bhikkhavoti (dha pa 283)
santhavanavasena  saṃsaggoti attho so  duvidho  taṇhāsanthavo mittasanthavo ca tesu idha taṇhāsanthavo adhippeto sinehavasena  ālayakaraṇavasena apekkhatīti  vuttampi cetaṃ  imāni te deva caturāsītinagarasahassāni kusāvatīrājadhānīpamukhāni ettha deva chandaṃ janehi jīvite apekkhaṃ karohīti (dī ni 2266) ālayaṃ karohīti ayañhettha attho pāṭiyekke pāṭiyekke ārammaṇe bandhatīti  ñātakaṭṭhena vā pāṭiyekko bandhūtipi paṭibandhu niccasannissitaṭṭhena hi sattānaṃ taṇhāsamo bandhu nāma natthi
ārammaṇānaṃ asanato  ajjhottharaṇato ceva tittiṃ anupagantvāva paribhuñjanato cāti attho āsisanavasena  āsisitassa bhāvo  idāni tassā pavattiṭṭhānaṃ dassetuṃ tiādi vuttaṃ tattha āsisanavasena āsāti āsāya atthaṃ gahetvā rūpe āsā ti evaṃ navapi padāni veditabbāni ettha ca purimāni pañca pañcakāmaguṇavasena vuttāni parikkhāralobhavasena chaṭṭhaṃ taṃ visesato pabbajitānaṃ tato parāni  tīṇi atittiyavatthuvasena gahaṭṭhānaṃ na hi tesaṃ dhanaputtajīvitehi aññaṃ piyataraṃ atthi etaṃ mayhaṃ etaṃ mayhanti vā asukena me idaṃ dinnaṃ idaṃ dinnanti vā evaṃ satte jappāpetīti  parato dve padāni upasaggena vaḍḍhitāni tato paraṃ aññenākārena vibhajituṃ āraddhattā puna ti vuttaṃ jappanākāro  jappitassa bhāvo  punappunaṃ visaye lumpati ākaḍḍhatīti lolupo lolupassa bhāvo  loluppākāro  loluppasamaṅgino bhāvo 
ti  yāya taṇhāya lābhaṭṭhānesu pucchaṃ cālayamānā sunakhā viya kampamānā vicaranti taṃ tassā kampanataṇhāya nāmaṃ sādhu manāpamanāpe visaye kāmetīti sādhukāmo tassa bhāvo  mātā  mātucchātiādike ayuttaṭṭhāne rāgoti  yuttaṭṭhānepi balavā hutvā uppannalobho  rāgo visamantiādivacanato (vibha 924) vā yuttaṭṭhāne vā ayuttaṭṭhāne vā uppanno chandarāgo adhammaṭṭhena  visamaṭṭhena ti veditabbo
ārammaṇānaṃ nikāmanavasena  nikāmanākāro  patthanāvasena  pihāyanavasena  suṭṭhu patthanā  pañcasu kāmaguṇesu taṇhā  rūpārūpabhave taṇhā  ucchedasaṅkhāte vibhave taṇhā  suddhe rūpabhavasmiṃyeva taṇhā  arūpabhave taṇhā  ucchedadiṭṭhisahagato rāgo diṭṭhirāgo nirodhe taṇhā  rūpe taṇhā  sadde taṇhā  gandhataṇhādīsupi eseva nayo oghādayo vuttatthāva
kusaladhamme āvaratīti  chādanavasena  satte vaṭṭasmiṃ bandhatīti  cittaṃ upagantvā kilissati saṃkiliṭṭhaṃ karotīti  thāmagataṭṭhena anusetīti  uppajjamānā cittaṃ pariyuṭṭhātīti  uppajjituṃ appadānena kusalacāraṃ gaṇhātīti attho corā magge pariyuṭṭhiṃsu dhuttā magge pariyuṭṭhiṃsūtiādīsu (cūḷava 430) hi maggaṃ gaṇhiṃsūti attho evamidhāpi gahaṇaṭṭhena pariyuṭṭhānaṃ veditabbaṃ paliveṭhanaṭṭhena latā viyāti  latā ubbhijja tiṭṭhatīti (dha pa 340) āgataṭṭhānepi ayaṃ taṇhā latāti vuttā vividhāni vatthūni icchatīti  vaṭṭadukkhassa mūlanti  tasseva dukkhassa nidānanti  taṃ dukkhaṃ ito pabhavatīti  bandhanaṭṭhena pāso viyāti pāso mārassa pāso  duruggilanaṭṭhena baḷisaṃ viyāti baḷisaṃ mārassa baḷisaṃ  taṇhābhibhūtā mārassa visayaṃ nātikkamanti tesaṃ upari māro vasaṃ vattetīti iminā pariyāyena mārassa visayoti  sandanaṭṭhena taṇhāva nadī  ajjhottharaṇaṭṭhena taṇhāva jālaṃ  yathā sunakhā gaddulabaddhā yadicchakaṃ nīyanti evaṃ taṇhābaddhā sattāpīti daḷhabandhanaṭṭhena gaddulaṃ viyāti gaddulaṃ taṇhāva gaddulaṃ  duppūraṇaṭṭhena taṇhāva samuddo 
 dosaniddese ti avuḍḍhiṃ me akāsi iminā upāyena sabbapadesu attho veditabbo ti akāraṇe kopo  ekacco hi devo ativassatīti kuppati na vassatīti kuppati sūriyo tappatīti kuppati na tappatīti kuppati vāte vāyantepi kuppati avāyantepi kuppati sammajjituṃ asakkonto bodhipaṇṇānaṃ kuppati cīvaraṃ pārupituṃ asakkonto vātassa kuppati upakkhalitvā khāṇukassa kuppati idaṃ sandhāya vuttaṃ  aṭṭhāne vā pana āghāto jāyatīti tattha heṭṭhā navasu ṭhānesu satte ārabbha uppannattā kammapathabhedo hoti aṭṭhānāghāto pana saṅkhāresu uppanno kammapathabhedaṃ na karoti cittaṃ āghātento uppannoti  tato balavataro  paṭihaññanavasena  paṭivirujjhatīti  kuppanavasena ti upasaggena padaṃ vaḍḍhitaṃ dussanavasena ti upasaggena padaṃ vaḍḍhitaṃ ti cittassa vipannatā viparivattanākāro manaṃ padūsayamāno uppajjatīti  kujjhanavasena  kujjhanākāro  kujjhitassa bhāvo 
idāni akusalaniddese vuttanayaṃ dassetuṃ tiādi vuttaṃ tasmā yo evarūpo cittassa āghāto kujjhitattanti ca idha vutto doso dussanātiādinā nayena heṭṭhā vutto ayaṃ vuccati dosoti evamettha yojanā kātabbā evañhi sati punaruttidoso paṭisedhito hoti mohaniddeso  amohaniddese vuttapaṭipakkhanayena  veditabbo sabbākārena panesa  āvi bhavissati
ti tehi hetudhammehi ye aññe hetudhammā vā nahetudhammā vā te sahetukā ahetukapadepi eseva nayo ettha ca hetu hetuyeva ca hoti tiṇṇaṃ vā dvinnaṃ vā ekato uppattiyaṃ sahetuko ca vicikicchuddhaccasahagato pana moho hetu ahetuko hetusampayuttadukaniddesepi eseva nayo
 saṅkhatadukaniddese purimaduke vuttaṃ asaṅkhatadhātuṃ sandhāya ti ekavacananiddeso kato purimaduke pana bahuvacanavasena pucchāya uddhaṭattā ime dhammā appaccayāti pucchānusandhinayena bahuvacanaṃ kataṃ tiādīsupi eseva nayo
 kenaci viññeyyadukaniddese ti cakkhuviññāṇena vijānitabbā sesapadesupi eseva nayo ettha ca ti cakkhuviññāṇādīsu kenaci ekena cakkhuviññāṇena vā sotaviññāṇena vā vijānitabbā ti teneva cakkhuviññāṇena vā sotaviññāṇena vā na vijānitabbā evaṃ sante dvinnampi padānaṃ atthanānattato duko hotīti heṭṭhā vuttattā ye te dhammā cakkhuviññeyyā na te dhammā sotaviññeyyāti ayaṃ duko na hoti rūpaṃ pana cakkhuviññeyyaṃ saddo na cakkhuviññeyyoti imamatthaṃ gahetvā ye te dhammā cakkhuviññeyyā na te dhammā sotaviññeyyā ye vā pana te dhammā sotaviññeyyā na te dhammā cakkhuviññeyyāti ayameko dukoti veditabbo evaṃ ekekaindriyamūlake cattāro cattāro katvā vīsati dukā vibhattāti veditabbā
kiṃ  pana manoviññāṇena kenaci viññeyyā kenaci na viññeyyā natthi tenettha dukā na vuttāti no natthi vavatthānābhāvato pana na vuttā na hi yathā cakkhuviññāṇena aviññeyyā evāti vavatthānaṃ atthi evaṃ manoviññāṇenāpīti vavatthānābhāvato ettha dukā na vuttā manoviññāṇena  pana kenaci viññeyyā ceva aviññeyyā cāti ayamattho atthi tasmā so avuttopi yathālābhavasena veditabbo manoviññāṇanti hi saṅkhyaṃ gatehi kāmāvacaradhammehi kāmāvacaradhammā eva tāva kehici viññeyyā kehici aviññeyyā tehiyeva rūpāvacarādidhammāpi kehici viññeyyā kehici aviññeyyā rūpāvacarehipi kāmāvacarā kehici viññeyyā kehici aviññeyyā teheva rūpāvacarādayopi  kehici viññeyyā kehici aviññeyyā arūpāvacarehi pana kāmāvacarā rūpāvacarā apariyāpannā ca neva viññeyyā arūpāvacarā pana kehici viññeyyā kehici aviññeyyā tepi ca kecideva viññeyyā keci aviññeyyā apariyāpannehi kāmāvacarādayo neva viññeyyā apariyāpannā pana nibbānena aviññeyyattā kehici viññeyyā kehici aviññeyyā tepi ca maggaphalānaṃ aviññeyyattā kecideva viññeyyā keci aviññeyyāti
 āsavaniddese pañcakāmaguṇiko rāgo  nāma rūpārūpabhavesu chandarāgo jhānanikanti sassatadiṭṭhisahajāto rāgo bhavavasena patthanā  nāma dvāsaṭṭhi diṭṭhiyo  nāma aṭṭhasu ṭhānesu aññāṇaṃ  nāma tattha tattha āgatesu pana āsavesu asammohatthaṃ ekavidhādibhedo veditabbo atthato hete cirapārivāsiyaṭṭhena āsavāti evaṃ ekavidhāva honti vinaye pana diṭṭhadhammikānaṃ āsavānaṃ saṃvarāya samparāyikānaṃ āsavānaṃ paṭighātāyāti (pārā 39) duvidhena āgatā suttante  tāva tayome āvuso āsavā  kāmāsavo bhavāsavo avijjāsavoti (saṃ ni 4321) tividhena āgatā nibbedhikapariyāye atthi bhikkhave āsavā nirayagamanīyā  atthi āsavā tiracchānayonigamanīyā atthi āsavā pettivisayagamanīyā atthi āsavā manussalokagamanīyā atthi āsavā devalokagamanīyāti (a ni 663) pañcavidhena āgatā chakkanipāte   atthi āsavā saṃvarā pahātabbā atthi āsavā paṭisevanā pahātabbā atthi āsavā adhivāsanā pahātabbā atthi āsavā parivajjanā pahātabbā atthi āsavā  vinodanā pahātabbā atthi āsavā bhāvanā pahātabbāti (a ni 658) chabbidhena āgatā  (ma ni 114 ādayo) dassanapahātabbehi saddhiṃ sattavidhena āgatā idha panete kāmāsavādibhedato catubbidhena āgatā tatrāyaṃ vacanattho  pañcakāmaguṇasaṅkhāte kāme āsavo  rūpārūpasaṅkhāte kammato ca upapattito ca duvidhepi bhave āsavo  diṭṭhi eva āsavo  avijjāva āsavo 
ti pañcasu kāmaguṇesu ti kāmasaṅkhāto chando na kattukamyatāchando na dhammacchando kāmanavasena rajjanavasena ca kāmoyeva rāgo  kāmanavasena  nandanavasena ca kāmova nandīti  evaṃ sabbattha kāmatthaṃ viditvā taṇhāyanaṭṭhena  sinehanaṭṭhena  pariḍayhanaṭṭhena  mucchanaṭṭhena  gilitvā pariniṭṭhāpanaṭṭhena nti veditabbaṃ ti ayaṃ aṭṭhahi padehi vibhatto kāmāsavo nāma vuccati
ti rūpārūpabhavesu bhavapatthanāvaseneva pavatto chando  sesapadānipi imināva nayena veditabbāni
tiādīhi dasahākārehi diṭṭhippabhedova vutto tattha ti ettha khandhapañcakaṃ lokoti gahetvā ayaṃ loko nicco dhuvo sabbakālikoti gaṇhantassa sassatanti gahaṇākārappavattā diṭṭhi ti  tameva lokaṃ ucchijjati vinassatīti gaṇhantassa ucchedagahaṇākārappavattā diṭṭhi ti parittakasiṇalābhino suppamatte vā sarāvamatte vā kasiṇe samāpannassa antosamāpattiyaṃ pavattitarūpārūpadhamme lokoti ca kasiṇaparicchedantena ca antavāti gaṇhantassa antavā lokoti gahaṇākārappavattā diṭṭhi sā sassatadiṭṭhipi hoti ucchedadiṭṭhipi vipulakasiṇalābhino pana tasmiṃ kasiṇe samāpannassa antosamāpattiyaṃ pavattitarūpārūpadhamme lokoti ca kasiṇaparicchedantena  ca anantoti gaṇhantassa anantavā lokoti gahaṇākārappavattā diṭṭhi sā sassatadiṭṭhipi hoti ucchedadiṭṭhipi
nti bhedanadhammassa sarīrasseva jīvanti gahitattā sarīre ucchijjamāne jīvampi ucchijjatīti ucchedagahaṇākārappavattā diṭṭhi dutiyapade sarīrato aññassa jīvassa gahitattā sarīre ucchijjamānepi jīvaṃ na ucchijjatīti sassatagahaṇākārappavattā diṭṭhi tiādīsu satto tathāgato nāma so paraṃ maraṇā hotīti gaṇhato paṭhamā sassatadiṭṭhi na hotīti gaṇhato dutiyā ucchedadiṭṭhi hoti ca na ca hotīti gaṇhato tatiyā ekaccasassatadiṭṭhi ti gaṇhato catutthā amarāvikkhepadiṭṭhi ti ime kāmāsavañca bhavāsavañca rāgavasena ekato katvā saṅkhepato tayo vitthārato cattāro dhammā āsavā nāma
yo  pana brahmānaṃ vimānakapparukkhaābharaṇesu chandarāgo uppajjati so kāmāsavo hoti na hotīti na hoti kasmā pañcakāmaguṇikassa rāgassa idheva pahīnattā hetugocchakaṃ pana patvā lobho hetu nāma hoti ganthagocchakaṃ patvā abhijjhākāyagantho nāma kilesagocchakaṃ patvā lobho kileso nāma hoti diṭṭhisahajāto pana rāgo kāmāsavo hoti na hotīti na hoti diṭṭhirāgo nāma hoti vuttañhetaṃ diṭṭhirāgaratte purisapuggale dinnadānaṃ na mahapphalaṃ hoti na mahānisaṃsanti  (paṭi ma 1129)
ime pana āsave kilesapaṭipāṭiyāpi āharituṃ vaṭṭati maggapaṭipāṭiyāpi kilesapaṭipāṭiyā kāmāsavo anāgāmimaggena pahīyati bhavāsavo arahattamaggena diṭṭhāsavo sotāpattimaggena avijjāsavo arahattamaggena maggapaṭipāṭiyā sotāpattimaggena diṭṭhāsavo pahīyati anāgāmimaggena kāmāsavo arahattamaggena bhavāsavo avijjāsavo cāti
 saṃyojanesu mānaniddese ti uttamaṭṭhena ahaṃ seyyoti evaṃ uppannamāno ti  samasamaṭṭhena ahaṃ sadisoti evaṃ uppannamāno ti lāmakaṭṭhena ahaṃ hīnoti evaṃ uppannamāno evaṃ seyyamāno sadisamāno hīnamānoti ime tayo mānā tiṇṇaṃ janānaṃ uppajjanti seyyassāpi hi ahaṃ seyyo sadiso hīnoti tayo mānā uppajjanti sadisassāpi hīnassāpi tattha seyyassa seyyamānova yāthāvamāno itare dve ayāthāvamānā sadisassa sadisamānova hīnassa hīnamānova yāthāvamāno itare dve ayāthāvamānā iminā kiṃ kathitaṃ ekassa tayo mānā uppajjantīti kathitaṃ khuddakavatthuke pana paṭhamakamānabhājanīye eko māno tiṇṇaṃ janānaṃ uppajjatīti kathito
mānakaraṇavasena nti ākārabhāvaniddesā ussitaṭṭhena  yassuppajjati taṃ puggalaṃ unnāmeti ukkhipitvā ṭhapetīti  samussitaṭṭhena  ukkhipanaṭṭhena cittaṃ sampaggaṇhātīti  ketu vuccati bahūsu dhajesu accuggatadhajo mānopi punappunaṃ uppajjamāno aparāpare upādāya accuggataṭṭhena ketu viyāti ketu ketuṃ icchatīti ketukamyaṃ tassa bhāvo  sā pana cittassa na attano tena vuttaṃ  ketukamyatā  cittassāti mānasampayuttañhi cittaṃ ketuṃ icchati tassa ca bhāvo ketukamyatā ketusaṅkhāto mānoti
 issāniddese ti yā etesu paresaṃ lābhādīsu kiṃ iminā imesanti parasampattikhiyyanalakkhaṇā issā tattha ti cīvarādīnaṃ catunnaṃ paccayānaṃ paṭilābho issukī hi puggalo parassa taṃ lābhaṃ khiyyati kiṃ imassa imināti na icchati ti tesaṃyeva paccayānaṃ sukatānaṃ sundarānaṃ paṭilābho ti garukiriyā bhāriyakaraṇaṃ nti manena piyakaraṇaṃ nti pañcapatiṭṭhitena vandanaṃ ti gandhamālādīhi pūjanā issāyanavasena  issākāro  issāyitabhāvo dīni issādivevacanāni
imissā  pana issāya khiyyanalakkhaṇaṃ āgārikenāpi anāgārikenāpi dīpetabbaṃ āgāriko hi ekacco kasivaṇijjādīsu aññatarena ājīvena attano purisakāraṃ nissāya bhaddakaṃ yānaṃ vā vāhanaṃ vā ratanaṃ vā labhati aparo tassa alābhatthiko tena lābhena na tussati kadā nu kho esa imāya sampattiyā parihāyitvā kapaṇo hutvā carissatīti cintetvā ekena kāraṇena tasmiṃ tāya sampattiyā parihīne attamano hoti anāgārikopi eko issāmanako aññaṃ attano sutapariyattiādīni nissāya uppannalābhādisampattiṃ disvā kadā nu kho eso imehi lābhādīhi parihāyissatīti cintetvā yadā taṃ ekena kāraṇena parihīnaṃ passati tadā attamano hoti evaṃ parasampattikhiyyanalakkhaṇā issāti veditabbā
 macchariyaniddese vatthuto macchariyadassanatthaṃ ntiādi vuttaṃ tattha āvāse macchariyaṃ  sesapadesupi eseva nayo
 nāma sakalārāmopi pariveṇampi ekovarakopi rattiṭṭhānadivāṭṭhānādīnipi tesu vasantā sukhaṃ vasanti paccaye labhanti eko bhikkhu vattasampannasseva pesalassa bhikkhuno tattha āgamanaṃ na icchati āgatopi khippaṃ  gacchatūti cinteti idaṃ  nāma bhaṇḍanakārakādīnaṃ pana tattha vāsaṃ anicchato āvāsamacchariyaṃ nāma na hoti
nti upaṭṭhākakulampi ñātikulampi tattha aññassa upasaṅkamanaṃ anicchato kulamacchariyaṃ hoti pāpapuggalassa pana upasaṅkamanaṃ anicchantopi maccharī nāma na hoti so hi tesaṃ pasādabhedāya paṭipajjati pasādaṃ rakkhituṃ samatthasseva pana bhikkhuno tattha upasaṅkamanaṃ anicchanto maccharī nāma hoti
ti catupaccayalābhova taṃ aññasmiṃ sīlavanteyeva labhante mā labhatūti cintentassa lābhamacchariyaṃ hoti yo pana saddhādeyyaṃ vinipāteti aparibhogadupparibhogādivasena vināseti pūtibhāvaṃ gacchantampi aññassa na deti taṃ disvā sace imaṃ esa na labheyya  añño sīlavā labheyya paribhogaṃ gaccheyyāti cintentassa macchariyaṃ nāma natthi
 nāma sarīravaṇṇopi guṇavaṇṇopi tattha sarīravaṇṇe maccharipuggalo paro pāsādiko rūpavāti vutte taṃ na kathetukāmo hoti guṇavaṇṇamaccharī sīlena dhutaṅgena paṭipadāya ācārena vaṇṇaṃ na kathetukāmo hoti
ti pariyattidhammo ca paṭivedhadhammo ca tattha ariyasāvakā paṭivedhadhammaṃ na maccharāyanti attanā paṭividdhadhamme sadevakassa lokassa paṭivedhaṃ icchanti taṃ pana paṭivedhaṃ pare jānantūti icchanti tantidhammeyeva pana dhammamacchariyaṃ nāma hoti tena samannāgato puggalo yaṃ guḷhaṃ ganthaṃ vā kathāmaggaṃ vā jānāti taṃ aññaṃ na jānāpetukāmo hoti yo pana puggalaṃ upaparikkhitvā dhammānuggahena dhammaṃ vā upaparikkhitvā puggalānuggahena na deti ayaṃ dhammamaccharī nāma na hoti
tattha ekacco puggalo lolo hoti kālena samaṇo hoti kālena brāhmaṇo kālena  nigaṇṭho yo hi bhikkhu ayaṃ puggalo paveṇiāgataṃ tantiṃ saṇhaṃ sukhumaṃ dhammantaraṃ bhinditvā āluḷissatīti na deti ayaṃ puggalaṃ upaparikkhitvā dhammānuggahena na deti nāma  yo pana ayaṃ dhammo saṇho sukhumo sacāyaṃ puggalo gaṇhissati aññaṃ byākaritvā attānaṃ āvikatvā nassissatīti na deti ayaṃ dhammaṃ upaparikkhitvā puggalānuggahena na deti nāma yo pana sacāyaṃ imaṃ dhammaṃ gaṇhissati amhākaṃ samayaṃ bhindituṃ samattho bhavissatīti na deti ayaṃ dhammamaccharī nāma hoti
imesu pañcasu macchariyesu āvāsamacchariyena tāva yakkho vā peto vā hutvā tasseva āvāsassa saṅkāraṃ sīsena ukkhipitvā vicarati kulamacchariyena tasmiṃ kule aññesaṃ dānamānanādīni karonte disvā bhinnaṃ vatidaṃ kulaṃ mamāti cintayato lohitampi mukhato uggacchati kucchivirecanampi hoti antānipi khaṇḍākhaṇḍāni hutvā nikkhamanti lābhamacchariyena saṅghassa vā gaṇassa vā santake lābhe maccharāyitvā puggalikaparibhogaṃ viya paribhuñjitvā yakkho vā peto vā mahāajagaro vā hutvā nibbattati sarīravaṇṇaguṇavaṇṇamaccharena pariyattidhammamacchariyena ca attanova  vaṇṇaṃ vaṇṇeti paresaṃ vaṇṇe kiṃ vaṇṇo esoti taṃ taṃ dosaṃ vadanto pariyattidhammañca kassaci kiñci adento dubbaṇṇo ceva eḷamūgo ca hoti
apica āvāsamacchariyena lohagehe paccati kulamacchariyena appalābho hoti lābhamacchariyena gūthaniraye nibbattati vaṇṇamacchariyena bhave bhave nibbattassa vaṇṇo nāma na hoti dhammamacchariyena kukkuḷaniraye nibbattatīti
maccharāyanavasena  maccharāyanākāro  maccharena ayitassa maccherasamaṅgino bhāvo  mayhameva hontu mā aññassāti sabbāpi attano sampattiyo byāpetuṃ na icchatīti  vivicchassa bhāvo  mudumacchariyassetaṃ nāmaṃ kadariyo  vuccati anādaro tassa bhāvo  thaddhamacchariyassetaṃ nāmaṃ tena hi samannāgato puggalo parampi paresaṃ dadamānaṃ nivāreti vuttampi cetaṃ 
kadariyo pāpasaṅkappo micchādiṭṭhi anādaro
dadamānaṃ nivāreti yācamānāna bhojananti (saṃ ni 1132)
yācake  disvā kaṭukabhāvena cittaṃ añcati saṅkocetīti kaṭukañcuko tassa bhāvo  aparo nayo   vuccati kaṭacchuggāho samatittikapuṇṇāya hi ukkhaliyā bhattaṃ gaṇhanto sabbatobhāgena saṅkuṭitena aggakaṭacchunā gaṇhāti pūretvā gahetuṃ na sakkoti evaṃ maccharipuggalassa cittaṃ saṅkucati tasmiṃ saṅkucite kāyopi tatheva saṅkucati paṭikuṭati paṭinivattati na sampasāriyatīti maccheraṃ kaṭukañcukatāti vuttaṃ
ti paresaṃ upakārakaraṇe dānādinā ākārena yathā na sampasāriyati evaṃ āvaritvā gahitabhāvo cittassa yasmā pana maccharipuggalo attano santakaṃ paresaṃ adātukāmo hoti parasantakaṃ gaṇhitukāmo tasmā idaṃ acchariyaṃ mayhameva hotu mā aññassāti pavattivasenassa attasampattinigūhanalakkhaṇatā attasampattiggahaṇalakkhaṇatā  vā veditabbā sesaṃ imasmiṃ gocchake uttānatthameva
imāni pana saṃyojanāni kilesapaṭipāṭiyāpi āharituṃ vaṭṭati maggapaṭipāṭiyāpi kilesapaṭipāṭiyā kāmarāgapaṭighasaṃyojanāni anāgāmimaggena pahīyanti mānasaṃyojanaṃ arahattamaggena diṭṭhivicikicchāsīlabbataparāmāsā sotāpattimaggena bhavarāgasaṃyojanaṃ arahattamaggena issāmacchariyāni sotāpattimaggena avijjā arahattamaggena maggapaṭipāṭiyā diṭṭhivicikicchāsīlabbataparāmāsaissāmacchariyāni sotāpattimaggena pahīyanti kāmarāgapaṭighā  anāgāmimaggena mānabhavarāgaavijjā arahattamaggenāti
 ganthagocchake nāmakāyaṃ gantheti cutipaṭisandhivasena vaṭṭasmiṃ ghaṭetīti  sabbaññubhāsitampi paṭikkhipitvā sassato loko idameva saccaṃ moghamaññanti iminā ākārena abhinivisatīti  yasmā pana abhijjhākāmarāgānaṃ viseso atthi tasmā abhijjhākāyaganthassa padabhājane yo kāmesu kāmacchando kāmarāgoti avatvā yo rāgo sārāgotiādi vuttaṃ iminā yaṃ heṭṭhā vuttaṃ brahmānaṃ vimānādīsu chandarāgo kāmāsavo na hoti ganthagocchakaṃ patvā abhijjhākāyagantho hotīti taṃ suvuttanti veditabbaṃ parato kilesagocchakepi eseva nayo nti idaṃ yasmā sīlabbataparāmāso idameva saccantiādinā ākārena nābhinivisati sīlena suddhītiādinā  eva pana abhinivisati tasmā micchādiṭṭhibhūtampi taṃ paṭikkhipanto ṭhapetvāti āha
 nīvaraṇagocchakassa thinamiddhaniddese ti cittassa gilānabhāvo gilāno hi akallakoti vuccati vinayepi vuttaṃ  nāhaṃ bhante akallakoti (pārā 151) ti cittagelaññasaṅkhātova akammaññatākāro ti olīyanākāro iriyāpathikacittañhi iriyāpathaṃ sandhāretuṃ asakkontaṃ rukkhe vagguli viya khīle laggitaphāṇitavārako viya ca olīyati tassa taṃ ākāraṃ  sandhāya olīyanāti vuttaṃ dutiyapadaṃ upasaggavasena vaḍḍhitaṃ nti avipphārikatāya paṭikuṭitaṃ itare dve ākārabhāvaniddesā nti sappipiṇḍo viya avipphārikatāya ghanabhāvena ṭhitaṃ ti ākāraniddeso thiyitabhāvo  avipphāravaseneva thaddhatāti attho
ti  khandhattayasaṅkhātassa nāmakāyassa ti heṭṭhā vuttanayameva megho viya ākāsaṃ kāyaṃ onayhatīti  sabbatobhāgena onāho  abbhantare samorundhatīti  yathā hi nagare rundhitvā gahite manussā bahi nikkhamituṃ na labhanti evampi middhena samoruddhā dhammā vipphāravasena nikkhamituṃ na labhanti tasmā antosamorodhoti vuttaṃ medhatīti  akammaññabhāvena vihiṃsatīti attho supanti tenāti  akkhidalādīnaṃ pacalabhāvaṃ karotīti nti ākārabhāvaniddesā yaṃ pana tesaṃ purato soppapadaṃ tassa punavacane kāraṇaṃ vuttameva nti idaṃ thinañca middhañca ekato katvā āvaraṇaṭṭhena thinamiddhanīvaraṇanti vuccati yaṃ yebhuyyena sekkhaputhujjanānaṃ niddāya pubbabhāgaaparabhāgesu uppajjati taṃ arahattamaggena samucchijjati khīṇāsavānaṃ pana karajakāyassa dubbalabhāvena bhavaṅgotaraṇaṃ hoti tasmiṃ asammisse vattamāne te supanti sā nesaṃ niddā nāma hoti tenāha bhagavā  abhijānāmi kho panāhaṃ aggivessana gimhānaṃ pacchime māse catugguṇaṃ saṅghāṭiṃ paññapetvā dakkhiṇena passena sato sampajāno niddaṃ okkamitāti (ma ni 1387) evarūpo panāyaṃ karajakāyassa dubbalabhāvo na maggavajjho upādinnakepi anupādinnakepi labbhati upādinnake labbhamāno yadā khīṇāsavo dīghamaggaṃ  gato hoti aññataraṃ vā pana kammaṃ katvā kilanto evarūpe kāle labbhati anupādinnake labbhamāno paṇṇapupphesu labbhati ekaccānañhi rukkhānaṃ paṇṇāni sūriyātapena pasāriyanti rattiṃ paṭikuṭanti padumapupphādīni sūriyātapena pupphanti rattiṃ puna paṭikuṭanti  idaṃ pana middhaṃ akusalattā khīṇāsavānaṃ na hotīti
tattha  siyā  na middhaṃ akusalaṃ kasmā rūpattā rūpañhi abyākataṃ idañca rūpaṃ tenevettha kāyassa akallatā akammaññatāti kāyaggahaṇaṃ katanti yadi kāyassāti vuttamattenevetaṃ rūpaṃ kāyapassaddhādayopi dhammā rūpameva bhaveyyuṃ sukhañca kāyena paṭisaṃvedeti (dha sa 163 dī ni 1230) kāyena ceva paramasaccaṃ sacchikarotīti (ma ni 2183 a ni 4113) sukhapaṭisaṃvedanaparamatthasaccasacchikaraṇānipi rūpakāyeneva siyuṃ tasmā na vattabbametaṃ rūpaṃ middhanti nāmakāyo hettha kāyo nāma yadi nāmakāyo atha kasmā soppaṃ pacalāyikāti vuttaṃ na hi nāmakāyo supati na ca pacalāyatīti liṅgādīni viya indriyassa tassa phalattā yathā hi itthiliṅgaṃ itthinimittaṃ itthikuttaṃ itthākappoti imāni liṅgādīni itthindriyassa phalattā vuttāni evaṃ imassāpi nāmakāyagelaññasaṅkhātassa middhassa phalattā soppādīni vuttāni middhe hi sati tāni hontīti phalūpacārena middhaṃ arūpampi samānaṃ soppaṃ pacalāyikā supanā supitattanti vuttaṃ
akkhidalādīnaṃ pacalabhāvaṃ karotīti pacalāyikāti vacanatthenāpi cāyamattho sādhitoyevāti na rūpaṃ middhaṃ onāhādīhipi cassa arūpabhāvo dīpitoyeva na hi rūpaṃ nāmakāyassa onāho pariyonāho antosamorodho hotīti nanu ca imināva kāraṇenetaṃ rūpaṃ na hi arūpaṃ kassaci onāho na pariyonāho na antosamorodho hotīti yadi evaṃ āvaraṇampi na bhaveyya tasmā yathā kāmacchandādayo arūpadhammā āvaraṇaṭṭhena nīvaraṇā evaṃ imassāpi onāhanādiatthena onāhāditā veditabbā apica pañca nīvaraṇe pahāya cetaso upakkilese paññāya dubbalīkaraṇeti (dī ni 2146 saṃ ni 5233) vacanatopetaṃ arūpaṃ na hi  rūpaṃ cittupakkileso na paññāya dubbalīkaraṇaṃ hotīti
kasmā  na hoti nanu vuttaṃ 
santi bhikkhave eke samaṇabrāhmaṇā suraṃ pivanti merayaṃ surāmerayapānā appaṭiviratā ayaṃ bhikkhave paṭhamo samaṇabrāhmaṇānaṃ upakkilesoti (a ni 450)
aparampi  vuttaṃ cha khome gahapatiputta ādīnavā surāmerayamajjapamādaṭṭhānānuyoge  sandiṭṭhikā dhanajāni kalahappavaḍḍhanī rogānaṃ āyatanaṃ akittisañjananī kopīnanidaṃsanī paññāya dubbalīkaraṇītveva chaṭṭhaṃ padaṃ bhavatīti (dī ni 3248) paccakkhatopi cetaṃ siddhameva yathā majje udaragate cittaṃ saṃkilissati paññā dubbalā hoti tasmā majjaṃ viya middhampi cittasaṃkileso ceva paññāya dubbalīkaraṇañca siyāti na paccayaniddesato yadi hi majjaṃ saṃkileso bhaveyya so ime pañca nīvaraṇe pahāya cetaso upakkileseti (ma ni 1297) vā evameva kho bhikkhave pañcime cittassa upakkilesā yehi upakkilesehi upakkiliṭṭhaṃ cittaṃ na ceva mudu hoti na ca kammaniyaṃ na ca pabhassaraṃ pabhaṅgu ca na ca sammā samādhiyati āsavānaṃ khayāya katame pañca kāmacchando bhikkhave cittassa upakkilesoti (saṃ ni 5214) vā katame ca bhikkhave cittassa upakkilesā abhijjhā visamalobho cittassa upakkilesoti (ma ni 171) vā  evamādīsu upakkilesaniddesesu niddesaṃ āgaccheyya yasmā pana tasmiṃ pīte upakkilesā uppajjanti ye cittasaṃkilesā ceva paññāya ca dubbalīkaraṇā honti tasmā taṃ tesaṃ paccayattā paccayaniddesato evaṃ vuttaṃ middhaṃ pana sayameva cittassa saṃkileso ceva paññāya dubbalīkaraṇañcāti arūpameva middhaṃ
kiñca bhiyyo sampayogavacanato thinamiddhanīvaraṇaṃ avijjānīvaraṇena nīvaraṇañceva nīvaraṇasampayuttañcāti (dha sa 1176) hi vuttaṃ tasmā sampayogavacanato nayidaṃ rūpaṃ na hi rūpaṃ sampayuttasaṅkhyaṃ labhatīti athāpi siyā  yathālābhavasenetaṃ  vuttaṃ yathā hi sippisambukampi sakkharakathalampi macchagumbampi carantampi tiṭṭhantampīti (dī ni 1249 ma ni 1433) evaṃ ekato katvā yathālābhavasena vuttaṃ sakkharakathalañhi tiṭṭhati yeva na carati itaradvayaṃ tiṭṭhatipi caratipi evamidhāpi middhaṃ nīvaraṇameva na sampayuttaṃ  thinaṃ nīvaraṇampi sampayuttampīti sabbaṃ ekato katvā yathālābhavasena nīvaraṇañceva nīvaraṇasampayuttañcāti vuttaṃ middhaṃ pana yathā sakkharakathalaṃ tiṭṭhateva na carati evaṃ nīvaraṇameva na sampayuttaṃ tasmā rūpameva middhanti na rūpabhāvāsiddhito sakkharakathalañhi na caratīti vināpi suttena siddhaṃ tasmā tattha yathālābhavasenattho hotu  middhaṃ pana rūpanti asiddhametaṃ na sakkā tassa iminā suttena rūpabhāvo sādhetunti middhassa rūpabhāvāsiddhito na idaṃ yathālābhavasena vuttanti arūpameva middhaṃ
kiñca bhiyyo cattattātiādivacanato vibhaṅgasmiñhi vigatathinamiddhoti tassa thinamiddhassa cattattā vantattā muttattā pahīnattā paṭinissaṭṭhattā tena vuccati vigatathinamiddhoti (vibha 547) ca idaṃ cittaṃ imamhā thinamiddhā sodheti visodheti parisodheti moceti vimoceti parimoceti tena vuccati thinamiddhā cittaṃ parisodheti cāti (vibha 551)  evaṃ cattattātiādi vuttaṃ na ca rūpaṃ evaṃ vuccati tasmāpi arūpameva middhanti na cittajassāsambhavavacanato tividhañhi middhaṃ  cittajaṃ utujaṃ āhārajañca tasmā yaṃ tattha cittajaṃ tassa vibhaṅge jhānacittehi asambhavo vutto na arūpabhāvo sādhitoti rūpameva middhanti na rūpabhāvāsiddhitova middhassa hi rūpabhāve siddhe sakkā etaṃ laddhuṃ tattha cittajassāsambhavo vutto so eva ca na sijjhatīti arūpameva middhaṃ
kiñca bhiyyo pahānavacanato bhagavatā hi cha bhikkhave dhamme pahāya bhabbo paṭhamajjhānaṃ  upasampajja viharituṃ katame cha kāmacchandaṃ byāpādaṃ thinamiddhaṃ uddhaccaṃ kakkuccaṃ vicikicchaṃ kāmesu kho panassa ādīnavo sammapaññāya sudiṭṭho hotīti (a ni 673) ca ime pañca nīvaraṇe pahāya balavatiyā paññāya attatthaṃ vā paratthaṃ vā ñassatīti (a ni 551) ca ādīsu middhassāpi pahānaṃ vuttaṃ na ca rūpaṃ pahātabbaṃ yathāha  rūpakkhandho abhiññeyyo pariññeyyo na pahātabbo na bhāvetabbo na sacchikātabboti (vibha 1031) imassāpi pahānavacanato arūpameva middhanti na rūpassāpi pahānavacanato rūpaṃ bhikkhave na tumhākaṃ taṃ pajahathāti (ma ni 1247 saṃ ni 333) ettha hi rūpassāpi pahānaṃ vuttameva tasmā akāraṇametanti na aññathā vuttattā tasmiñhi sutte yo bhikkhave rūpe chandarāgavinayo  taṃ tattha pahānanti (saṃ ni 325) evaṃ chandarāgappahānavasena rūpassa pahānaṃ vuttaṃ na yathā cha dhamme pahāya pañca nīvaraṇe pahāyāti evaṃ pahātabbameva vuttanti aññathā vuttattā na rūpaṃ middhaṃ tasmā yānetāni so ime pañca nīvaraṇe pahāya cetaso  upakkilesetiādīni suttāni vuttāni etehi ceva aññehi ca suttehi arūpameva middhanti veditabbaṃ tathā hi 
pañcime bhikkhave āvaraṇā nīvaraṇā cetaso ajjhāruhā paññāya dubbalīkaraṇā katame pañca kāmacchando bhikkhave āvaraṇo nīvaraṇo thinamiddhaṃ bhikkhave āvaraṇaṃ nīvaraṇaṃ cetaso ajjhāruhaṃ paññāya dubbalīkaraṇanti (saṃ ni 5220) ca thinamiddhanīvaraṇaṃ bhikkhave andhakaraṇaṃ acakkhukaraṇaṃ aññāṇakaraṇaṃ paññānirodhikaṃ vighātapakkhikaṃ anibbānasaṃvattanikanti (saṃ ni 5221) ca evameva kho brāhmaṇa yasmiṃ samaye thinamiddhapariyuṭṭhitena cetasā viharati thinamiddhaparetenāti (saṃ ni 5236) ca ayoniso bhikkhave manasikaroto anuppanno ceva kāmacchando uppajjati anuppannañceva  thinamiddhaṃ uppajjatīti (saṃ ni 5216) ca kevalohāyaṃ bhikkhave akusalarāsi yadidaṃ pañca nīvaraṇāti (saṃ ni 5371) ca 
evamādīni ca anekāni etassa arūpabhāvajotakāneva suttāni vuttāni yasmā cetaṃ arūpaṃ tasmā āruppepi uppajjati vuttañhetaṃ mahāpakaraṇe   nīvaraṇaṃ dhammaṃ paṭicca nīvaraṇo dhammo uppajjati na purejātapaccayāti etassa vibhaṅge āruppe kāmacchandanīvaraṇaṃ paṭicca thinamiddhaṃ uddhaccaṃ avijjānīvaraṇanti (paṭṭhā 388) sabbaṃ vitthāretabbaṃ tasmā sanniṭṭhānamettha gantabbaṃ arūpameva middhanti
 kukkuccaniddese tiādīni mūlato kukkuccadassanatthaṃ vuttāni evaṃsaññitāya hi kate vītikamme niṭṭhite vatthujjhācāre puna sañjātasatinopi duṭṭhu mayā katanti evaṃ anutappamānassa pacchānutāpavasenetaṃ uppajjati tena taṃ mūlato dassetuṃ akappiye kappiyasaññitātiādi vuttaṃ tattha akappiyabhojanaṃ kappiyasaññī hutvā paribhuñjati akappiyamaṃsaṃ kappiyamaṃsasaññī hutvā acchamaṃsaṃ sūkaramaṃsanti dīpimaṃsaṃ vā migamaṃsanti  khādati kāle vītivatte kālasaññāya pavāretvā appavāritasaññāya pattasmiṃ raje patite paṭiggahitasaññāya bhuñjati  evaṃ akappiye kappiyasaññāya vītikkamaṃ  karoti nāma sūkaramaṃsaṃ pana acchamaṃsasaññāya khādamāno kāle ca vikālasaññāya bhuñjamāno kappiye akappiyasaññitāya vītikkamaṃ karoti nāma anavajjaṃ pana kiñcideva vajjasaññitāya vajjañca anavajjasaññitāya karonto anavajje vajjasaññāya vajje ca anavajjasaññāya vītikkamaṃ karoti nāma yasmā panetaṃ akataṃ vata me kalyāṇaṃ akataṃ kusalaṃ akataṃ bhīruttāṇaṃ kataṃ pāpaṃ kataṃ luddaṃ kataṃ kibbisanti evaṃ anavajje vajjasaññitāyapi kate vītikkame uppajjati tasmāssa aññampi vatthuṃ anujānanto ntiādimāha
tattha  kukkuccapadaṃ vuttatthameva kukkuccāyanākāro  kukkuccena ayitassa bhāvo ti ettha katākatassa sāvajjānavajjassa vā abhimukhagamanaṃ vippaṭisāro nāma yasmā pana so kataṃ vā pāpaṃ akataṃ na karoti akataṃ vā kalyāṇaṃ kataṃ na karoti tasmā virūpo kucchito vā paṭisāroti vippaṭisāro so pana cetaso na sattassāti ñāpanatthaṃ cetaso vippaṭisāroti vuttaṃ ayamassa sabhāvaniddeso uppajjamānaṃ pana kukkuccaṃ āraggamiva kaṃsapattaṃ manaṃ vilikhamānameva uppajjati tasmā ti vuttaṃ ayamassa kiccaniddeso yaṃ pana vinaye atha kho āyasmā sāriputto bhagavatā paṭikkhittaṃ anuvasitvā anuvasitvā āvasathapiṇḍaṃ paribhuñjitunti kukkuccāyanto na paṭiggahesīti (pāci 204) kukkuccaṃ āgataṃ na taṃ nīvaraṇaṃ na hi arahato duṭṭhu mayā idaṃ katanti evaṃ anutāpo atthi nīvaraṇapatirūpakaṃ panetaṃ kappati na kappatīti vīmaṃsanasaṅkhātaṃ vinayakukkuccaṃ nāma
ti padassa niddese yasmā thinamiddhaṃ aññamaññaṃ na vijahati tasmā ti abhinditvā vuttaṃ yasmā pana uddhacce satipi kukkuccassa abhāvā kukkuccena vināpi uddhaccaṃ uppajjati tasmā taṃ bhinditvā vuttaṃ yañca yena sampayogaṃ na gacchati taṃ na yojitanti veditabbaṃ
ime  pana nīvaraṇe kilesapaṭipāṭiyāpi āharituṃ vaṭṭati maggapaṭipāṭiyāpi kilesapaṭipāṭiyā kāmacchandabyāpādā anāgāmimaggena pahīyanti thinamiddhuddhaccāni arahattamaggena kukkuccavicikicchā sotāpattimaggena avijjā arahattamaggena maggapaṭipāṭiyā sotāpattimaggena kukkuccavicikicchā pahīyanti anāgāmimaggena kāmacchandabyāpādā arahattamaggena thinamiddhuddhaccāvijjāti
 parāmāsagocchake ti pucchāsabhāgena bahuvacanaṃ kataṃ
 upādānaniddese vatthusaṅkhātaṃ kāmaṃ upādiyatīti  kāmo ca so upādānañcātipi kāmupādānaṃ nti daḷhaggahaṇaṃ daḷhattho hi ettha upasaddo upāyāsaupakaṭṭhādīsu viya tathā diṭṭhi ca sā upādānañcāti  diṭṭhiṃ upādiyatīti diṭṭhupādānaṃ sassato attā ca loko cātiādīsu (dī ni 131) hi purimadiṭṭhiṃ uttaradiṭṭhi upādiyahi tathā sīlabbataṃ upādiyatīti  sīlabbatañca taṃ upādānañcātipi sīlabbatupādānaṃ gosīlagovatādīni hi evaṃ suddhīti abhinivesato sayameva upādānāni tathā vadanti etenāti vādo upādiyanti etenāti upādānaṃ kiṃ vadanti upādiyanti vā attānaṃ attano vādupādānaṃ  attavādamattameva vā attāti upādiyanti etenāti attavādupādānaṃ
ti etthāpi vatthukāmāva anavasesato kāmāti adhippetā tasmā vatthukāmesu kāmacchando idha kāmupādānanti anāgāminopi taṃ siddhaṃ hoti pañcakāmaguṇavatthuko panassa kāmarāgova natthīti
 diṭṭhupādānaniddese nti dinnaṃ nāma atthi sakkā kassaci kiñci dātunti jānāti dinnassa pana phalaṃ vipāko natthīti gaṇhāti nti yiṭṭhaṃ vuccati mahāyāgo taṃ yajituṃ sakkāti jānāti yiṭṭhassa pana phalaṃ vipāko natthīti gaṇhāti nti āhunapāhunamaṅgalakiriyā taṃ kātuṃ sakkāti jānāti tassa pana phalaṃ vipāko natthīti  gaṇhāti nti ettha dasa kusalakammapathā sukatakammāni nāma dasa akusalakammapathā dukkaṭakammāni  nāma tesaṃ atthibhāvaṃ  jānāti phalaṃ vipāko pana natthīti gaṇhāti ti paraloke ṭhito imaṃ lokaṃ natthīti gaṇhāti ti idha loke ṭhito paralokaṃ natthīti gaṇhāti ti mātāpitūnaṃ atthibhāvaṃ jānāti tesu katapaccayena koci phalaṃ vipāko natthīti gaṇhāti ti cavanakaupapajjanakā sattā natthīti gaṇhāti ti anulomapaṭipadaṃ paṭipannā dhammikasamaṇabrāhmaṇā lokasmiṃ natthīti gaṇhāti ti imañca lokaṃ parañca lokaṃ attanāva abhivisiṭṭhena ñāṇena ñatvā pavedanasamattho sabbaññū buddho nāma natthīti gaṇhāti
imāni pana upādānāni kilesapaṭipāṭiyāpi āharituṃ vaṭṭati maggapaṭipāṭiyāpi kilesapaṭipāṭiyā kāmupādānaṃ catūhi maggehi pahīyati sesāni tīṇi sotāpattimaggena maggapaṭipāṭiyā sotāpattimaggena diṭṭhupādānādīni pahīyanti catūhi maggehi kāmupādānanti
 kilesagocchake kilesā eva  vasanti vā ettha akhīṇāsavā sattā lobhādīsu patiṭṭhitattāti  kilesā ca te tappatiṭṭhānaṃ sattānaṃ vatthūni cāti  yasmā cettha anantarapaccayādibhāvena uppajjamānā kilesāpi vasanti eva nāma tasmā kilesānaṃ vatthūnītipi kilesavatthūni
ti ayaṃ pana lobho hetugocchake ganthagocchake imasmiṃ kilesagocchaketi tīsu ṭhānesu atirekapadasatena niddiṭṭho āsavasaṃyojanaoghayoganīvaraṇaupādānagocchakesu aṭṭhahi aṭṭhahi padehi niddiṭṭho svāyaṃ atirekapadasatena niddiṭṭhaṭṭhānepi aṭṭhahi aṭṭhahi padehi niddiṭṭhaṭṭhānepi nippadesatova gahitoti veditabbo tesu  hetuganthanīvaraṇaupādānakilesagocchakesu catumaggavajjhā taṇhā ekeneva  koṭṭhāsena ṭhitā āsavasaṃyojanaoghayogesu catumaggavajjhāpi dve koṭṭhāsā hutvā ṭhitā kathaṃ āsavesu kāmāsavo bhavāsavoti saṃyojanesu kāmarāgasaṃyojanaṃ bhavarāgasaṃyojananti oghesu kāmogho bhavoghoti yogesu kāmayogo bhavayogoti
imāni pana kilesavatthūni kilesapaṭipāṭiyāpi āharituṃ vaṭṭati maggapaṭipāṭiyāpi kilesapaṭipāṭiyā  lobho catūhi maggehi pahīyati doso anāgāmimaggena mohamānā arahattamaggena diṭṭhivicikicchā sotāpattimaggena thinādīni arahattamaggena maggapaṭipāṭiyā sotāpattimaggena diṭṭhivicikicchā pahīyanti anāgāmimaggena doso arahattamaggena sesā sattāti
 kāmāvacaraniddese ti heṭṭhābhāgena nti vā aggijālānaṃ vā sattānaṃ vā dukkhavedanāya vīci antaraṃ chiddaṃ ettha natthīti avīci sukhasaṅkhāto ayo ettha natthīti nirayo niratiatthenapi nirassādatthenapi nirayo ti taṃ avīcisaṅkhātaṃ nirayaṃ antaṃ katvā ti uparibhāgena ti paranimmitesu kāmesu vasaṃ vattanato evaṃladdhavohāre deve ti anto pakkhipitvā ti ye etasmiṃ okāse ti iminā yasmā etasmiṃ antare aññepi caranti kadāci katthaci sambhavato tasmā tesaṃ asaṅgaṇhanatthaṃ avacarāti vuttaṃ tena ye etasmiṃ antare ogāḷhā hutvā caranti sabbattha sadā ca sambhavato adhobhāge caranti avīcinirayassa heṭṭhā bhūtupādāyapavattibhāvena tesaṃ saṅgaho kato hoti te hi avagāḷhāva caranti adhobhāgeva carantīti ti iminā pana yasmā ete etthāvacarā aññatthāpi avacaranti na pana tattha pariyāpannā honti tasmā tesaṃ aññatthāpi avacarantānaṃ pariggaho kato hoti idāni te ettha pariyāpannadhamme rāsisuññatapaccayabhāvato  ceva sabhāvato ca dassento tiādimāha
 rūpāvacaraniddese nti paṭhamajjhānabhūmisaṅkhātaṃ brahmaṭṭhānaṃ sesamettha kāmāvacaraniddese vuttanayeneva veditabbaṃ tiādīsu paṭhamapadena kusalajjhānaṃ vuttaṃ dutiyena vipākajjhānaṃ vuttaṃ tatiyena kiriyajjhānaṃ vuttanti veditabbaṃ
 arūpāvacaraniddese ti ākāsānañcāyatanasaṅkhātaṃ bhavaṃ upagate dutiyapadepi eseva nayo sesaṃ heṭṭhā vuttanayeneva veditabbaṃ
 saraṇadukaniddese yvāyaṃ tīsu akusalamūlesu moho so lobhasampayutto ca lobhena  dosasampayutto ca dosena saraṇo vicikicchuddhaccasampayutto pana moho diṭṭhisampayuttena ceva rūparāgaarūparāgasaṅkhātena ca rāgaraṇena pahānekaṭṭhabhāvato saraṇo sarajoti veditabbo
suttantikadukanikkhepakathā
 suttantikadukesu mātikākathāyaṃ atthato vivecitattā yāni ca nesaṃ niddesapadāni tesampi heṭṭhā vuttanayeneva suviññeyyattā yebhuyyena uttānatthāni eva idaṃ panettha visesamattaṃ   tāva cakkhumā kira puriso meghandhakāre rattiṃ maggaṃ paṭipajji tassa andhakāratāya maggo na paññāyi vijju niccharitvā andhakāraṃ viddhaṃsesi athassa andhakāravigamā maggo pākaṭo ahosi so dutiyampi gamanaṃ abhinīhari dutiyampi andhakāro otthari maggo na paññāyi vijju niccharitvā taṃ viddhaṃsesi vigate andhakāre maggo pākaṭo ahosi tatiyampi gamanaṃ abhinīhari andhakāro otthari maggo na paññāyi vijju niccharitvā andhakāraṃ viddhaṃsesi
tattha cakkhumato purisassa andhakāre maggapaṭipajjanaṃ viya ariyasāvakassa sotāpattimaggatthāya vipassanārambho andhakāre maggassa apaññāyanakālo viya saccacchādakatamaṃ vijjuyā niccharitvā andhakārassa viddhaṃsitakālo viya sotāpattimaggobhāsena uppajjitvā saccacchādakatamassa  vinoditakālo vigate andhakāre maggassa pākaṭakālo viya  sotāpattimaggassa catunnaṃ saccānaṃ pākaṭakālo maggassa pākaṭaṃ pana maggasamaṅgipuggalassa pākaṭameva dutiyagamanābhinīhāro viya sakadāgāmimaggatthāya vipassanārambho andhakāre maggassa apaññāyanakālo viya saccacchādakatamaṃ dutiyaṃ vijjuyā niccharitvā andhakārassa viddhaṃsitakālo viya sakadāgāmimaggobhāsena uppajjitvā saccacchādakatamassa vinoditakālo vigate andhakāre maggassa pākaṭakālo viya sakadāgāmimaggassa catunnaṃ saccānaṃ pākaṭakālo maggassa pākaṭaṃ pana maggasamaṅgipuggalassa pākaṭameva tatiyagamanābhinīhāro viya anāgāmimaggatthāya vipassanārambho andhakāre maggassa apaññāyanakālo viya saccacchādakatamaṃ tatiyaṃ vijjuyā niccharitvā andhakārassa viddhaṃsitakālo viya anāgāmimaggobhāsena uppajjitvā saccacchādakatamassa vinoditakālo vigate  andhakāre maggassa pākaṭakālo viya anāgāmimaggassa catunnaṃ saccānaṃ pākaṭakālo maggassa pākaṭaṃ pana maggasamaṅgipuggalassa pākaṭameva
vajirassa pana pāsāṇo vā maṇi vā abhejjo nāma natthi yattha patati taṃ vinividdhameva hoti vajiraṃ khepentaṃ asesetvā khepeti vajirena gatamaggo nāma puna pākatiko na hoti evameva arahattamaggassa avajjhakileso nāma natthi sabbakilese vinivijjhati vajiraṃ viya arahattamaggopi kilese khepento asesetvā khepeti vajirena gatamaggassa puna pākatikattābhāvo viya arahattamaggena pahīnakilesānaṃ puna paccudāvattanaṃ nāma natthīti
niddese bālesu ahirikānottappāni pākaṭāni mūlāni ca sesānaṃ bāladhammānaṃ ahiriko hi anottappī ca na kiñci akusalaṃ na karoti nāmāti etāni dve paṭhamaṃyeva visuṃ vuttāni sukkapakkhepi ayameva nayo tathā kaṇhaduke
niddese katattā ca akatattā ca tapanaṃ veditabbaṃ  hi katattā tapanti kāyasucaritādīni akatattā tathā hi puggalo kataṃ me kāyaduccaritanti tappati akataṃ me kāyasucaritanti tappati kataṃ me vacīduccaritanti tappati akataṃ me  manosucaritanti tappati atapanīyepi eseva nayo kalyāṇakārī hi puggalo kataṃ me kāyasucaritanti na tappati akataṃ me kāyaduccaritanti na tappati akataṃ me manoduccaritanti na tappatīti (a ni 23)
niddese nti sabbadhammaggahaṇaṃ saṅkhāyatīti  saṃkathiyatīti attho kinti saṃkathiyati ahanti mamanti paroti parassāti sattoti bhāvoti posoti puggaloti naroti māṇavoti tissoti dattoti mañco pīṭhaṃ bhisi bimbohanaṃ vihāro pariveṇaṃ dvāraṃ vātapānanti evaṃ anekehi ākārehi saṃkathiyatīti  samaññāyatīti  kinti samaññāyati ahanti vātapānanti samaññāyatīti  samaññā paññāpiyatīti  vohariyatīti  kinti vohariyati ahanti vātapānanti vohariyatīti vohāro
nti catubbidhaṃ nāmaṃ  sāmaññanāmaṃ guṇanāmaṃ kittimanāmaṃ opapātikanāmanti tattha paṭhamakappikesu mahājanena sammannitvā ṭhapitattā mahāsammatoti rañño nāmaṃ sāmaññanāmaṃ nāma yaṃ sandhāya vuttaṃ  mahājanasammatoti kho vāseṭṭha mahāsammato tveva paṭhamaṃ akkharaṃ upanibbattanti (dī ni 3131) dhammakathiko  paṃsukūliko vinayadharo tepiṭako saddho pasannoti evarūpaṃ guṇato āgatanāmaṃ guṇanāmaṃ nāma bhagavā arahaṃ sammāsambuddhotiādīnipi tathāgatassa anekāni nāmasatāni guṇanāmāneva tena vuttaṃ 
asaṅkhyeyyāni nāmāni saguṇena mahesino
guṇena nāmamuddheyyaṃ api nāmasahassatoti
yaṃ pana jātassa kumārakassa nāmaggahaṇadivase dakkhiṇeyyānaṃ sakkāraṃ katvā samīpe ṭhitā ñātakā kappetvā pakappetvā ayaṃ asukonāmāti nāmaṃ karonti idaṃ kittimanāma nāma yā pana purimapaññatti pacchimapaññattiyaṃ patati purimavohāro pacchimavohāre patati seyyathidaṃ  purimakappepi cando candoyeva nāma etarahipi candova atīte sūriyo samuddo pathavī pabbato pabbatoyeva nāma etarahipi  pabbatoyevāti idaṃ opapātikanāmaṃ nāma idaṃ catubbidhampi nāmaṃ ettha nāmameva hoti
nti nāmakaraṇaṃ nti nāmaṭṭhapanaṃ ti nāmanirutti nti nāmabyañjanaṃ yasmā panetaṃ atthaṃ byañjeti tasmā evaṃ vuttaṃ ti nāmābhilāpova ti adhivacanassa nopathadhammo nāma natthi ekadhammo sabbadhammesu nipatati sabbadhammā ekadhammasmiṃ nipatanti kathaṃ ayañhi nāmapaññatti ekadhammo so sabbesu catubhūmakadhammesu nipatati sattopi saṅkhāropi nāmato muttako nāma natthi
aṭavīpabbatādīsu rukkhopi jānapadānaṃ bhāro te hi ayaṃ kiṃ rukkho nāmāti puṭṭhā khadiro palāsoti attanā jānanakanāmaṃ kathenti yassa nāmaṃ na jānanti tampi anāmako  nāmāti vadanti tampi tassa nāmadheyyameva hutvā tiṭṭhati samudde macchakacchapādīsupi eseva nayo itare dve dukā iminā samānatthā eva
 nāmakaraṇaṭṭhena ca namanaṭṭhena ca nāmanaṭṭhena ca  tattha cattāro khandhā tāva  nāmaṃ yathā hi mahājanasammatattā mahāsammatassa mahāsammatoti nāmaṃ ahosi yathā vā mātāpitaro ayaṃ tisso nāma hotu phusso nāma hotūti evaṃ puttassa kittimanāmaṃ karonti yathā vā dhammakathiko vinayadharoti guṇato nāmaṃ āgacchati na evaṃ vedanādīnaṃ vedanādayo hi mahāpathavīādayo viya attano nāmaṃ karontāva uppajjanti tesu uppannesu tesaṃ nāmaṃ uppannameva hoti na hi vedanaṃ uppannaṃ tvaṃ vedanā nāma hohīti koci bhaṇati na ca tassā nāmaggahaṇakiccaṃ atthi yathā pathaviyā uppannāya tvaṃ pathavī nāma hohīti nāmaggahaṇakiccaṃ natthi cakkavāḷasinerucandimasūriyanakkhattesu uppannesu tvaṃ cakkavāḷaṃ nāma hohi tvaṃ nakkhattaṃ nāma hohīti nāmaggahaṇakiccaṃ natthi nāmaṃ uppannameva hoti opapātikapaññattiyaṃ nipatati evaṃ vedanāya uppannāya tvaṃ vedanā nāma hohīti nāmaggahaṇakiccaṃ natthi tāya  uppannāya vedanāti nāmaṃ uppannameva hoti opapātikapaññattiyaṃ nipatati saññādīsupi eseva nayo atītepi hi vedanā vedanāyeva saññā saṅkhārā viññāṇaṃ viññāṇameva anāgatepi paccuppannepi nibbānaṃ pana sadāpi nibbānamevāti nāmakaraṇaṭṭhena nāmaṃ
 cettha cattāro khandhā nāmaṃ te hi ārammaṇābhimukhā namanti  sabbampi nāmaṃ cattāro hi khandhā ārammaṇe aññamaññaṃ nāmenti nibbānaṃ ārammaṇādhipatipaccayatāya attani anavajjadhamme nāmeti
 avijjābhavataṇhā vaṭṭamūlasamudācāradassanatthaṃ gahitā
ti khandhapañcakaṃ attā ca loko cāti gahetvā taṃ bhavissatīti gahaṇākārena niviṭṭhā  dutiyā ti ākārena niviṭṭhā ucchedadiṭṭhi
ti atītakoṭṭhāsaṃ ārammaṇaṃ karitvā iminā brahmajāle āgatā aṭṭhārasa pubbantānudiṭṭhiyo gahitā ti anāgatakoṭṭhāsaṃ ārammaṇaṃ karitvā iminā tattheva āgatā catucattālīsa aparantānudiṭṭhiyo gahitā
 dovacassatāniddese ti sahadhammikaṃ nāma yaṃ bhagavatā paññattaṃ sikkhāpadaṃ tasmiṃ vatthuṃ dassetvā āpattiṃ āropetvā idaṃ nāma tvaṃ āpattiṃ āpanno iṅgha desehi vuṭṭhāhi paṭikarohīti vuccamāne ntiādīsu evaṃ codiyamānassa paṭicodanāya vā appadakkhiṇagāhitāya vā dubbacassa kammaṃ dovacassāyaṃ tadeva dovacassantipi vuccati tassa bhāvo  itaraṃ tasseva vevacanaṃ ti vilomagāhitā vilomagahaṇasaṅkhātena vipaccanīkena sātaṃ assāti vipaccanīkasāto paṭāṇikagahaṇaṃ gahetvā ekapadeneva taṃ nissaddamakāsinti sukhaṃ paṭilabhantassetaṃ adhivacanaṃ tassa bhāvo  ovādaṃ anādiyanavasena anādarassa bhāvo  itaraṃ tasseva vevacanaṃ anādiyanākāro vā  garuvāsaṃ avasanavasena uppanno agāravabhāvo  sajeṭṭhakavāsaṃ avasanavasena uppanno appaṭissavabhāvo ti ayaṃ  evarūpā dovacassatā nāma vuccati atthato panesā tenākārena pavattā cattāro khandhā saṅkhārakkhandhoyeva vāti pi eseva nayo dovacassatā pāpamittatādayo hi visuṃ cetasikadhammā nāma natthi
 natthi  etesaṃ saddhāti  buddhādīni vatthūni na saddahantīti attho ti sīlassa dunnāmaṃ natthi nissīlāti attho ti sutarahitā pañca macchariyāni etesaṃ atthīti ti nippaññā sevanakavasena  balavasevanā  sabbatobhāgena sevanā  upasaggavasena vā padaṃ vaḍḍhitaṃ tīhipi sevanāva kathitā ti upasaṅkamanā ti sabbatobhāgena bhajanā upasaggavasena vā padaṃ vaḍḍhitaṃ ti daḷhabhatti ti sabbatobhāgena bhatti upasaggavasena vā padaṃ vaḍḍhitaṃ dvīhipi daḷhabhatti eva kathitā ti tesu puggalesu kāyena ceva cittena ca sampavaṅkabhāvo tanninnatā tappoṇatā tappabbhāratāti attho
 sovacassatādukaniddesopi vuttapaṭipakkhanayena veditabbo
ti mātikāniddesena pārājikaṃ saṅghādisesaṃ pācittiyaṃ pāṭidesanīyaṃ dukkaṭanti imā pañca āpattiyo ti vinayaniddesena pārājikaṃ saṅghādisesaṃ thullaccayaṃ pācittiyaṃ pāṭidesanīyaṃ dukkaṭaṃ dubbhāsitanti imā satta āpattiyo tattha saha vatthunā tāsaṃ āpattīnaṃ paricchedajānanakapaññā  nāma saha kammavācāya āpattivuṭṭhānaparicchedajānanakapaññā pana  nāma
 samāpajjitabbato samāpatti saha parikammena appanāparicchedajānanakapaññā pana  nāma cande vā sūriye vā nakkhatte vā ettakaṃ ṭhānaṃ gate vuṭṭhahissāmīti avirajjhitvā tasmiṃyeva samaye vuṭṭhānakapaññāya atthitāya  nāma
 aṭṭhārasannaṃ  dhātūnaṃ uggahamanasikārasavanadhāraṇaparicchedajānanakapaññā  nāma tāsaṃyeva uggahamanasikārajānanakapaññā  nāma
 dvādasannaṃ āyatanānaṃ uggahamanasikārasavanadhāraṇaparicchedajānanakapaññā latā nāma tīsupi vā etāsu kusalatāsu uggaho manasikāro savanaṃ sammasanaṃ paṭivedho paccavekkhaṇāti sabbaṃ vaṭṭati tattha savanauggahapaccavekkhaṇā lokiyā paṭivedho lokuttaro sammasanamanasikārā lokiyalokuttaramissakā avijjāpaccayā saṅkhārātiādīni (vibha aṭṭha 225) paṭiccasamuppādavibhaṅge āvibhavissanti iminā pana paccayena idaṃ hotīti jānanakapaññā  nāma
 ṭhānāṭṭhānakusalatādukaniddese ti ubhayampetaṃ aññamaññavevacanaṃ cakkhupasādo hi rūpaṃ ārammaṇaṃ katvā uppajjanakassa cakkhuviññāṇassa hetu ceva paccayo ca tathā sotapasādādayo sotaviññāṇādīnaṃ ambabījādīni ca ambaphalādīnaṃ dutiyanaye ti visabhāgapaccayadhammānaṃ nidassanaṃ nti visabhāgapaccayasamuppannadhammanidassanaṃ ti cakkhupasādo saddaṃ ārammaṇaṃ katvā uppajjanakassa sotaviññāṇassa na hetu na paccayo tathā sotapasādādayo avasesaviññāṇādīnaṃ ambādayo ca tālādīnaṃ uppattiyāti evamattho veditabbo
 ajjavamaddavaniddese ti padamattameva viseso tassattho  mānābhāvena nīcaṃ cittaṃ assāti nīcacitto nīcacittassa bhāvo nīcacittatā sesaṃ cittujukatācittamudutānaṃ padabhājanīye āgatameva
 khantiniddese khamanakavasena  khamanākāro  adhivāsenti etāya attano upari āropetvā vāsenti na paṭibāhanti na paccanīkatāya tiṭṭhantīti  acaṇḍikassa bhāvo ti asuropo vuccati na sammāropitattā duruttavacanaṃ tappaṭipakkhato anasuropo suruttavācāti attho evamettha phalūpacārena  kāraṇaṃ niddiṭṭhaṃ ti somanassavasena cittassa sakamanatā attano cittasabhāvoyeva na byāpannacittatāti attho
 soraccaniddese ti tividhaṃ kāyasucaritaṃ ti catubbidhaṃ vacīsucaritaṃ kāyikavācasikoti iminā kāyavacīdvārasamuṭṭhitaṃ ājīvaṭṭhamakasīlaṃ pariyādiyati nti idaṃ pāpato suṭṭhu oratattā soraccaṃ nāma vuccati ti idaṃ yasmā na kevalaṃ kāyavācāheva anācāraṃ ācarati manasāpi ācarati eva tasmā mānasikasīlaṃ pariyādāya dassetuṃ vuttaṃ
 sākhalyaniddese ti yathā sadose rukkhe aṇḍakāni uṭṭhahanti evaṃ sadosatāya khuṃsanavambhanādivacanehi aṇḍakā jātā ti pūtikā sā yathā nāma pūtirukkho kakkaso hoti paggharitacuṇṇo evaṃ kakkasā hoti sotaṃ ghaṃsayamānā viya pavisati tena vuttaṃ kakkasāti ti paresaṃ kaṭukā amanāpā dosajananī ti kuṭilakaṇṭakasākhā viya cammesu vijjhitvā paresaṃ abhisajjanī gantukāmānampi gantuṃ adatvā lagganakārī ti kodhassa āsannā ti appanāsamādhissa vā upacārasamādhissa vā asaṃvattanikā iti sabbānevetāni sadosavācāya vevacanāni ti idaṃ pharusavācaṃ appajahitvā  ṭhitassa antarantare pavattāpi saṇhavācā asaṇhavācā eva nāmāti dīpanatthaṃ vuttaṃ
ti  eḷaṃ vuccati doso nāssā eḷanti neḷā niddosāti attho neḷaṅgo setapacchādoti (udā 65 saṃ ni 4347 peṭako 25) ettha vuttaneḷaṃ viya ti byañjanamadhuratāya kaṇṇānaṃ sukhā sūcivijjhanaṃ viya kaṇṇasūlaṃ na janeti atthamadhuratāya sarīre kopaṃ ajanetvā pemaṃ janetīti  hadayaṃ gacchati appaṭihaññamānā sukhena cittaṃ pavisatīti  guṇaparipuṇṇatāya pure bhavāti  pure saṃvaḍḍhanārī viya sukumārātipi porī purassa esātipi porī nagaravāsīnaṃ kathāti attho nagaravāsino hi  yuttakathā honti pitimattaṃ pitāti bhātimattaṃ bhātāti vadanti evarūpī kathā bahuno janassa kantā hotīti  kantabhāveneva bahuno janassa manāpā cittavuḍḍhikarāti ti yā tasmiṃ puggale ti maṭṭhavācatā ti muduvācatā ti akakkhaḷavācatā
 paṭisanthāraniddese ti āmisaalābhena attanā saha paresaṃ chiddaṃ yathā pihitaṃ hoti paṭicchannaṃ evaṃ āmisena paṭisantharaṇaṃ ti dhammassa appaṭilābhena attanā saha paresaṃ chiddaṃ yathā pihitaṃ hoti paṭicchannaṃ evaṃ dhammena paṭisantharaṇaṃ ti dveyeva hi lokasannivāsassa chiddāni tesaṃ paṭisanthārako hoti āmisapaṭisanthārena vā dhammapaṭisanthārena vāti iminā duvidhena paṭisanthārena paṭisanthārako hoti paṭisantharati nirantaraṃ karoti
tatrāyaṃ ādito paṭṭhāya kathā  paṭisanthārakena hi bhikkhunā āgantukaṃ āgacchantaṃ disvāva paccuggantvā pattacīvaraṃ  gahetabbaṃ āsanaṃ dātabbaṃ tālavaṇṭena bījitabbaṃ pādā dhovitvā makkhetabbā sappiphāṇite sati bhesajjaṃ dātabbaṃ pānīyena pucchitabbo āvāso paṭijaggitabbo evaṃ ekadesena āmisapaṭisanthāro kato nāma hoti
sāyaṃ pana navakatarepi attano upaṭṭhānaṃ anāgateyeva tassa santikaṃ gantvā nisīditvā avisaye apucchitvā tassa visaye pañho pucchitabbo tumhe katarabhāṇakāti apucchitvā tumhākaṃ ācariyupajjhāyā kataraṃ ganthaṃ vaḷañjentīti pucchitvā pahonakaṭṭhāne pañho pucchitabbo sace kathetuṃ sakkoti iccetaṃ kusalaṃ no ce sakkoti sayaṃ kathetvā dātabbaṃ evaṃ ekadesena dhammapaṭisanthāro kato nāma hoti
sace  attano santike vasati taṃ ādāya nibaddhaṃ piṇḍāya caritabbaṃ sace gantukāmo hoti punadivase gamanasabhāgena taṃ ādāya ekasmiṃ gāme piṇḍāya caritvā uyyojetabbo sace aññasmiṃ disābhāge bhikkhū nimantitā honti taṃ bhikkhuṃ icchamānaṃ ādāya gantabbaṃ na  mayhaṃ esā disā sabhāgāti gantuṃ anicchante sesabhikkhū pesetvā taṃ ādāya piṇḍāya caritabbaṃ attanā laddhāmisaṃ tassa dātabbaṃ evaṃ āmisapaṭisanthāro kato nāma hoti
āmisapaṭisanthārakena pana attanā laddhaṃ kassa dātabbanti āgantukassa tāva dātabbaṃ sace gilāno vā avassiko vā atthi tesampi dātabbaṃ ācariyupajjhāyānaṃ dātabbaṃ bhaṇḍagāhakassa dātabbaṃ sārāṇīyadhammapūrakena pana satavārampi sahassavārampi āgatāgatānaṃ therāsanato paṭṭhāya dātabbaṃ paṭisanthārakena pana yena yena na laddhaṃ tassa tassa dātabbaṃ bahigāmaṃ nikkhamitvā jiṇṇakaṃ vā anāthaṃ bhikkhuṃ vā bhikkhuniṃ vā disvā tesampi dātabbaṃ
tatridaṃ vatthu  corehi kira guttasālagāme pahate taṅkhaṇaññeva ekā nirodhato vuṭṭhitā khīṇāsavattherī daharabhikkhuniyā bhaṇḍakaṃ gāhāpetvā mahājanena saddhiṃ maggaṃ paṭipajjitvā ṭhitamajjhanhike nakulanagaragāmadvāraṃ  patvā rukkhamūle nisīdi tasmiṃ samaye kāḷavallimaṇḍapavāsī mahānāgatthero nakulanagaragāme piṇḍāya caritvā nikkhanto theriṃ disvā bhattena āpucchi sā patto me natthīti āha thero imināva bhuñjathāti saha pattena adāsi therī bhattakiccaṃ katvā pattaṃ dhovitvā therassa datvā āha  ajja tāva bhikkhācārena kilamissatha ito paṭṭhāya pana vo bhikkhācāraparittāso nāma na bhavissati tātāti tato paṭṭhāya therassa ūnakahāpaṇagghanako piṇḍapāto nāma na uppannapubbo ayaṃ āmisapaṭisanthāro nāma
imaṃ paṭisanthāraṃ katvā bhikkhunā saṅgahapakkhe ṭhatvā tassa bhikkhuno kammaṭṭhānaṃ kathetabbaṃ dhammo vācetabbo kukkuccaṃ vinodetabbaṃ uppannaṃ kiccaṃ karaṇīyaṃ kātabbaṃ abbhānavuṭṭhānamānattaparivāsā dātabbā pabbajjāraho pabbājetabbo upasampadāraho upasampādetabbo bhikkhuniyāpi attano santike upasampadaṃ ākaṅkhamānāya kammavācaṃ kātuṃ vaṭṭati ayaṃ dhammapaṭisanthāro nāma
imehi  dvīhi paṭisanthārehi paṭisanthārako bhikkhu anuppannaṃ lābhaṃ uppādeti uppannaṃ thāvaraṃ karoti sabhayaṭṭhāne attano jīvitaṃ rakkhati coranāgarañño pattaggahaṇahattheneva aggaṃ gahetvā patteneva bhattaṃ ākiranto thero viya aladdhalābhuppādane pana ito palāyitvā paratīraṃ gatena mahānāgaraññā ekassa therassa santike saṅgahaṃ labhitvā puna āgantvā rajje patiṭṭhitena setambaṅgaṇe yāvajīvaṃ pavattitaṃ mahābhesajjadānavatthu kathetabbaṃ uppannalābhathāvarakaraṇe dīghabhāṇakaabhayattherassa hatthato paṭisanthāraṃ labhitvā cetiyapabbate corehi bhaṇḍakassa aviluttabhāve vatthu kathetabbaṃ
 indriyesu aguttadvāratāniddese ti kāraṇavasena cakkhūti laddhavohārena rūpadassanasamatthena  cakkhuviññāṇena rūpaṃ disvā porāṇā panāhu  cakkhu rūpaṃ na passati acittakattā cittaṃ na passati acakkhukattā dvārārammaṇasaṅghaṭṭanena pana pasādavatthukena cittena passati īdisī panesā dhanunā vijjatītiādīsu viya sasambhārakathā nāma hoti tasmā cakkhuviññāṇena rūpaṃ disvāti ayamevettha atthoti ti itthipurisanimittaṃ vā subhanimittādikaṃ vā kilesavatthubhūtaṃ nimittaṃ chandarāgavasena gaṇhāti diṭṭhamatteyeva na saṇṭhāti ti kilesānaṃ anubyañjanato pākaṭabhāvakaraṇato anubyañjananti laddhavohāraṃ hatthapādasitahasitakathitaālokitavilokitādibhedaṃ ākāraṃ gaṇhāti ntiādimhi yaṃkāraṇā yassa cakkhundriyāsaṃvarassa hetu etaṃ puggalaṃ satikavāṭena cakkhundriyaṃ asaṃvutaṃ apihitacakkhudvāraṃ hutvā viharantaṃ ete abhijjhādayo dhammā anvāssaveyyuṃ anubandheyyuṃ ajjhotthareyyuṃ ti tassa cakkhundriyassa satikavāṭena pidahanatthāya na paṭipajjati evaṃbhūtoyeva ca na rakkhati cakkhundriyaṃ na cakkhundriye saṃvaraṃ āpajjatīti vuccati
tattha kiñcāpi cakkhundriye saṃvaro vā asaṃvaro vā natthi na hi cakkhupasādaṃ nissāya sati vā muṭṭhassaccaṃ vā uppajjati apica yadā rūpārammaṇaṃ  cakkhussa āpāthamāgacchati tadā bhavaṅge dvikkhattuṃ uppajjitvā niruddhe kiriyamanodhātu āvajjanakiccaṃ sādhayamānā uppajjitvā nirujjhati tato cakkhuviññāṇaṃ dassanakiccaṃ tato vipākamanodhātu  sampaṭicchanakiccaṃ tato vipākāhetukamanoviññāṇadhātu santīraṇakiccaṃ tato kiriyāhetukamanoviññāṇadhātu  voṭṭhabbanakiccaṃ sādhayamānā uppajjitvā nirujjhati tadanantaraṃ javanaṃ javati tatrāpi neva bhavaṅgasamaye na āvajjanādīnaṃ aññatarasamaye saṃvaro vā asaṃvaro vā atthi javanakkhaṇe pana dussīlyaṃ vā muṭṭhassaccaṃ vā aññāṇaṃ vā akkhanti vā kosajjaṃ vā uppajjati asaṃvaro hoti
evaṃ honto pana so cakkhundriye asaṃvaroti vuccati kasmā yasmā tasmiṃ asaṃvare sati dvārampi aguttaṃ hoti bhavaṅgampi āvajjanādīnipi vīthicittāni yathā kiṃ yathā nagare catūsu dvāresu asaṃvutesu kiñcāpi antogharadvārakoṭṭhakagabbhādayo susaṃvutā tathāpi antonagare sabbaṃ bhaṇḍaṃ arakkhitaṃ agopitameva hoti nagaradvārena hi pavisitvā corā yadicchakaṃ kareyyuṃ evameva javane dussīlyādīsu uppannesu tasmiṃ asaṃvare sati dvārampi aguttaṃ hoti bhavaṅgampi āvajjanādīnipi vīthicittānīti
tiādīsupi eseva nayo nti evaṃ saṃvaraṃ anāpajjantassa imesaṃ channaṃ indriyānaṃ yā agutti yā agopanā yo anārakkho yo asaṃvaro athakanaṃ apidahananti attho
 bhojane amattaññutāniddese ti imasmiṃ sattaloke ekacco ti paṭisaṅkhānapaññāya ajānitvā anupadhāretvā ti anupāyena nti asitapītādiajjhoharaṇīyaṃ ti paribhuñjati ajjhoharati tiādi anupāyadassanatthaṃ vuttaṃ anupāyena hi āhārento davatthāya madatthāya maṇḍanatthāya vibhūsanatthāya vā āhāreti no idamatthitaṃ paṭicca yā tattha ti yā tasmiṃ ayoniso āhāraparibhoge asantussanā  asantuṭṭhibhāvo ti amattaññubhāvo pamāṇasaṅkhātāya mattāya ajānanaṃ ti ayaṃ apaccavekkhitaparibhogavasena pavattā bhojane amattaññutā nāma vuccati
 indriyesu  guttadvāratāniddese tiādi vuttanayeneva veditabbaṃ ti chandarāgavasena vuttappakāraṃ nimittaṃ na gaṇhāti evaṃ sesapadānipi vuttapaṭipakkhanayeneva  veditabbāni yathā ca heṭṭhā javane dussīlyādīsu uppannesu tasmiṃ asaṃvare sati dvārampi aguttaṃ hoti bhavaṅgampi āvajjanādīnipi vīthicittānīti vuttaṃ evamidha tasmiṃ sīlādīsu uppannesu dvārampi guttaṃ hoti bhavaṅgampi āvajjanādīnipi vīthicittāni yathā kiṃ yathā nagaradvāresu susaṃvutesu kiñcāpi antogharādayo asaṃvutā honti tathāpi antonagare sabbaṃ bhaṇḍaṃ surakkhitaṃ sugopitameva hoti  nagaradvāresu pihitesu corānaṃ paveso natthi  evameva javane sīlādīsu uppannesu dvārampi guttaṃ hoti bhavaṅgampi āvajjanādīnipi vīthicittāni tasmā javanakkhaṇe uppajjamānopi cakkhundriye saṃvaroti vutto tiādīsupi eseva nayo
 bhojane mattaññutāniddese ti paṭisaṅkhānapaññāya jānitvā upāyena āhāraṃ paribhuñjati idāni taṃ upāyaṃ dassetuṃ tiādi vuttaṃ
tattha ti davatthāya na āhāreti tattha naṭalaṅghakādayo davatthāya āhārenti nāma yañhi bhojanaṃ bhuttassa naccagītakabyasilokasaṅkhāto davo atirekatarena paṭibhāti taṃ bhojanaṃ adhammena visamena pariyesitvā te āhārenti ayaṃ pana bhikkhu evaṃ na āhāreti
ti mānamadapurisamadānaṃ vaḍḍhanatthāya na āhāreti tattha rājarājamahāmattā madatthāya āhārenti nāma te hi attano mānamadapurisamadānaṃ vaḍḍhanatthāya piṇḍarasabhojanādīni paṇītabhojanāni bhuñjanti ayaṃ pana bhikkhu evaṃ na āhāreti
ti sarīramaṇḍanatthāya na āhāreti tattha rūpūpajīviniyo mātugāmā antepurikādayo ca sappiphāṇitaṃ nāma pivanti te hi siniddhaṃ muduṃ mandaṃ bhojanaṃ āhārenti evaṃ no aṅgalaṭṭhi susaṇṭhitā  bhavissati sarīre chavivaṇṇo pasanno bhavissatīti ayaṃ pana bhikkhu evaṃ na āhāreti
ti sarīre maṃsavibhūsanatthāya na āhāreti tattha nibbuddhamallamuṭṭhikamallādayo  susiniddhehi macchamaṃsādīhi sarīramaṃsaṃ pīṇenti evaṃ no maṃsaṃ ussadaṃ bhavissati pahārasahanatthāyāti ayaṃ pana bhikkhu evaṃ sarīre maṃsavibhūsanatthāya na āhāreti
ti āhārāharaṇe payojanassa paricchedaniyamadassanaṃ ti imassa catumahābhūtikakarajakāyassa ṭhapanatthāya āhāreti idamassa āhārāharaṇe payojananti attho ti jīvitindriyayāpanatthāya āhāreti ti vihiṃsā nāma abhuttapaccayā uppajjanakā khuddā tassā uparatiyā vūpasamanatthāya āhāreti ti brahmacariyaṃ nāma tisso sikkhā sakalaṃ sāsanaṃ tassa anuggaṇhanatthāya āhāreti
ti upāyanidassanaṃ iminā upāyenāti attho ti purāṇavedanā nāma abhuttappaccayā uppajjanakavedanā taṃ paṭihanissāmīti āhāreti ti navavedanā nāma atibhuttappaccayena uppajjanakavedanā taṃ na uppādessāmīti āhāreti atha vā navavedanā nāma bhuttappaccayā  nauppajjanakavedanā tassā anuppannāya anuppajjanatthameva āhāreti ti yāpanā ca me bhavissati ti ettha atthi sāvajjaṃ atthi anavajjaṃ tattha adhammikapariyesanā adhammikapaṭiggahaṇaṃ adhammena paribhogoti idaṃ sāvajjaṃ nāma dhammena pariyesitvā dhammena paṭiggahetvā paccavekkhitvā paribhuñjanaṃ anavajjaṃ nāma ekacco anavajjeyeva sāvajjaṃ karoti laddhaṃ meti katvā pamāṇātikkantaṃ bhuñjati taṃ jīrāpetuṃ asakkonto uddhaṃvirecanaadhovirecanādīhi kilamati sakalavihāre bhikkhū tassa sarīrapaṭijagganabhesajjapariyesanādīsu ussukkaṃ āpajjanti kiṃ idanti vutte asukassa  nāma udaraṃ uddhumātantiādīni vadanti esa niccakālampi evaṃpakatikoyeva attano kucchipamāṇaṃ nāma na jānātīti nindanti garahanti ayaṃ anavajjeyeva sāvajjaṃ karoti nāma evaṃ akatvā anavajjatā ca bhavissatīti āhāreti
ti etthāpi atthi phāsuvihāro atthi na phāsuvihāro tattha āharahatthako alaṃsāṭako tatthavaṭṭako kākamāsako bhuttavamitakoti imesaṃ pañcannaṃ brāhmaṇānaṃ bhojanaṃ na phāsuvihāro nāma etesu hi  nāma bahuṃ bhuñjitvā attano  dhammatāya uṭṭhātuṃ asakkonto āhara hatthanti vadati  nāma accuddhumātakucchitāya uṭṭhitopi sāṭakaṃ nivāsetuṃ na sakkoti  nāma uṭṭhātuṃ asakkonto tattheva parivaṭṭati  nāma yathā kākehi āmasituṃ sakkā hoti evaṃ yāva mukhadvārā āhāreti  nāma mukhena sandhāretuṃ asakkonto tattheva vamati evaṃ akatvā phāsuvihāro ca me bhavissatīti āhāreti phāsuvihāro nāma catūhi pañcahi ālopehi ūnūdaratā ettakañhi bhuñjitvā pānīyaṃ pivato cattāro iriyāpathā sukhena pavattanti tasmā dhammasenāpati evamāha 
cattāro  pañca ālope abhutvā udakaṃ pive
alaṃ phāsuvihārāya pahitattassa bhikkhunoti (theragā 983)
imasmiṃ pana ṭhāne aṅgāni samodhānetabbāni neva davāyātihi ekaṃ aṅgaṃ na madāyāti ekaṃ na maṇḍanāyāti ekaṃ na vibhūsanāyāti ekaṃ yāvadeva imassa kāyassa ṭhitiyā yāpanāyāti ekaṃ vihiṃsūparatiyā brahmacariyānuggahāyāti ekaṃ iti purāṇañca vedanaṃ paṭihaṅkhāmi navañca vedanaṃ na uppādessāmīti ekaṃ yātrā ca me bhavissatīti ekaṃ aṅgaṃ anavajjatā ca phāsuvihāro cāti ayamettha bhojanānisaṃso mahāsīvatthero panāha  heṭṭhā cattāri aṅgāni paṭikkhepo nāma upari pana aṭṭhaṅgāni samodhānetabbānīti  tattha yāvadeva imassa kāyassa ṭhitiyāti ekaṃ aṅgaṃ yāpanāyāti ekaṃ vihiṃsūparatiyāti ekaṃ brahmacariyānuggahāyāti ekaṃ iti purāṇañca vedanaṃ paṭihaṅkhāmīti ekaṃ navañca  vedanaṃ na uppādessāmīti ekaṃ yātrā ca me bhavissatīti ekaṃ anavajjatā cāti ekaṃ phāsuvihāro pana bhojanānisaṃsoti evaṃ aṭṭhaṅgasamannāgataṃ āhāraṃ āhārento bhojane mattaññū nāma hoti ti ayaṃ pariyesanapaṭiggahaṇaparibhogesu yuttappamāṇajānanavasena pavatto paccavekkhitaparibhogo bhojane mattaññutā nāma vuccati
 muṭṭhassaccaniddese ti sativirahitā cattāro khandhā ti upasaggavasena padaṃ vaḍḍhitaṃ ti asaraṇākāro ti dhāretuṃ asamatthatā tāya hi samannāgato puggalo ādhānappatto nidhānakkhamo na hoti udake alābukaṭāhaṃ  viya ārammaṇe pilavatīti ti naṭṭhamuṭṭhassatitā tāya hi samannāgato puggalo nikkhittabhatto viya kāko nikkhittamaṃso viya ca siṅgālo hoti
 bhāvanābalaniddese nti  bodhipakkhiyadhammānaṃ ti ādisevanā ti vaḍḍhanā nti punappunaṃ karaṇaṃ
 sīlavipattiniddeso sīlasampadāniddesapaṭipakkhato veditabbo diṭṭhivipattiniddeso ca diṭṭhisampadāniddesapaṭipakkhato diṭṭhisampadāniddeso ca diṭṭhupādānaniddesapaṭipakkhato sīlavisuddhiniddeso kiñcāpi sīlasampadāniddesena samāno tattha pana visuddhisampāpakaṃ pātimokkhasaṃvarasīlaṃ kathitaṃ idha visuddhippattaṃ sīlaṃ sati ca sampajaññañca paṭisaṅkhānabalañca bhāvanābalañca samatho ca vipassanā ca samathanimittañca paggahanimittañca paggāho ca avikkhepo ca sīlasampadā ca diṭṭhisampadā cāti imehi pana chahi dukehi catubhūmakāpi lokiyalokuttaradhammāva kathitā
 diṭṭhivisuddhiniddese nti idaṃ kammaṃ sakaṃ idaṃ no sakanti jānanapaññā tattha attanā vā kataṃ hotu parena vā sabbampi akusalakammaṃ no sakaṃ kasmā atthabhañjanato anatthajananato ca kusalakammaṃ pana anatthabhañjanato atthajananato ca sakaṃ nāma tattha yathā  nāma sadhano sabhogo puriso addhānamaggaṃ paṭipajjitvā antarāmagge gāmanigamādīsu nakkhatte saṅghuṭṭhe ahaṃ āgantuko kaṃ nu kho nissāya nakkhattaṃ kīḷeyyanti acintetvā yathā yathā icchati tena tena nīhārena nakkhattaṃ kīḷanto sukhena kantāraṃ atikkamati evameva imasmiṃ kammassakataññāṇe ṭhatvā ime sattā bahuṃ vaṭṭagāmikammaṃ āyūhitvā sukhena sukhaṃ anubhavantā arahattaṃ pattā gaṇanapathaṃ vītivattā nti  catunnaṃ saccānaṃ anulomaṃ vipassanāñāṇaṃ nti maggañāṇaphalañāṇāniyeva
 diṭṭhivisuddhi kho panātipadassa niddese tiādīhi padehi heṭṭhā vuttāni kammassakataññāṇādīneva cattāri ñāṇāni vibhattāni
nti padassa niddese tiādīhi padehi niddiṭṭhaṃ vīriyaṃ paññāgatikameva paññāya hi lokiyaṭṭhāne lokiyaṃ lokuttaraṭṭhāne lokuttaranti veditabbaṃ
 saṃvegadukaniddese nti jātiṃ bhayato disvā ṭhitañāṇaṃ jarāmaraṇabhayādīsupi eseva nayo
ntiādīhi jātiādīni bhayato disvā jātijarābyādhimaraṇehi muccitukāmassa upāyapadhānaṃ kathitaṃ padabhājanīyassa panattho  (vibha aṭṭha 367 bojjhaṅgapabbavaṇṇanā) āvi bhavissati
ti padaniddese ti visesakāmatā idhekacco hi āditova pakkhikabhattaṃ vā salākabhattaṃ vā uposathikaṃ vā pāṭipadikaṃ vā deti so tena asantuṭṭho hutvā puna dhurabhattaṃ saṅghabhattaṃ vassāvāsikaṃ deti āvāsaṃ kāreti cattāropi paccaye deti tatrāpi asantuṭṭho hutvā saraṇāni gaṇhāti pañca sīlāni samādiyati tatrāpi asantuṭṭho hutvā pabbajati pabbajitvā ekaṃ nikāyaṃ dve nikāyeti tepiṭakaṃ buddhavacanaṃ gaṇhāti aṭṭha samāpattiyo bhāveti vipassanaṃ vaḍḍhetvā arahattaṃ gaṇhāti  arahattappattito paṭṭhāya mahāsantuṭṭho nāma hoti evaṃ yāva arahattā visesakāmatā bhiyyokamyatā nāma
nti padassa niddese yasmā pantasenāsanesu adhikusalānaṃ dhammānaṃ bhāvanāya ukkaṇṭhamāno padhānaṃ paṭivāseti nāma  anukkaṇṭhamāno no paṭivāseti nāma tasmā taṃ nayaṃ dassetuṃ ntiādi vuttaṃ tattha ti kusalānaṃ karaṇe sakkaccakāritā ti satatameva karaṇaṃ ti khaṇḍaṃ akatvā aṭṭhapetvā karaṇaṃ ti alīnajīvitā alīnapavattitā vā ti kusalacchandassa anikkhipanaṃ ti kusalakaraṇe vīriyadhurassa anikkhipanaṃ
ti ettha ti pubbe nivutthakkhandhā ca khandhapaṭibaddhañca pubbenivāsassa anussati pubbenivāsānussati tāya sampayuttaṃ ñāṇaṃ  tayidaṃ pubbe nivutthakkhandhapaṭicchādakaṃ tamaṃ vijjhatīti  taṃ tamaṃ vijjhitvā te khandhe vidite pākaṭe karotīti viditakaraṇaṭṭhenāpi 
nti cutiyañca upapāte ca ñāṇaṃ idampi sattānaṃ cutipaṭisandhicchādakaṃ tamaṃ vijjhatīti vijjā taṃ tamaṃ vijjhitvā sattānaṃ cutipaṭisandhiyo viditā pākaṭā karotīti viditakaraṇaṭṭhenāpi vijjā nti sabbakilesānaṃ khayasamaye ñāṇaṃ tayidaṃ catusaccacchādakatamaṃ vijjhatīti  taṃ tamaṃ vijjhitvā cattāri saccāni viditāni pākaṭāni karotīti viditakaraṇaṭṭhenāpi 
ti ettha ārammaṇe adhimuccanaṭṭhena paccanīkadhammehi ca suṭṭhumuttaṭṭhena aṭṭha samāpattiyo  nāma itaraṃ pana natthi ettha taṇhāsaṅkhātaṃ vānaṃ niggataṃ vā tasmā vānāti  tattha aṭṭha samāpattiyo sayaṃ vikkhambhitakilesehi vimuttattā vimuttīti vuttā nibbānaṃ pana sabbakilesehi accantaṃ vimuttattā vimuttīti
nti cattāri maggañāṇāni nti cattāri phalañāṇāni tattha paṭhamamaggañāṇaṃ pañca kilese khepentaṃ nirodhentaṃ vūpasamentaṃ paṭippassambhentaṃ uppajjatīti khaye ñāṇaṃ nāma jātaṃ dutiyamaggañāṇaṃ cattāro kilese tathā tatiyamaggañāṇaṃ catutthamaggañāṇaṃ pana aṭṭha kilese khepentaṃ nirodhentaṃ vūpasamentaṃ paṭippassambhentaṃ uppajjatīti khaye ñāṇaṃ nāma jātaṃ taṃ taṃ maggaphalañāṇaṃ pana tesaṃ tesaṃ kilesānaṃ khīṇante niruddhante vūpasamante paṭippassambhante anuppādante appavattante uppannanti anuppāde ñāṇaṃ nāma jātanti


