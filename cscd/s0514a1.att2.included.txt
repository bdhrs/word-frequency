

 [529] 1 soṇakajātakavaṇṇanā
ti idaṃ satthā jetavane viharanto nekkhammapāramiṃ ārabbha kathesi tadā hi bhagavā dhammasabhāyaṃ nekkhammapāramiṃ vaṇṇayantānaṃ bhikkhūnaṃ majjhe nisīditvā na bhikkhave idāneva pubbepi tathāgato mahābhinikkhamanaṃ nikkhantoyevāti vatvā atītaṃ āhari
atīte rājagahe magadharājā nāma rajjaṃ kāresi bodhisatto tassa aggamahesiyā kucchismiṃ nibbatti nāmaggahaṇadivase cassa arindamakumāroti nāmaṃ kariṃsu tassa jātadivaseyeva purohitassapi putto jāyi soṇakakumārotissa nāmaṃ kariṃsu te ubhopi ekatova vaḍḍhitvā vayappattā uttamarūpadharā rūpena nibbisesā hutvā takkasilaṃ gantvā uggahitasippā tato nikkhamitvā sabbasamayasippañca desacārittañca jānissāmāti anupubbena cārikaṃ carantā bārāṇasiṃ patvā rājuyyāne vasitvā punadivase nagaraṃ pavisiṃsu taṃ divasañca ekacce manussā brāhmaṇavācanakaṃ karissāmāti pāyāsaṃ paṭiyādetvā āsanāni paññāpetvā āgacchante te kumāre disvā gharaṃ pavesetvā paññattāsane nisīdāpesuṃ tattha bodhisattassa paññattāsane suddhavatthaṃ atthataṃ ahosi soṇakassa rattakambalaṃ so taṃ nimittaṃ disvāva ajja me piyasahāyo arindamakumāro  bārāṇasirājā bhavissati mayhaṃ pana senāpatiṭṭhānaṃ dassatīti aññāsi te ubhopi katabhattakiccā uyyānameva agamaṃsu
tadā bārāṇasirañño kālakatassa sattamo divaso hoti aputtakaṃ rājakulaṃ amaccādayo pātova sasīsaṃ nhātā sannipatitvā rajjārahassa santikaṃ gamissatīti phussarathaṃ yojetvā vissajjesuṃ so nagarā nikkhamitvā anupubbena rājuyyānaṃ gantvā uyyānadvāre nivattitvā ārohaṇasajjo hutvā aṭṭhāsi bodhisatto maṅgalasilāpaṭṭesasīsaṃ pārupitvā  nipajji soṇakakumāro tassa santike nisīdi so tūriyasaddaṃ sutvā arindamassa phussaratho āgacchati ajjesa rājā  hutvā mama senāpatiṭṭhānaṃ dassati na kho pana mayhaṃ issariyenattho etasmiṃ gate nikkhamitvā pabbajissāmīti cintetvā ekamante paṭicchanne aṭṭhāsi purohito uyyānaṃ pavisitvā mahāsattaṃ nipannakaṃ disvā tūriyāni paggaṇhāpesi mahāsatto pabujjhitvā parivattitvā thokaṃ nipajjitvā uṭṭhāya silāpaṭṭe pallaṅkena nisīdi atha naṃ purohito añjaliṃ paggaṇhitvā āha  rajjaṃ te deva pāpuṇātīti kiṃ aputtakaṃ rājakulanti evaṃ devāti tena hi sādhūti atha naṃ te tattheva abhisiñcitvā rathaṃ āropetvā mahantena parivārena nagaraṃ pavesesuṃ so nagaraṃ padakkhiṇaṃ katvā pāsādaṃ abhirūhi so yasamahantatāya soṇakakumāraṃ na sari
sopi tasmiṃ nagaraṃ paviṭṭhe pacchā āgantvā silāpaṭṭe nisīdi athassa purato bandhanā pavuttaṃ sālarukkhato paṇḍupalāsaṃ pati so taṃ disvāva yathevetaṃ tathā mamapi sarīraṃ jaraṃ patvā patissatīti aniccādivasena vipassanaṃ paṭṭhapetvā paccekabodhiṃ pāpuṇi taṃkhaṇaññevassa gihiliṅgaṃ antaradhāyi pabbajitaliṅgaṃ pāturahosi so natthi dāni punabbhavoti udānaṃ udānento nandamūlakapabbhāraṃ agamāsi mahāsattopi cattālīsamattānaṃ saṃvaccharānaṃ accayena saritvā kahaṃ nu kho me sahāyo soṇakoti soṇakaṃ punappunaṃ sarantopi mayā suto  vā diṭṭho vāti vattāraṃ alabhitvā alaṅkatamahātale rājapallaṅke nisinno gandhabbanāṭakanaccagītādīhi parivuto sampattimanubhavanto yo me kassaci santike sutvā asukaṭṭhāne nāma soṇako vasatīti ācikkhissati tassa sataṃ dassāmi yo me sāmaṃ disvā ārocessati tassa sahassanti ekaṃ udānaṃ abhisaṅkharitvā gītavasena udānento paṭhamaṃ gāthamāha 
kassa sutvā sataṃ dammi sahassaṃ diṭṭha soṇakaṃ
ko me soṇakamakkhāti sahāyaṃ paṃsukīḷitanti
athassa mukhato luñcantī viya gahetvā ekā nāṭakītthī taṃ gāyi athaññā athaññāti amhākaṃ rañño piyagītanti sabbā orodhā gāyiṃsu anukkamena nagaravāsinopi jānapadāpi tameva gītaṃ gāyiṃsu rājāpi  punappunaṃ tameva gītaṃ gāyati paṇṇāsamattānaṃ saṃvaccharānaṃ accayena panassa bahū puttadhītaro ahesuṃ jeṭṭhaputto dīghāvukumāro nāma ahosi tadā  soṇakapaccekabuddho arindamarājā maṃ daṭṭhukāmo ahaṃ tattha gantvā kāmesu ādīnavaṃ nekkhamme cānisaṃsaṃ kathetvā pabbajjanākāraṃ karomīti cintetvā iddhiyā ākāsenāgantvā uyyāne nisīdi tadā eko sattavassiko pañcacūḷakakumārako mātarā pahito gantvā uyyānavane dārūni uddharanto punappunaṃ tameva gītaṃ gāyi atha naṃ so pakkositvā kumāraka tvaṃ aññaṃ agāyitvā ekameva gītaṃ gāyasi kiṃ aññaṃ na jānāsīti pucchi jānāmi bhante amhākaṃ pana rañño idameva piyaṃ tena naṃ punnappunaṃ gāyāmīti etassa pana te gītassa paṭigītaṃ gāyanto koci diṭṭhapubboti na diṭṭhapubbo bhanteti ahaṃ taṃ sikkhāpessāmi sakkhissasi rañño santikaṃ gantvā paṭigītaṃ gāyitunti āma bhanteti athassa so paṭigītaṃ ācikkhanto tiādimāha uggaṇhāpetvā ca pana  taṃ uyyojesi  gaccha kumāraka imaṃ paṭigītaṃ raññā saddhiṃ gāyāhi rājā te mahantaṃ issariyaṃ dassati kiṃ te dārūhi vegena yāhīti
so sādhūti taṃ paṭigītaṃ uggaṇhitvā vanditvā bhante yāvāhaṃ rājānaṃ ānemi tāva idheva hothāti vatvā vegena mātu santikaṃ gantvā amma khippaṃ maṃ nhāpetvā alaṅkarotha ajja taṃ daliddabhāvato mocessāmīti vatvā nhātamaṇḍito rājadvāraṃ gantvā ayya dovārika eko dārako tumhehi saddhiṃ paṭigītaṃ gāyissāmīti āgantvā dvāre ṭhitoti rañño arocehīti āha so vegena gantvā rañño ārocesi rājā āgacchatūti pakkosāpetvā tāta tvaṃ mayā saddhiṃ paṭigītaṃ gāyissasīti āha āma devāti tena hi gāyassūti deva imasmiṃ ṭhāne na gāyāmi nagare pana bheriṃ carāpetvā mahājanaṃ sannipātāpetha mahājanamajjhe gāyissāmīti rājā tathā kāretvā alaṅkatamaṇḍape pallaṅkamajjhe nisīditvā tassānurūpaṃ āsanaṃ dāpetvā idāni tava gītaṃ gāyassūti āha deva tumhe tāva gāyatha athāhaṃ paṭigītaṃ gāyissāmīti tato rājā paṭhamaṃ gāyanto gāthamāha 

 kassa  sutvā sataṃ dammi sahassaṃ diṭṭha soṇakaṃ
so me soṇakamakkhāti sahāyaṃ paṃsukīḷitanti
tattha ti asukaṭṭhāne nāma te piyasahāyo soṇako vasatīti tassa vasanaṭṭhānaṃ sutvā ārocentassa kassa sataṃ dammi ti asukaṭṭhāne nāma mayā diṭṭhoti disvā ārocentassa kassa sahassaṃ dammīti
evaṃ  raññā paṭhamaṃ udānagāthāya gītāya pañcacūḷakadārakena paṭigītabhāvaṃ pakāsento satthā abhisambuddho hutvā dīyaḍḍhagāthā abhāsi 

 athabravī māṇavako daharo pañcacūḷako
mayhaṃ sutvā sataṃ dehi sahassaṃ diṭṭha soṇakaṃ
ahaṃ te soṇakakkhissaṃ sahāyaṃ paṃsukīḷitanti
tena vuttagāthāya pana ayamattho  mahārāja yaṃ tvaṃ sutvā ārocentassa sataṃ dammīti vadasi tampi mameva dehi yaṃ disvā ārocentassa sahassaṃ  dammīti vadasi tampi mayhameva dehi ahaṃ te piyasahāyaṃ idāneva paccakkhatova ayaṃ soṇakoti ācikkhissanti
ito paraṃ suviññeyyā sambuddhagāthā pāḷinayeneva veditabbā 

 katamasmiṃ so janapade raṭṭhesu nigamesu ca
kattha soṇakamaddakkhi taṃ me akkhāhi pucchito

 taveva deva vijite tavevuyyānabhūmiyaṃ
ujuvaṃsā mahāsālā nīlobhāsā manoramā

 tiṭṭhanti meghasamānā rammā aññoññanissitā
tesaṃ mūlamhi soṇako jhāyatī anupādano
upādānesu lokesu ḍayhamānesu nibbuto

 tato  ca rājā pāyāsi senāya caturaṅgiyā
kārāpetvā samaṃ maggaṃ agamā yena soṇako

 uyyānabhūmiṃ gantvāna vicaranto brahāvane
āsīnaṃ soṇakaṃ dakkhi ḍayhamānesu nibbutanti
tattha ti ujukkhandhā ti mahārukkhā ti nīlameghasadisā ti ramaṇīyā ti sākhāhi sākhaṃ mūlena mūlaṃ saṃsibbitvā ṭhitā nti tesaṃ evarūpānaṃ tava uyyānavane sālānaṃ heṭṭhā ti lakkhaṇūpanijjhānaārammaṇūpanijjhānasaṅkhātehi jhānehi jhāyati ti kāmupādānādivirahito ti ekādasahi aggīhi ḍayhamānesu sattesu ti te aggī nibbāpetvā sītalena hadayena jhāyamāno tava uyyāne maṅgalasālarukkhamūle silāpaṭṭe nisinno esa te sahāyo kañcanapaṭimā viya sobhamāno paṭimānetīti ti bhikkhave tato so arindamo rājā tassa vacanaṃ sutvāva soṇakapaccekabuddhaṃ passissāmīti caturaṅginiyā senāya pāyāsi nikkhami ti ujukameva agantvā tasmiṃ mahante vanasaṇḍe vicaranto tassa santikaṃ gantvā taṃ āsīnaṃ addakkhi
so taṃ avanditvā ekamantaṃ nisīditvā attano kilesābhiratattā taṃ kapaṇoti maññamāno imaṃ gāthamāha 

 kapaṇo vatayaṃ bhikkhu muṇḍo saṅghāṭipāruto
amātiko apitiko rukkhamūlasmi jhāyatīti
tattha ti nimmātiko nippitiko kāruññappatto jhāyati

 imaṃ vākyaṃ nisāmetvā soṇako etadabravi
na rāja kapaṇo hoti dhammaṃ kāyena phassayaṃ

 yo  ca dhammaṃ niraṃkatvā adhammamanuvattati
sa rāja kapaṇo hoti pāpo pāpaparāyaṇoti
tattha nti tassa kilesābhiratassa pabbajjaṃ arocentassa imaṃ pabbajjāgarahavacanaṃ sutvā ti pabbajjāya guṇaṃ pakāsento etaṃ abravi nti phassayanto yena ariyamaggadhammo nāmakāyena phassito so kapaṇo nāma na hotīti dassento evamāha ti attabhāvato nīharitvā ti sayaṃ pāpānaṃ karaṇena pāpo aññesampi karontānaṃ patiṭṭhābhāvena pāpaparāyaṇoti
evaṃ  so bodhisattaṃ garahi so attano garahitabhāvaṃ ajānanto viya hutvā nāmagottaṃ kathetvā tena saddhiṃ paṭisanthāraṃ karonto gāthamāha 

 arindamoti me nāmaṃ kāsirājāti maṃ vidū
kacci bhoto sukhasseyyā idha pattassa soṇakāti
tattha ti amhākaṃ tāva na kiñci aphāsukaṃ bhoto pana kacci idha pattassa imasmiṃ uyyāne vasato sukhavihāroti pucchati
atha naṃ paccekabuddho mahārāja na kevalaṃ idha aññatrāpi vasantassa me asukhaṃ nāma natthīti vatvā tassa samaṇabhadragāthāyo nāma ārabhi 

 sadāpi bhadramadhanassa anāgārassa bhikkhuno
na tesaṃ koṭṭhe openti na kumbhiṃ na kaḷopiyaṃ
paraniṭṭhitamesānā tena yāpenti subbatā

 dutiyampi bhadramadhanassa anāgārassa bhikkhuno
anavajjapiṇḍo bhottabbo na ca kocūparodhati

 tatiyampi bhadramadhanassa anāgārassa bhikkhuno
nibbuto piṇḍo bhottabbo na ca kocūparodhati

 catutthampi bhadramadhanassa anāgārassa bhikkhuno
muttassa raṭṭhe carato saṅgo yassa na vijjati

 pañcamampi  bhadramadhanassa anāgārassa bhikkhuno
nagaramhi ḍayhamānamhi nāssa kiñci aḍayhatha

 chaṭṭhampi  bhadramadhanassa anāgārassa bhikkhuno
raṭṭhe vilumpamānamhi nāssa kiñci ahīratha

 sattamampi  bhadramadhanassa anāgārassa bhikkhuno
corehi rakkhitaṃ maggaṃ ye caññe paripanthikā
pattacīvaramādāya sotthiṃ gacchati subbato

 aṭṭhamampi bhadramadhanassa anāgārassa bhikkhuno
yaṃ yaṃ disaṃ pakkamati anapekkhova gacchatīti
tattha ti mahārāja gharāvāsaṃ pahāya anāgāriyabhāvaṃ pattassa adhanassa akiñcanassa bhikkhuno sabbakālaṃ bhadrameva nti mahārāja tesaṃ adhanānaṃ bhikkhūnaṃ na koṭṭhāgāre dhanadhaññāni openti na kumbhiyaṃ na pacchiyaṃ te pana subbatā  paresaṃ ghare pakkaṃ āhāraṃ saṅghāṭiṃ pārupitvā kapālamādāya gharapaṭipāṭiyā  pariyesantā tena tato laddhena piṇḍena taṃ āhāraṃ navannaṃ pāṭikulyānaṃ vasena paccavekkhitvā paribhuñjitvā jīvitavuttiṃ yāpenti
ti vejjakammādikāya anesanāya vā kuhanā lapanā nemittikatā nippesikatā lābhena lābhaṃ nijigīsanatāti evarūpena micchājīvena vā uppāditā cattāro paccayā dhammena uppāditāpi apaccavekkhitvā paribhuttā sāvajjapiṇḍo nāma anesanaṃ pana pahāya micchājīvaṃ vajjetvā dhammena samena uppāditā paṭisaṅkhā yoniso cīvaraṃ paṭisevāmīti vuttanayeneva paccavekkhitvā paribhuttā anavajjapiṇḍo nāma yena evarūpo anavajjapiṇḍo bhottabbo paribhuñjitabbo yañca evarūpaṃ anavajjaṃ piṇḍaṃ bhuñjamānānaṃ paccaye nissāya  appamattakopi kileso  na pīḷeti tassa dutiyampi bhadraṃ adhanassa anāgārassa bhikkhuno
ti puthujjanabhikkhuno dhammena uppannapiṇḍopi paccavekkhitvā paribhuñjiyamāno nibbutapiṇḍo nāma ekantato pana khīṇāsavassa piṇḍova nibbutapiṇḍo nāma kiṃkāraṇā so hi theyyaparibhogo iṇaparibhogo  dāyajjaparibhogo sāmiparibhogoti imesu catūsu paribhogesu sāmiparibhogavasena taṃ bhuñjati taṇhādāsabyaṃ atīto sāmī hutvā paribhuñjati na taṃ tappaccayā koci appamattakopi kileso uparodhati
ti upaṭṭhākakulādīsu alaggamānasassa chinnavalāhakassa viya rāhumukhā  pamuttassa vimalacandamaṇḍalassa viya ca yassa gāmanigamādīsu carantassa rāgasaṅgādīsu ekopi saṅgo natthi ekacco hi kulehi saṃsaṭṭho viharati sahasokī sahanandī ekacco mātāpitūsupi alaggamānaso vicarati korunagaragāmavāsī daharo viya evarūpassa puthujjanassapi bhadrameva 
ti yo hi bahuparikkhāro hoti so mā me corā parikkhāre hariṃsūti atirekāni ca cīvarādīni antonagare upaṭṭhākakule nikkhipati atha nagaramhi ḍayhamāne asukakule nāma aggi uṭṭhitoti sutvā socati kilamati evarūpassa bhadraṃ nāma natthi yo pana mahārāja sakuṇavattaṃ pūreti kāyapaṭibaddhaparikkhārova hoti tassa tādisassa na kiñci aḍayhatha tenassa pañcamampi bhadrameva
ti viluppamānamhi ayameva vā pāṭho ti yathā pabbatagahanādīhi nikkhamitvā raṭṭhaṃ vilumpamānesu coresu bahuparikkhārassa antogāme ṭhapitaṃ vilumpati harati tathā yassa adhanassa kāyapaṭibaddhaparikkhārassa na kiñci ahīratha tassa chaṭṭhampi bhadrameva
ti ye ca aññepi tesu tesu ṭhānesu suṅkagahaṇatthāya ṭhapitā paripanthikā tehi ca rakkhitaṃ nti corānaṃ anupakāraṃ suṅkikānaṃ asuṅkārahaṃ mattikāpattañceva katadaḷhīkammaparibhaṇḍaṃ paṃsukūlacīvarañca appagghāni kāyabandhanaparissāvanasūcivāsipattatthavikāni cāti sabbepi aṭṭha parikkhāre kāyapaṭibaddhe katvā maggappaṭipanno kenaci aviheṭhiyamāno sotthiṃ gacchati ti lobhanīyāni hi cīvarādīni disvā corā haranti suṅkikāpi kiṃ nu kho etassa hattheti  pattatthavikādīni sodhenti subbato pana sallahukavutti tesaṃ passantānaññeva sotthiṃ gacchati tenassa sattamampi bhadrameva
ti kāyapaṭibaddhato atirekassa vihāre paṭisāmitassa kassaci parikkhārassa abhāvā vasanaṭṭhānaṃ nivattitvāpi na oloketi yaṃ yaṃ disaṃ gantukāmo hoti taṃ taṃ gacchantto anapekkhova gacchati anurādhapurā nikkhamitvā thūpārāme pabbajitānaṃ dvinnaṃ kulaputtānaṃ vuḍḍhataro viya
iti soṇakapaccekabuddho aṭṭha samaṇabhadrakāni kathesi tato uttariṃ pana satampi sahassampi  aparimāṇāni samaṇabhadrakāni esa kathetuṃ samatthoyeva rājā pana kāmābhiratattā tassa kathaṃ pacchinditvā mayhaṃ samaṇabhadrakehi attho natthīti attano kāmādhimuttataṃ pakāsento āha 

 bahūni samaṇabhadrāni ye tvaṃ bhikkhu pasaṃsasi
ahañca giddho kāmesu kathaṃ kāhāmi soṇaka

 piyā me mānusā kāmā atho dibyāpi me piyā
atha kena nu vaṇṇena ubho loke labhāmaseti
tattha ti kāraṇena
atha naṃ paccekabuddho āha 

 kāme giddhā kāmaratā kāmesu adhimuccitā
narā pāpāni katvāna upapajjanti duggatiṃ

 ye ca kāme pahantvāna nikkhantā akutobhayā
ekodibhāvādhigatā na te gacchanti duggatiṃ

 upamaṃ te karissāmi taṃ suṇohi arindama
upamāya midhekacce atthaṃ jānanti paṇḍitā

 gaṅgāya kuṇapaṃ disvā vuyhamānaṃ mahaṇṇave
vāyaso samacintesi appapañño acetaso

 yānañca  vatidaṃ laddhaṃ bhakkho cāyaṃ anappako
tattha rattiṃ tattha divā tattheva nirato mano

 khādaṃ  nāgassa maṃsāni pivaṃ bhāgīrathodakaṃ
sampassaṃ vanacetyāni na palettha vihaṅgamo

 tañca otaraṇī gaṅgā pamattaṃ kuṇape rataṃ
samuddaṃ ajjhagāhāsi agatī yattha pakkhinaṃ

 so ca bhakkhaparikkhīṇo udapatvā vihaṅgamo
na pacchato na purato nuttaraṃ nopi dakkhiṇaṃ

 dīpaṃ so najjhagāgañchi agatī yattha pakkhinaṃ
so ca tattheva pāpattha yathā dubbalako tathā

 tañca sāmuddikā macchā kumbhīlā makarā susū
pasayhakārā khādiṃsu phandamānaṃ vipakkhakaṃ

 evameva tuvaṃ rāja ye caññe kāmabhogino
giddhā ce na vamissanti kākapaññāva te vidū

 esā te upamā rāja atthasandassanī katā
tvañca paññāyase tena yadi kāhasi vā na vāti
tattha ti mahārāja tvaṃ kāmagiddho narā ca kāme nissāya kāyaduccaritādīni pāpāni katvā yattha supinantepi dibbā ca mānusikā ca kāmā na labbhanti taṃ duggatiṃ upapajjantīti attho ti kheḷapiṇḍaṃ viya pahāya ti rāgādīsu kutoci anāgatabhayā ti ekodibhāvaṃ ekavihārikataṃ adhigatā ti te evarūpā pabbajitā duggatiṃ na gacchanti
ti mahārāja dibbamānusake kāme patthentassa hatthikuṇape paṭibaddhakākasadisassa tava ekaṃ upamaṃ karissāmi taṃ suṇohīti attho nti hatthikaḷevaraṃ ti gambhīraputhule udake  eko kira mahāvāraṇo gaṅgātīre caranto gaṅgāyaṃ  patitvā uttarituṃ asakkento tattheva mato gaṅgāya vuyhi taṃ sandhāyetaṃ vuttaṃ ti ākāsena gacchanto eko kāko nti so evaṃ cintetvā tattha nilīyitvā idaṃ mayā hatthiyānaṃ laddhaṃ ettha nilīno sukhaṃ carissāmi ayameva ca me anappako bhakkho bhavissati idāni mayā aññattha gantuṃ na vaṭṭatīti sanniṭṭhānamakāsi nti tattha rattiñca divā ca tattheva mano abhirato ahosi ti na uppatitvā pakkāmi
ti samuddābhimukhī otaramānā ohāriṇītipi pāṭho sā samuddābhimukhī avahāriṇīti attho ti samuddamajjhaṃ sandhāyāha ti parikkhīṇabhakkho ti khīṇe camme ca maṃse ca aṭṭhisaṅghāto ūmivegena bhinno udake nimujji atha so kāko udake patiṭṭhātuṃ asakkonto uppati evaṃ uppatitvāti attho nti yasmiṃ samuddamajjhe pakkhīnaṃ agati tattha so evaṃ uppatito pacchimaṃ disaṃ gantvā tattha patiṭṭhaṃ alabhitvā puratthimaṃ tato uttaraṃ tato dakkhiṇanti catassopi disā gantvā attano patiṭṭhānaṃ na ajjhagā nāgañchīti attho atha vā vāyaso evaṃ uppatitvā pacchimādīsu ekekaṃ disaṃ āgañchi dīpaṃ pana najjhāgamāti evamettha attho daṭṭhabbo ti papatito ti yathā dubbalako pateyya tatheva patito ti susunāmakā caṇḍamacchā ti anicchamānakaṃyeva balakkārena nti viddhastapakkhakaṃ
ti yadi giddhā hutvā kāme na vamissanti na chaḍḍessanti ti kākassa samānapaññā iti te buddhādayo paṇḍitā  vidanti jānantīti attho ti atthappakāsikā ti tvañca paññāyissasi idaṃ vuttaṃ hoti  mahārāja mayā hitakāmena tava ovādo dinno taṃ pana tvaṃ yadi kāhasi devaloke nibbattissasi yadi na kāhasi kāmapaṅke nimuggo jīvitapariyosāne niraye nibbattissasīti evaṃ tvameva tena  kāraṇena vā akāraṇena  vā sagge vā niraye vā paññāyissasi ahaṃ pana sabbabhavehi mutto appaṭisandhikoti
imaṃ pana ovādaṃ dentena paccekabuddhena nadī dassitā tāya vuyhamānaṃ hatthikuṇapaṃ dassitaṃ kuṇapakhādako kāko dassito tassa kuṇapaṃ khāditvā pānīyapivanakālo dassito ramaṇīyavanasaṇḍadassanakālo dassito kuṇapassa nadiyā vuyhamānassa samuddapaveso dassito samuddamajjhe  kākassa hatthikuṇape patiṭṭhaṃ alabhitvā vināsaṃ pattakālo dassito tattha nadī viya anamataggo saṃsāro daṭṭhabbo nadiyā vuyhamānaṃ hatthikuṇapaṃ viya saṃsāre pañca kāmaguṇā kāko viya bālaputhujjano kākassa kuṇapaṃ khāditvā pānīyapivanakālo viya puthujjanassa kāmaguṇe paribhuñjitvā somanassikakālo kākassa kuṇape laggasseva ramaṇīyavanasaṇḍadassanaṃ viya puthujjanassa kāmaguṇesu laggasseva savanavasena aṭṭhatiṃsārammaṇadassanaṃ kuṇape samuddaṃ paviṭṭhe kākassa patiṭṭhaṃ labhituṃ asakkontassa vināsaṃ pattakālo viya bālaputhujjanassa kāmaguṇagiddhassa pāpaparāyaṇassa kusaladhamme patiṭṭhaṃ labhituṃ asakkontassa mahāniraye mahāvināsapatti daṭṭhabbāti
evamassa so imāya upamāya ovādaṃ datvā idāni tameva ovādaṃ thiraṃ katvā patiṭṭhapetuṃ gāthamāha 

 ekavācampi dvivācaṃ bhaṇeyya anukampako
tatuttariṃ na bhāseyya dāsovayyassa santiketi
tattha ti vacanaṃ aggaṇhantassa hi tato uttariṃ bhāsamāno sāmikassa santike dāso viya hoti dāso hi sāmike kathaṃ gaṇhantepi aggaṇhantepi kathetiyeva tena vuttaṃ ti

 idaṃ vatvāna pakkāmi soṇako amitabuddhimā
vehāse antalikkhasmiṃ anusāsitvāna khattiyanti 
ayaṃ abhisambuddhagāthā
tattha ti bhikkhave so paccekabuddho amitāya lokuttarabuddhiyā amitabuddhimā idaṃ vatvā iddhiyā uppatitvā sace pabbajissasi taveva no ce pabbajissasi taveva dinno te mayā ovādo appamatto hohīti evaṃ anusāsitvāna khattiyaṃ pakkāmi
bodhisattopi taṃ ākāsena gacchantaṃ yāva dassanapathā olokento ṭhatvā tasmiṃ cakkhupathe  atikkante saṃvegaṃ paṭilabhitvā cintesi  ayaṃ brāhmaṇo hīnajacco samāno asambhinne khattiyavaṃse jātassa mama matthake attano pādarajaṃ  okiranto ākāsaṃ uppatitvā gato mayāpi ajjeva nikkhamitvā pabbajituṃ vaṭṭatīti so rajjaṃ niyyādetvā pabbajitukāmo gāthādvayamāha 

 ko nume rājakattāro suddā veyyattamāgatā
rajjaṃ niyyādayissāmi nāhaṃ rajjena matthiko

 ajjeva pabbajissāmi ko jaññā maraṇaṃ suve
māhaṃ kākova dummedho kāmānaṃ vasamanvaganti
tattha ti kuhiṃ nu ime ti ye rājārahaṃ abhisiñcitvā rājānaṃ karonti ti suddā ca ye ca aññe byattabhāvaṃ āgatā mukhamaṅgalikā ti rajjena atthiko ti maraṇaṃ ajja vā suve vāti idaṃ ko jānituṃ samattho
evaṃ rajjaṃ niyyādentassa sutvā amaccā āhaṃsu 

 atthi te daharo putto dīghāvu raṭṭhavaḍḍhano
taṃ rajje abhisiñcassu so no rājā bhavissatīti
tato paraṃ raññā vuttagāthamādiṃ katvā udānasambandhagāthā pāḷinayeneva veditabbā 

 khippaṃ kumāramānetha dīghāvuṃ raṭṭhavaḍḍhanaṃ
taṃ rajje abhisiñcissaṃ so vo rājā bhavissati

 tato  kumāramānesuṃ dīghāvuṃ raṭṭhavaḍḍhanaṃ
taṃ disvā ālapī rājā ekaputtaṃ manoramaṃ

 saṭṭhi  gāmasahassāni paripuṇṇāni sabbaso
te putta paṭipajjasu rajjaṃ niyyādayāmi te

 ajjeva pabbajissāmi ko jaññā maraṇaṃ suve
māhaṃ kāko va dummedho kāmānaṃ vasamanvagaṃ

 saṭṭhi nāgasahassāni sabbālaṅkārabhūsitā
suvaṇṇakacchā mātaṅgā hemakappanavāsasā

 ārūḷhā gāmaṇīyebhi tomaraṅkusapāṇibhi
te putta paṭipajjassu rajjaṃ niyyādayāmi te

 ajjeva  pabbajissāmi ko jaññā maraṇaṃ suve
māhaṃ kākova dummedho kāmānaṃ vasamanvagaṃ

 saṭṭhi assasahassāni sabbālaṅkārabhūsitā
ājānīyāva jātiyā sindhavā sīghavāhino

 ārūḷhā gāmaṇīyebhi illiyācāpadhāribhi
te putta paṭipajjassu rajjaṃ niyyādayāmi te

 ajjeva pabbajissāmi ko jaññā maraṇaṃ suve
māhaṃ kākova dummedho kāmānaṃ vasamanvagaṃ

 saṭṭhi rathasahassāni sannaddhā ussitaddhajā
dīpā athopi veyyagghā sabbālaṅkārabhūsitā

 ārūḷhā gāmaṇīyebhi cāpahatthehi vammibhi
te putta paṭipajjassu rajjaṃ niyyādayāmi te

 ajjeva  pabbajissāmi ko jaññā maraṇaṃ suve
māhaṃ kākova dummedho kāmānaṃ vasamanvagaṃ

 saṭṭhi dhenusahassāni rohaññā puṅgavūsabhā
tā putta paṭipajjassu rajjaṃ niyyādayāmi te

 ajjeva  pabbajissāmi ko jaññā maraṇaṃ suve
māhaṃ kākova dummedho kāmānaṃ vasamanvagaṃ

 soḷasitthisahassāni sabbālaṅkārabhūsitā
vicitravatthābharaṇā āmuttamaṇikuṇḍalā
tā putta paṭipajjassu rajjaṃ niyyādayāmi te

 ajjeva pabbajissāmi ko jaññā maraṇaṃ suve
māhaṃ kākova dummedho kāmānaṃ vasamanvagaṃ

 daharasseva me tāta mātā matāti me sutaṃ
tayā vinā ahaṃ tāta jīvitumpi na ussahe

 yathā āraññakaṃ nāgaṃ poto anveti pacchato
jessantaṃ giriduggesu samesu visamesu ca

 evaṃ taṃ anugacchāmi pattamādāya pacchato
subharo te bhavissāmi na te hessāmi dubbharo

 yathā sāmuddikaṃ nāvaṃ vāṇijānaṃ dhanesinaṃ
vohāro tattha gaṇheyya vāṇijā byasanī siyā

 evamevāyaṃ puttakali antarāyakaro mama
imaṃ kumāraṃ pāpetha pāsādaṃ rativaḍḍhanaṃ

 tattha  kambusahatthāyo yathā sakkaṃva accharā
tā naṃ tattha ramessanti tāhi ceso ramissati

 tato kumāraṃ pāpesuṃ pāsādaṃ rativaḍḍhanaṃ
taṃ disvā avacuṃ kaññā dīghāvuṃ raṭṭhavaḍḍhanaṃ

 devatānusi gandhabbo adu sakko purindado
ko vā tvaṃ kassa vā putto kathaṃ jānemu taṃ mayaṃ

 namhi  devo na gandhabbo nāpi sakko purindado
kāsirañño ahaṃ putto dīghāvu raṭṭhavaḍḍhano
mamaṃ bharatha bhaddaṃ vo ahaṃ bhattā bhavāmi vo

 taṃ tattha avacuṃ kaññā dīghāvuṃ raṭṭhavaḍḍhanaṃ
kuhiṃ rājā anuppatto ito rājā kuhiṃ gato

 paṅkaṃ rājā atikkanto thale rājā patiṭṭhito
akaṇḍakaṃ agahanaṃ paṭipanno mahāpathaṃ

 ahañca paṭipannosmi maggaṃ duggatigāminaṃ
sakaṇṭakaṃ sagahanaṃ yena gacchanti duggatiṃ

 tassa te svāgataṃ rāja sīhasseva giribbajaṃ
anusāsa mahārāja tvaṃ no sabbāsamissaroti
tattha nti tena hi naṃ sīghaṃ ānetha ti saṭṭhi gāmasahassānītiādīni vadanto ālapi ti te nāgā sabbehi sīsūpagādīhi alaṅkārehi bhūsitā ti suvaṇṇakhacitena kappanena paṭicchannasarīrā ti hatthācariyehi ti kāraṇākāraṇavijānanakā va ti sindhavajātiyā sindhuraṭṭhe sindhunadītīre jātā ti assācariyehi ti illiyāvudhañca cāpāvudhañca  dhārentehi ti dīpicammabyagghacammaparivārā ti rathikehi ti sannaddhavammehi ti rattavaṇṇā ti usabhasaṅkhātena jeṭṭhakapuṅgavena samannāgatā
ti atha naṃ kumāro tāta mama daharasseva sato mātā matā iti mayā sutaṃ sohaṃ tayā vinā jīvituṃ na sakkhissāmīti āha ti taruṇapotako nti vicarantaṃ nti samudde vicarantaṃ nti dhanaṃ pariyesantānaṃ ti vicitravohāro heṭṭhākaḍḍhanako vāḷamaccho vā  udakarakkhaso vā āvaṭṭo vā ti tasmiṃ samudde ti atha te vāṇijā byasanappattā bhaveyyuṃ siyyuntipi pāṭho  ti puttalāmako puttakāḷakaṇṇī kumāro puna kiñci vattuṃ na visahi atha rājā amacce āṇāpento ntiādimāha ti kambusaṃ vuccati suvaṇṇaṃ suvaṇṇābharaṇabhūsitahatthāyoti attho ti yathā icchanti tathā karonti
evaṃ vatvā mahāsatto tattheva taṃ abhisiñcāpetvā nagaraṃ pāhesi sayaṃ pana ekakova uyyānā nikkhamitvā himavantaṃ pavisitvā ramaṇīye bhūmibhāge paṇṇasālaṃ māpetvā isipabbajjaṃ pabbajitvā vanamūlaphalāhāro yāpesi mahājanopi kumāraṃ bārāṇasiṃ pavesesi so nagaraṃ padakkhiṇaṃ katvā pāsādaṃ abhiruhi tamatthaṃ pakāsento satthā tiādimāha ti taṃ mahantena parivārena sirisobhaggena āgataṃ disvā asuko nāmesoti ajānantiyova tā nāṭakitthiyo gantvā avocuṃ ti mamaṃ icchatha nti rāgādikilesapaṅkaṃ ti pabbajjāya nti rāgakaṇṭakādivirahitaṃ teheva gahanehi nti saggamokkhagāminaṃ mahāmaggaṃ paṭipanno ti yena micchāmaggena duggatiṃ gacchanti taṃ ahaṃ paṭipannoti vadati tato tā cintesuṃ  rājā tāva amhe pahāya pabbajito ayampi kāmesu virattacittarūpo sace naṃ nābhiramessāma nikkhamitvā pabbajeyya abhiramanākāramassa karissāmāti atha naṃ abhinandantiyo osānagāthamāhaṃsu tattha nti sīhapotakānaṃ vasanaṭṭhānaṃ kañcanaguhaṃ kesarasīhassa āgataṃ viya tassa tava āgataṃ suāgataṃ ti tvaṃ sabbāsampi amhākaṃ issaro sāmīti
evañca pana vatvā sabbā tūriyāni paggaṇhiṃsu nānappakārāni naccagītāni pavattiṃsu  yaso mahā ahosi so yasamadamatto pitaraṃ na sari dhammena rajjaṃ kāretvā yathākammaṃ gato bodhisattopi jhānābhiññā nibbattetvā āyupariyosāne brahmalokūpago ahosi
satthā imaṃ dhammadesanaṃ āharitvā na bhikkhave idāneva pubbepi tathāgato mahābhinikkhamanaṃ nikkhantoyevāti vatvā jātakaṃ samodhānesi  tadā paccekabuddho parinibbāyi putto rāhulakumāro ahosi  sesaparisā buddhaparisā arindamarājā pana ahameva ahosinti


 [530] 2 saṃkiccajātakavaṇṇanā
nti idaṃ satthā jīvakambavane viharanto ajātasattussa pitughātakammaṃ ārabbha kathesi so hi devadattaṃ nissāya tassa  vacanena pitaraṃ ghātāpetvā devadattassa saṅghabhedāvasāne bhinnaparisassa roge uppanne tathāgataṃ khamāpessāmīti mañcasivikāya sāvatthiṃ gacchantassa jetavanadvāre pathaviṃ paviṭṭhabhāvaṃ sutvā devadatto sammāsambuddhassa paṭipakkho hutvā pathaviṃ pavisitvā avīciparāyaṇo jāto mayāpi taṃ nissāya pitā dhammiko dhammarājā ghātito ahampi nu kho pathaviṃ pavisissāmīti bhīto rajjasiriyā cittassādaṃ na labhi thokaṃ niddāyissāmīti niddaṃ upagatamattova navayojanabahalāyaṃ ayamahāpathaviyaṃ pātetvā ayasūlehi koṭṭiyamāno viya sunakhehi luñjitvā khajjamāno viya bheravaravena viravanto uṭṭhāti
athekadivasaṃ komudiyā cātumāsiniyā amaccagaṇaparivuto attano yasaṃ oloketvā mama pitu yaso ito mahantataro tathārūpaṃ nāma ahaṃ dhammarājānaṃ devadattaṃ nissāya ghātesinti cintesi tassevaṃ cintentasseva kāye ḍāho uppajji sakalasarīraṃ sedatintaṃ ahosi tato ko nu kho me imaṃ bhayaṃ vinodetuṃ sakkhissatīti cintetvā ṭhapetvā dasabalaṃ añño natthīti ñatvā ahaṃ tathāgatassa mahāparādho ko nu kho maṃ netvā dassessatīti cintento na añño koci aññatra jīvakāti sallakkhetvā tassa gahetvā gamanūpāyaṃ karonto ramaṇīyā vata bho dosinā rattīti udānaṃ udānetvā kaṃ nu  khvajja samaṇaṃ vā brāhmaṇaṃ vā payirupāseyyāmīti vatvā pūraṇasāvakādīhi pūraṇādīnaṃ guṇe kathite tesaṃ vacanaṃ anādiyitvā jīvakaṃ paṭipucchitvā tena tathāgatassa guṇaṃ kathetvā taṃ devo bhagavantaṃ payirupāsatūti vutto hatthiyānāni  kappāpetvā jīvakambavanaṃ gantvā tathāgataṃ upasaṅkamitvā vanditvā tathāgatena katapaṭisanthāro sandiṭṭhikaṃ sāmaññaphalaṃ pucchitvā tathāgatassa madhuraṃ  (dī ni 1150 ādayo) sutvā suttapariyosāne upāsakattaṃ paṭiveditvā tathāgataṃ khamāpetvā pakkāmi so tato paṭṭhāya dānaṃ dento sīlaṃ rakkhanto tathāgatena saddhiṃ saṃsaggaṃ katvā madhuradhammakathaṃ suṇanto kalyāṇamittasaṃsaggena pahīnabhayo vigatalomahaṃso hutvā cittassādaṃ paṭilabhitvā sukhena cattāro iriyāpathe kappesi
athekadivasaṃ dhammasabhāyaṃ kathaṃ samuṭṭhāpesuṃ  āvuso ajātasattu pitughātakammaṃ katvā bhayappatto ahosi rajjasiriṃ nissāya cittassādaṃ alabhanto sabbairiyāpathesu dukkhaṃ anubhoti so dāni tathāgataṃ āgamma kalyāṇamittasaṃsaggena vigatabhayo issariyasukhaṃ anubhotīti satthā āgantvā kāya nuttha bhikkhave etarahi kathāya sannisinnāti pucchitvā imāya  nāmāti vutte na bhikkhave idāneva pubbepesa pitughātakammaṃ katvā maṃ nissāya sukhaṃ sayīti vatvā atītaṃ āhari
atīte bārāṇasiyaṃ brahmadatto rajjaṃ kārento brahmadattakumāraṃ nāma puttaṃ paṭilabhi tadā bodhisatto purohitassa gehe paṭisandhiṃ gaṇhi jātassevassa saṃkiccakumāroti nāmaṃ kariṃsu te ubhopi rājanivesane ekatova vaḍḍhiṃsu aññamaññaṃ sahāyakā hutvā vayappattā takkasilaṃ gantvā sabbasippāni uggaṇhitvā paccāgamiṃsu atha rājā puttassa uparajjaṃ adāsi bodhisattopi uparājasseva santike ahosi athekadivasaṃ uparājā pitu uyyānakīḷaṃ gacchantassa mahantaṃ yasaṃ disvā tasmiṃ lobhaṃ uppādetvā mayhaṃ pitā mama bhātikasadiso sace etassa maraṇaṃ olokessāmi mahallakakāle rajjaṃ labhissāmi tadā laddhenapi rajjena ko attho pitaraṃ māretvā rajjaṃ gaṇhissāmīti cintetvā bodhisattassa tamatthaṃ ārocesi bodhisatto samma pitughātakammaṃ nāma bhāriyaṃ nirayamaggo na sakkā etaṃ kātuṃ mā karīti paṭibāhi so punappunampi kathetvā yāvatatiyaṃ tena paṭibāhito pādamūlikehi saddhiṃ mantesi tepi sampaṭicchitvā rañño  māraṇūpāyaṃ vīmaṃsiṃsu bodhisatto taṃ pavattiṃ ñatvā nāhaṃ etehi saddhiṃ ekato bhavissāmīti mātāpitaro anāpucchitvāva aggadvārena nikkhamitvā himavantaṃ pavisitvā isipabbajjaṃ pabbajitvā jhānābhiññā nibbattetvā vanamūlaphalāhāro vihāsi
rājakumāropi  tasmiṃ gate pitaraṃ mārāpetvā mahantaṃ yasaṃ anubhavi saṃkiccakumāro kira isipabbajjaṃ pabbajitoti sutvā bahū kulaputtā nikkhamitvā tassa santike pabbajiṃsu so mahatā isigaṇena parivuto tattha vasi sabbepi samāpattilābhinoyeva rājāpi pitaraṃ māretvā appamattakaṃyeva kālaṃ rajjasukhaṃ anubhavitvā tato paṭṭhāya bhīto cittassādaṃ alabhanto niraye kammakaraṇappatto viya ahosi so bodhisattaṃ anussaritvā sahāyo me pitughātakammaṃ bhāriyaṃ mā karīti paṭisedhetvā maṃ attano kathaṃ gāhāpetuṃ asakkonto attānaṃ niddosaṃ katvā palāyi sace so idha abhavissa  na me pitughātakammaṃ kātuṃ adassa idampi me bhayaṃ hareyya kahaṃ nu kho so etarahi viharati sace tassa vasanaṭṭhānaṃ jāneyyaṃ pakkosāpeyyaṃ ko nu kho me tassa vasanaṭṭhānaṃ āroceyyāti cintesi so tato paṭṭhāya antepure ca rājasabhāyañca bodhisattasseva vaṇṇaṃ bhāsati
evaṃ addhāne gate bodhisatto rājā maṃ sarati mayā tattha gantvā tassa dhammaṃ desetvā taṃ nibbhayaṃ katvā āgantuṃ vaṭṭatīti paṇṇāsa vassāni himavante vasitvā pañcasatatāpasaparivuto ākāsenāgantvā dāyapasse nāma uyyāne otaritvā isigaṇaparivuto silāpaṭṭe nisīdi uyyānapālo taṃ disvā bhante gaṇasatthā konāmoti pucchitvā saṃkiccapaṇḍito nāmāti ca sutvā sayampi sañjānitvā bhante yāvāhaṃ rājānaṃ ānemi tāva idheva hotha amhākaṃ rājā tumhe daṭṭhukāmoti vatvā vegena rājakulaṃ gantvā tassa āgatabhāvaṃ rañño ārocesi rājā tassa santikaṃ gantvā kattabbayuttakaṃ upahāraṃ katvā pañhaṃ pucchi tamatthaṃ pakāsento satthā āha 

 disvā nisinnaṃ rājānaṃ brahmadattaṃ rathesabhaṃ
athassa paṭivedesi yassāsi anukampako

 saṃkiccāyaṃ  anuppatto isīnaṃ sādhusammato
taramānarūpo niyyāhi khippaṃ passa mahesinaṃ

 tato ca rājā taramāno yuttamāruyha sandanaṃ
mittāmaccaparibyūḷho agamāsi rathesabho

 nikkhippa  pañca kakudhāni kāsīnaṃ raṭṭhavaḍḍhano
vālabījanimuṇhīsaṃ khaggaṃ chattañcupāhanaṃ

 oruyha rājā yānamhā ṭhapayitvā paṭicchadaṃ
āsīnaṃ dāyapassasmiṃ saṃkiccamupasaṅkami

 upasaṅkamitvā so rājā sammodi isinā saha
taṃ kathaṃ vītisāretvā ekamantaṃ upāvisi

 ekamantaṃ nisinnova atha kālaṃ amaññatha
tato pāpāni kammāni pucchituṃ paṭipajjatha

 isiṃ pucchāma saṃkiccaṃ isīnaṃ sādhusammataṃ
āsīnaṃ dāyapassasmiṃ isisaṅghapurakkhataṃ

 kaṃ  gatiṃ pecca gacchanti narā dhammāticārino
aticiṇṇo mayā dhammo taṃ me akkhāhi pucchitoti
tattha ti bhikkhave so uyyānapālo rājānaṃ rājasabhāyaṃ nisinnaṃ disvā athassa paṭivedesi yassāsīti vadanto ārocesīti attho ti mahārāja yassa tvaṃ anukampako muducitto ahosi yassa abhiṇhaṃ vaṇṇaṃ payirudāhāsi so ayaṃ saṃkicco isīnaṃ antare sādhu laddhakoti sammato anuppatto tava uyyāne silāpaṭṭe isigaṇaparivuto kañcanapaṭimā viya nisinno ti mahārāja pabbajitā nāma kule vā gaṇe vā alaggā tumhākaṃ gacchantānaññeva pakkameyyuṃ tasmā taramānarūpo khippaṃ niyyāhi mahantānaṃ sīlādiguṇānaṃ esitattā passa 
ti bhikkhave so rājā tassa vacanaṃ sutvā tato tassa vacanato anantarameva ti nikkhipitvā tassa kira uyyānadvāraṃ  patvāva etadahosi  pabbajitā nāma garuṭṭhāniyā saṃkiccatāpasassa santikaṃ uddhatavesena gantuṃ ayuttanti so maṇicittasuvaṇṇadaṇḍaṃ vālabījaniṃ kañcanamayaṃ uṇhīsapaṭṭaṃ suparikkhittaṃ maṅgalakhaggaṃ setacchattaṃ  sovaṇṇapādukāti imāni pañca rājakakudhabhaṇḍāni apanesi tena vuttaṃ nikkhippāti nti tameva rājakakudhabhaṇḍaṃ ṭhapayitvā bhaṇḍāgārikassa hatthe datvā nti evaṃnāmake uyyāne ti atha so idāni me pañhaṃ pucchituṃ kāloti jāni pāḷiyaṃ pana yathākālanti āgataṃ tassa kālānurūpena pañhapucchanaṃ amaññathāti attho ti paṭipajji ti paṭigantvā paralokassa vā nāmetaṃ tasmā paraloketi attho ti bhante mayā sucaritadhammo aticiṇṇo pitughātakammaṃ kataṃ taṃ me akkhāhi kaṃ gatiṃ pitughātakā gacchanti katarasmiṃ niraye paccantīti pucchati
taṃ sutvā bodhisatto tena hi mahārāja suṇohīti vatvā ovādaṃ tāva adāsi satthā tamatthaṃ pakāsento āha 

 isī avaca saṃkicco kāsīnaṃ raṭṭhavaḍḍhanaṃ
āsīnaṃ dāyapassasmiṃ mahārāja suṇohi me

 uppathena vajantassa yo maggamanusāsati
tassa ce vacanaṃ kayirā nāssa maggeyya kaṇṭako

 adhammaṃ paṭipannassa yo dhammamanusāsati
tassa ce vacanaṃ kayirā na so gaccheyya duggatinti
tattha ti corehi pariyuṭṭhitamaggena ti khemamaggaṃ akkhāti ti tassa ovādakarassa purisassa  mukhaṃ corakaṇṭako na passeyya nti yo sucaritadhammaṃ ti so puriso nirayādibhedaṃ duggatiṃ na gaccheyya uppathasadiso hi mahārāja adhammo khemamaggasadiso sucaritadhammo tvaṃ pana pubbe pitaraṃ ghātetvā rājā homīti mayhaṃ kathetvā mayā paṭibāhito mama vacanaṃ akatvā pitaraṃ ghātetvā idāni  socasi paṇḍitānaṃ ovādaṃ akaronto nāma coramaggapaṭipanno viya mahābyasanaṃ pāpuṇātīti
evamassa ovādaṃ datvā upari dhammaṃ desento āha 

 dhammo  patho mahārāja adhammo pana uppatho
adhammo nirayaṃ neti dhammo pāpeti suggatiṃ

 adhammacārino rāja narā visamajīvino
yaṃ gatiṃ pecca gacchanti niraye te suṇohi me

 sañjīvo kāḷasutto ca saṅghāto dve ca roruvā
athāparo mahāvīci tāpano ca patāpano

 iccete aṭṭha nirayā akkhātā duratikkamā
ākiṇṇā luddakammehi paccekā soḷasussadā

 kadariyatāpanā ghorā accimanto mahabbhayā
lomahaṃsanarūpā ca bhesmā paṭibhayā dukhā

 catukkaṇṇā catudvārā vibhattā bhāgaso mitā
ayopākārapariyantā ayasā paṭikujjitā

 tesaṃ ayomayā bhūmi jalitā tejasā yutā
samantā yojanasataṃ phuṭā tiṭṭhanti sabbadā

 ete patanti niraye uddhaṃpādā avaṃsirā
isīnaṃ ativattāro saññatānaṃ tapassinaṃ

 te bhūnahuno paccanti macchā bilakatā yathā
saṃvacchare asaṅkheyye narā kibbisakārino

 ḍayhamānena gattena niccaṃ santarabāhiraṃ
nirayā nādhigacchanti dvāraṃ nikkhamanesino

 puratthimena  dhāvanti tato dhāvanti pacchato
uttarenapi dhāvanti tato dhāvanti dakkhiṇaṃ
yaṃ yañhi dvāraṃ gacchanti taṃ tadeva pidhīyare

 bahūni  vassasahassāni janā nirayagāmino
bāhā paggayha kandanti patvā dukkhaṃ anappakaṃ

 āsīvisaṃva kupitaṃ tejassiṃ duratikkamaṃ
na sādhurūpe āsīde saññatānaṃ tapassinaṃ

 atikāyo mahissāso ajjuno kekakādhipo
sahassabāhu ucchinno isimāsajja gotamaṃ

 arajaṃ rajasā vacchaṃ kisaṃ avakiriya daṇḍakī
tālova mūlato chinno sa rājā vibhavaṅgato

 upahacca manaṃ majjho mātaṅgasmiṃ yasassine
sapārisajjo ucchinno majjhāraññaṃ tadā ahu

 kaṇhadīpāyanāsajja isiṃ andhakaveṇḍayo
aññoññaṃ musalā hantvā sampattā yamasādhanaṃ

 athāyaṃ isinā satto antalikkhacaro pure
pāvekkhi pathaviṃ cecco hīnatto pattapariyāyaṃ

 tasmā hi chandāgamanaṃ nappasaṃsanti paṇḍitā
aduṭṭhacitto bhāseyya giraṃ saccūpasaṃhitaṃ

 manasā ce paduṭṭhena yo naro pekkhate muniṃ
vijjācaraṇasampannaṃ gantā so nirayaṃ adho

 ye  vuḍḍhe paribhāsanti pharusūpakkamā janā
anapaccā adāyādā tālavatthu bhavanti te

 yo ca pabbajitaṃ hanti katakiccaṃ mahesinaṃ
sa kāḷasutte niraye cirarattāya paccati

 yo ca rājā adhammaṭṭho raṭṭhaviddhaṃsano mago
tāpayitvā janapadaṃ tāpane pecca paccati

 so ca vassasahassāni sataṃ dibbāni paccati
accisaṅghapareto so dukkhaṃ vedeti vedanaṃ

 tassa  aggisikhā kāyā niccharanti pabhassarā
tejobhakkhassa gattāni lomehi ca nakhehi ca

 ḍayhamānena gattena niccaṃ santarabāhiraṃ
dukkhābhitunno nadati nāgo tuttaṭṭito yathā

 yo lobhā pitaraṃ hanti dosā vā purisādhamo
sa kāḷasutte niraye cirarattāya paccati

 sa tādiso paccati lohakumbhiyaṃ pakkañca sattīhi hananti nittacaṃ
andhaṃ karitvā muttakarīsabhakkhaṃ khāre nimujjanti tathāvidhaṃ naraṃ

 tattaṃ pakkuthitamayoguḷañca dīghe ca phāle cirarattatāpite
vikkhambhamādāya vibandharajjubhi vivaṭe mukhe sampavisanti rakkhasā

 sāmā ca soṇā sabalā ca gijjhā kākolasaṅghā ca dijā ayomukhā
saṅgamma khādanti vipphandamānaṃ jivhaṃ vibhajja vighāsaṃ salohitaṃ

 taṃ  daḍḍhatālaṃ paribhinnagattaṃ nippothayantā anuvicaranti rakkhasā
ratī hi tesaṃ dukhino panītare etādisasmiṃ niraye vasanti
ye keci loke idha pettighātino

 putto ca mātaraṃ hantvā ito gantvā yamakkhayaṃ
bhusamāpajjate dukkhaṃ attakammaphalūpago

 amanussā atibalā hantāraṃ janayantiyā
ayomayehi vālehi pīḷayanti punappunaṃ

 tamassavaṃ  sakā gattā rudhiraṃ attasambhavaṃ
tambalohavilīnaṃva tattaṃ pāyenti mattighaṃ

 jigucchaṃ kuṇapaṃ pūtiṃ duggandhaṃ gūthakaddamaṃ
pubbalohitasaṅkāsaṃ rahadamogayha tiṭṭhati

 tamenaṃ kimayo tattha atikāyā ayomukhā
chaviṃ bhetvāna khādanti saṃgiddhā maṃsalohite

 so ca taṃ nirayaṃ patto nimuggo sataporisaṃ
pūtikaṃ kuṇapaṃ vāti samantā satayojanaṃ

 cakkhumāpi hi cakkhūhi tena gandhena jīyati
etādisaṃ brahmadatta mātugho labhate dukhaṃ

 khuradhāramanukkamma tikkhaṃ durabhisambhavaṃ
patanti gabbhapātiyo duggaṃ vetaraṇiṃ nadiṃ

 ayomayā simbaliyo soḷasaṅgulakaṇṭakā
ubhato abhilambanti duggaṃ vetaraṇiṃ nadiṃ

 te  accimanto tiṭṭhanti aggikkhandhāva ārakā
ādittā jātavedena uddhaṃ yojanamuggatā

 ete vajanti niraye tatte tikhiṇakaṇṭake
nāriyo ca aticārā narā ca paradāragū

 te patanti adhokkhandhā vivattā vihatā puthū
sayanti vinividdhaṅgā dīghaṃ jagganti sabbadā

 tato ratyā vivasāne mahatiṃ pabbatūpamaṃ
lohakumbhiṃ pavajjanti tattaṃ aggisamūdakaṃ

 evaṃ divā ca ratto ca dussīlā mohapārutā
anubhonti sakaṃ kammaṃ pubbe dukkaṭamattano

 yā ca bhariyā dhanakkītā sāmikaṃ atimaññati
sassuṃ vā sasuraṃ vāpi jeṭṭhaṃ vāpi nanandaraṃ

 tassā  vaṅkena jivhaggaṃ nibbahanti sabandhanaṃ
sa  byāmamattaṃ kiminaṃ jivhaṃ passati attani
viññāpetuṃ na sakkoti tāpane pecca paccati

 orabbhikā sūkarikā macchikā migabandhakā
corā goghātakā luddā avaṇṇe vaṇṇakārakā

 sattīhi lohakūṭehi nettiṃsehi usūhi ca
haññamānā khāranadiṃ papatanti avaṃsirā

 sāyaṃ pāto kūṭakārī ayokūṭehi haññati
tato vantaṃ durattānaṃ paresaṃ bhuñjare sadā

 dhaṅkā  bheraṇḍakā gijjhā kākolā ca ayomukhā
vipphandamānaṃ khādanti naraṃ kibbisakārakaṃ

 ye migena migaṃ hanti pakkhiṃ vā pana pakkhinā
asanto rajasā channā gantā te nirayussadanti
tattha ti dasakusalakammapathadhammo khemo appaṭibhayo sugatimaggo ti adhammena kappitajīvikā ti te etesaṃ nibbattaniraye kathemi ti mahāsatto raññā pitughātakānaṃ nibbattanirayaṃ pucchitopi pathamaṃ taṃ adassetvā aṭṭha mahāniraye soḷasa ca ussadaniraye dassetuṃ evamāha kiṃkāraṇā paṭhamañhi tasmiṃ dassiyamāne rājā phalitena hadayena tattheva mareyya imesu pana nirayesu paccamānasatte disvā diṭṭhānugatiko hutvā ahaṃ viya aññepi bahū pāpakammino atthi ahaṃ etesaṃ antare paccissāmīti sañjātupatthambho arogo bhavissatīti te pana niraye dassento mahāsatto paṭhamaṃ iddhibalena pathaviṃ dvidhā katvā pacchā dassesi
tesaṃ vacanattho  nirayapālehi pajjalitāni nānāvudhāni gahetvā khaṇḍākhaṇḍikaṃ chinnā hīraṃ hīraṃ katā nerayikasattā punappunaṃ sañjīvanti etthāti  nirayapālā punappunaṃ nadantā vaggantā pajjalitāni nānāvudhāni gahetvā jalitāya lohapathaviyaṃ nerayike satte aparāparaṃ anubandhitvā paharitvā jalitapathaviyaṃ patite jalitakāḷasuttaṃ pātetvā jalitapharasuṃ  gahetvā sayaṃ unnadantā mahantena aṭṭassarena viravante aṭṭhaṃse soḷasaṃse karontā ettha tacchantīti  mahantā jalitaayapabbatā ghātenti etthāti  tattha kira satte navayojanāya jalitāya ayapathaviyā yāva kaṭito  pavesetvā niccale karonti atha puratthimato jalito ayapabbato samuṭṭhāya asani viya viravanto āgantvā te satte saṇhakaraṇiyaṃ tile pisanto viya gantvā pacchimadisāya tiṭṭhati pacchimadisato samuṭṭhitopi tatheva gantvā puratthimadisāya tiṭṭhati dve pana ekato samāgantvā ucchuyante ucchukhaṇḍāni viya pīḷenti evaṃ tattha bahūni vassasatasahassāni dukkhaṃ anubhonti
ti jālaroruvo dhūmaroruvo cāti dve tattha jālaroruvo kappena saṇṭhitāhi rattalohajālāhi puṇṇo dhūmaroruvo khāradhūmena puṇṇo tesu jālaroruve paccantānaṃ navahi vaṇṇamukhehi jālā pavisitvā sarīraṃ dahanti dhūmaroruve paccantānaṃ navahi vaṇamukhehi khāradhūmo  pavisitvā piṭṭhaṃ viya sarīraṃ sedeti ubhayatthapi paccantā sattā mahāviravaṃ viravantīti dvepi roruvāti vuttā jālānaṃ vā paccanasattānaṃ vā tesaṃ dukkhassa vā vīci antaraṃ natthi etthāti avīci mahanto avīci  tattha hi puratthimādīhi bhittīhi jālā uṭṭhahitvā pacchimādīsu paṭihaññati tā ca bhittiyo vinivijjhitvā purato yojanasataṃ gaṇhāti heṭṭhā uṭṭhitā jālā upari paṭihaññati upari uṭṭhitā heṭṭhā paṭihaññati evaṃ tāvettha jālānaṃ vīci nāma natthi tassa pana anto yojanasataṃ ṭhānaṃ khīravallipiṭṭhassa pūritanāḷi viya sattehi nirantaraṃ pūritaṃ catūhi iriyāpathehi paccantānaṃ sattānaṃ pamāṇaṃ natthi na ca aññamaññaṃ byābādhenti sakaṭṭhāneyeva paccanti evamettha sattānaṃ vīci nāma natthi yathā pana jivhagge cha madhubindūni sattamassa tambalohabinduno anudahanabalavatāya abbohārikāni honti tathā tattha anudahanabalavatāya sesā cha akusalavipākupekkhā abbohārikā honti dukkhameva nirantaraṃ paññāyati evamettha dukkhassa vīci nāma natthi svāyaṃ saha bhittīhi vikkhambhato aṭṭhārasādhikatiyojanasato āvaṭṭato pana catupaṇṇāsādhikanavayojanasato saha ussadehi dasa yojanasahassāni evamassa mahantatā veditabbā
niccale  satte tapatīti  ativiya tāpetīti  tattha tāpanasmiṃ tāva satte tālakkhandhappamāṇe jalitaayasūle nisīdāpenti tato heṭṭhā pathavī jalati sūlāni jalanti sattā jalanti evaṃ so nirayo niccale satte tapati itarasmiṃ pana nibbattasatte jalantehi āvudhehi paharitvā jalitaṃ ayapabbataṃ āropenti tesaṃ pabbatamatthake ṭhitakāle kammapaccayo vāto paharati te tattha saṇṭhātuṃ asakkontā uddhaṃpādā adhosirā patanti atha heṭṭhā ayapathavito jalitāni ayasūlāni uṭṭhahanti te tāni matthakeneva paharitvā tesu vinividdhasarīrā  jalantā paccanti evamesa ativiya tāpetīti
bodhisatto pana ete niraye dassento paṭhamaṃ sañjīvaṃ dassetvā tattha paccante nerayikasatte disvā mahājanassa mahābhaye uppanne taṃ antaradhāpetvā puna pathaviṃ dvidhā katvā kāḷasuttaṃ dassesi tatthapi paccamāne satte disvā mahājanassa mahābhaye uppanne tampi antaradhāpesīti evaṃ paṭipāṭiyā dassesi tato rājānaṃ āmantetvā mahārāja tayā imesu aṭṭhasu mahānirayesu paccamāne satte disvā appamādaṃ kātuṃ vaṭṭatīti vatvā puna tesaññeva mahānirayānaṃ kiccaṃ kathetuṃ tiādimāha tattha ti mayā ca tuyhaṃ kathitā porāṇakehi ca kathitāyeva ti paripuṇṇā ti etesaṃ  nirayānaṃ ekekassa catūsu dvāresu ekekasmiṃ cattāro cattāro katvā soḷasa soḷasa ussadanirayāti sabbepi sataṃ aṭṭhavīsati ca ussadanirayā aṭṭha ca mahānirayāti chattiṃsanirayasataṃ ti sabbete kadariyānaṃ tāpanā balavadukkhatāya  kammanibbattānaṃ accīnaṃ atthitāya  bhayassa mahantatāya  diṭṭhamattā vā sutamattā vā lomāni haṃsantīti  bhīsanatāya  bhayajananatāya  sukhābhāvena ti sabbepi caturassamañjūsasadisā ti catudvāravasena vibhattā ti dvāravīthīnaṃ vasena koṭṭhāse ṭhapetvā mitā ti sabbepi  navayojanikena ayakapālena paṭicchannā ti sabbepi ettakaṃ ṭhānaṃ anupharitvā tiṭṭhanti
ti evaṃ tesu tesu nirayesu samparivattitvā punappunaṃ patamāne sandhāyāha ti pharusavācāhi atikkamitvā vattāro mahānirayesu kira yebhuyyena dhammikasamaṇabrāhmaṇesu katāparādhāva paccanti tasmā evamāha ti te isīnaṃ ativattāro attano vuḍḍhiyā hatattā bhūnahuno koṭṭhāsakatā macchā viya paccanti ti gaṇetuṃ asakkuṇeyye ti dāruṇakammakārino ti nirayā nikkhamanaṃ esantāpi gavesantāpi nikkhamanadvāraṃ nādhigacchanti ti yadā taṃ dvāraṃ apārutaṃ hoti atha tadabhimukhā dhāvanti tesaṃ tattha chaviādīni jhāyanti dvārasamīpaṃ pattānañca tesaṃ taṃ pidhīyati pacchimadvāraṃ apārutaṃ viya khāyati esa nayo sabbattha ti vuttappakāraṃ sappaṃ viya sādhurūpe isayo  na pharusavacanena kāyakammena vā ghaṭṭento upagaccheyya kiṃkāraṇā saññatānaṃ tapassīnaṃ āsāditattā aṭṭhasu mahānirayesu mahādukkhassa anubhavitabbattā
idāni ye rājāno tathārūpe āsādetvā taṃ dukkhaṃ pattā te dassetuṃ tiādimāha tattha ti balasampanno mahākāyo ti  mahādhanuggaho ti kekakaraṭṭhādhipati ti pañcahi dhanuggahasatehi bāhusahassena āropetabbaṃ dhanuṃ āropanasamatthatāya sahassabāhu ti vināsaṃ patto vatthūni pana  (jā 21750 ādayo) vitthāritāni nti attano cittaṃ padūsetvā nti mātaṅgapaṇḍite vatthu  (jā 1151 ādayo) vaṇṇitaṃ ti kaṇhadīpāyanaṃ āsajja nti nirayapālakarañño āṇāpavattaṭṭhānaṃ vatthu  (jā 110165 ādayo) vitthāritaṃ  ti kapilatāpasena ti paviṭṭho ti cetiyarājā ti parihīnattabhāvo antarahitaiddhi nti pariyāyaṃ maraṇakālaṃ patvā vatthu  (jā 1845 ādayo) kathitaṃ
ti yasmā cittavasiko hutvā isīsu aparajjhitvā aṭṭhasu mahānirayesu paccati tasmā hi nti chandādicatubbidhampi agatigamanaṃ ti kuddhena ti so tena adhogamaniyena kammena adhonirayameva gacchati pāḷiyaṃ pana nirayussadanti likhitaṃ tassa ussadanirayaṃ gacchatīti attho ti vayovuḍḍhe ca guṇavuḍḍhe ca ti bhavantarepi apaccaṃ vā dāyādaṃ vā na labhantīti attho ti diṭṭhadhammepi chinnamūlatālo viya mahāvināsaṃ patvā niraye nibbattanti ti yo bālajano samaṇaṃ hanati ti ciraṃ kālaṃ
evaṃ mahāsatto isiviheṭhakānaṃ paccananiraye dassetvā upari adhammikarājūnaṃ paccananiraye dassento tiādimāha tattha ti chandādivasena gantvā raṭṭhassa viddhaṃsano ti accisamūhaparikkhitto ti aggimeva khādantassa ti tigāvute sarīre sabbaṅgapaccaṅgāni ti etehi saddhiṃ sabbāni ekajālāni honti ti āneñjakāraṇaṃ kāriyamāno tuttehi viddho nāgo yathā nadati
evaṃ mahāsatto adhammikarājūnaṃ paccananiraye dassetvā idāni pitughātakādīnaṃ paccananiraye dassetuṃ tiādimāha tattha ti yasadhanalobhena ti duṭṭhacittatāya vā nti lohakumbhiyaṃ bahūni vasasahassāni pakkaṃ nīharitvā tigāvutamassa sarīraṃ nittacaṃ katvā jalitāya lohapathaviyaṃ pātetvā tiṇhehi ayasūlehi koṭṭetvā cuṇavicuṇṇaṃ karonti ti mahārāja taṃ pitughātakaṃ nirayapālā jalitalohapathaviyaṃ uttānaṃ pātetvā jalitehi ayasūlehi akkhīni bhinditvā andhaṃ karitvā mukhe uṇhaṃ muttakarīsaṃ pakkhipitvā palālapīṭhaṃ viya naṃ parivattetvā kappena saṇṭhite khāre lohaudake nimujjāpenti ti puna pakkuthitaṃ gūthakalalañceva jalitaayoguḷañca khādāpenti so pana taṃ āhariyamānaṃ disvā mukhaṃ pidheti athassa dīghe ciratāpite jalamāne phāle ādāya mukhaṃ vikkhambhetvā vivaritvā rajjubaddhaṃ ayabalisaṃ  khipitvā  jivhaṃ nīharitvā  tasmiṃ vivaṭe mukhe taṃ ayoguḷaṃ sampavisanti pakkhipanti ti nirayapālā
ti mahārāja tassa pitughātakassa jivhaṃ balisena nikkaḍḍhitvā ayasaṅkūhi pathaviyaṃ nīhataṃ jivhaṃ sāmā soṇā sabalavaṇṇā sunakhā ca lohatuṇḍā gijjhā ca kākolasaṅghā ca aññe ca nānappakārā sakuṇā samāgantvā āvudhehi chindantā viya vibhajja kākapadākārena koṭṭhāse katvā vipphandamānaṃ salohitaṃ vighāsaṃ khādantā viya satte bhakkhayantīti attho nti taṃ pitughātakaṃ jhāyamānatālaṃ viya jalitasarīraṃ nti tattha tattha paribhinnagattaṃ ti jalitehi ayamuggarehi paharantā nti tesaṃ nirayapālānaṃ sā rati kīḷā hoti ti itare pana nerayikasattā dukkhitā honti ti pitughātakā iti imaṃ pitughātakānaṃ paccananirayaṃ disvā rājā bhītatasito ahosi
atha naṃ mahāsatto samassāsetvā mātughātakānaṃ paccananirayaṃ dassesi nti yamanivesanaṃ nirayanti attho ti attano kammaphalena upagato ti nirayapālā ti mātughātakaṃ ti ayamakacivālehi veṭhetvā ayayantena pīḷayanti nti taṃ mātughātakaṃ ti tassa pīḷiyamānassa ruhiraṃ gaḷitvā ayakapallaṃ pūreti atha naṃ yantato nīharanti tāvadevassa sarīraṃ pākatikaṃ hoti taṃ pathaviyaṃ uttānaṃ nipajjāpetvā vilīnaṃ tambalohaṃ viya pakkuthitaṃ lohitaṃ pāyenti ti taṃ bahūni vassasahassāni ayayantehi pīḷetvā jegucche duggandhe paṭikūle mahante gūthakalalaāvāṭe khipanti so taṃ rahadaṃ ogayha ogāhitvā tiṭṭhati ti ekadoṇikanāvappamāṇasarīrā ti ayasūcimukhā ti chavimādiṃ katvā yāva aṭṭhimpi bhetvā aṭṭhimiñjampi khādanti ti gadhitā mucchitā na kevalañca khādanteva adhomaggādīhi pana pavisitvā mukhādīhi  nikkhamanti vāmapassādīhi pavisitvā dakkhiṇapassādīhi nikkhamanti sakalampi sarīraṃ chiddāvachiddaṃ karonti so tattha atidukkhapareto viravanto paccati ti so mātughātako ca taṃ sataporisaṃ nirayaṃ patto sasīsako nimuggova hoti tañca kuṇapaṃ samantā yojanasataṃ pūtikaṃ hutvā vāyati ti mātughātako
evaṃ mahāsatto mātughātakānaṃ paccananirayaṃ dassetvā puna gabbhapātakānaṃ paccananirayaṃ dassento  gāthamāha ti khuradhāranirayaṃ atikkamitvā tattha kira nirayapālā mahantamahante khure upari dhāre katvā santharanti tato yāhi gabbhapātanakharabhesajjāni  pivitvā gabbhā pātitā tā gabbhapātiniyo itthiyo jalitehi āvudhehi pothentā anubandhanti tā tikhiṇakhuradhārāsu khaṇḍākhaṇḍikā hutvā punappunaṃ uṭṭhāya taṃ durabhisambhavaṃ khuradhāranirayaṃ akkamantiyo atikkamitvā nirayapālehi anubaddhā duggaṃ duratikkamaṃ visamaṃ vetaraṇiṃ nadiṃ patanti tattha kammakāraṇaṃ  (jā 222421 ādayo) āvi bhavissati
evaṃ gabbhapātinīnaṃ nirayaṃ dassetvā mahāsatto yattha paradārikā ca aticāriniyo ca patantā paccanti taṃ kaṇṭakasimbalinirayaṃ dassento tiādimāha tattha ti vetaraṇiyā ubhosu tīresu tāsaṃ simbalīnaṃ sākhā olambanti ti te pajjalitasarīrā sattā accimanto hutvā tiṭṭhanti nti tigāvutaṃ tesaṃ sarīraṃ tato uṭṭhitajālāya pana saddhiṃ yojanaubbedhā honti ti te paradārikā sattā nānāvidhehi āvudhehi koṭṭiyamānā ete simbaliniraye abhiruhanti ti te bahūni vassasahassāni rukkhaviṭapesu laggā jhāyitvā puna nirayapālehi āvudhehi vihatā vivattā hutvā parivattitvā adhosīsakā patanti ti bahū ti tesaṃ tato patanakāle heṭṭhā ayapathavito sūlāni uṭṭhahitvā tesaṃ matthakaṃ paṭicchanti tāni tesaṃ adhomaggena nikkhamanti te evaṃ sūlesu viddhasarīrā cirarattā sayanti nti supinepi niddaṃ alabhantā dīgharattaṃ jaggantīti attho ti rattīnaṃ accayena cirakālātikkamenāti attho  ti saṭṭhiyojanikaṃ jalitaṃ lohakumbhiṃ kappena saṇṭhitaṃ jalitatambaloharasapuṇṇaṃ lohakumbhiṃ nirayapālehi khittā paccanti ti paradārikā
evaṃ mahāsatto paradārikaaticārikānaṃ paccanasimbalinirayaṃ dassetvā ito paraṃ sāmikavattasassusasuravattādīni apūrentīnaṃ paccanaṭṭhānaṃ pakāsento tiādimāha tattha ti  (jā 11478 ādayo) vuttaṃ sāmikavattaṃ akarontī atikkamitvā maññati ti sāmikassa jeṭṭhabhātaraṃ nti sāmikassa bhaginiṃ etesampi hi aññatarassa hatthapādapiṭṭhiparikammanhāpanabhojanādibhedaṃ vattaṃ apūrentī tesu hirottappaṃ anupaṭṭhapentī te atimaññati nāma sāpi niraye nibbatti ti tassā sāmikavattādīnaṃ aparipūrikāya sāmikādayo akkositvā paribhāsitvā niraye nibbattāya lohapathaviyaṃ  nipajjāpetvā ayasaṅkunā mukhaṃ vivaritvā balisena jivhaggaṃ nibbahanti rajjubandhanena sabandhanaṃ kaḍḍhanti nti kimibharitaṃ idaṃ vuttaṃ hoti  mahārāja so nerayikasatto evaṃ nikkaḍḍhitaṃ attano byāmena byāmamattaṃ jivhaṃ āvudhehi koṭṭitakoṭṭitaṭṭhāne sañjātehi mahādoṇippamāṇehi kimīhi bharitaṃ passati ti nirayapāle yācitukāmopi kiñci vattuṃ na sakkoti ti evaṃ sā tattha bahūni vassasahassāni paccitvā puna tāpanamahāniraye paccati
evaṃ mahāsatto sāmikavattasassusasuravattādīni apūrentīnaṃ paccananirayaṃ dassetvā idāni sūkarikādīnaṃ paccananiraye dassento tiādimāha  tattha ti pesuññakārakā nti ete orabbhikādayo etehi sattiādīhi haññamānā vetaraṇiṃ nadiṃ patantīti attho sesāni orabbhikādīnaṃ paccanaṭṭhānāni nimijātake āvi bhavissanti ti kūṭavinicchayassa ceva tulākūṭādīnañca kārake sandhāyetaṃ vuttaṃ tattha kūṭavinicchayakūṭaṭṭakārakakūṭaagghāpanikānaṃ paccananirayā nimijātake āvi bhavissanti nti vamitakaṃ nti duggatattabhāvānaṃ idaṃ vuttaṃ hoti  mahārāja te durattabhāvā sattā ayakūṭehi matthake bhijjamāne vamanti tato taṃ vantaṃ jalitaayakapallehi tesu ekaccānaṃ mukhe khipanti  iti te paresaṃ vantaṃ bhuñjanti nāma ti siṅgālā nti adhomukhaṃ nipajjāpitaṃ nikkaḍḍhitajivhaṃ ito cito ca vipphandamānaṃ ti okacārakamigena ti tathārūpeneva ti gantāro te nti ussadanirayaṃ pāḷiyaṃ pana nirayaṃ adhoti likhitaṃ ayaṃ pana nirayo nimijātake āvi bhavissatīti
iti mahāsatto ettake niraye dassetvā idāni devalokavivaraṇaṃ katvā rañño devaloke dassento āha 

 santo ca uddhaṃ gacchanti suciṇṇenidha kammunā
suciṇṇassa phalaṃ passa saindā devā sabrahmakā

 taṃ taṃ brūmi mahārāja dhammaṃ raṭṭhapatī cara
tathā rāja carāhi dhammaṃ yathā taṃ suciṇṇaṃ nānutappeyya pacchāti
tattha ti kāyādīhi upasantā nti devalokaṃ ti tattha tattha indehi saddhiṃ mahāsatto hissa cātumahārājādike deve dassento mahārāja cātumahārājike deve passa cattāro mahārājāno passa tāvatiṃse passa sakkaṃ passāti evaṃ sabbepi saindake sabrahmake ca deve dassento idampi suciṇṇassa phalaṃ idampi phalanti dassesi ti tasmā taṃ bhaṇāmi nti ito paṭṭhāya pāṇātipātādīni pañca verāni pahāya dānādīni puññāni karohīti ti yathā taṃ dānādipuññakammaṃ suciṇṇaṃ pitughātakammapaccayaṃ vippaṭisāraṃ paṭicchādetuṃ samatthatāya taṃ nānutappeyya tathā taṃ suciṇṇaṃ cara bahuṃ puññaṃ karohīti attho
so  mahāsattassa dhammakathaṃ sutvā tato paṭṭhāya assāsaṃ paṭilabhi bodhisatto pana kiñci kālaṃ tattha vasitvā attano vasanaṭṭhānaññeva gato
satthā  imaṃ dhammadesanaṃ āharitvā na bhikkhave idāneva pubbepesa mayā assāsitoyevāti vatvā jātakaṃ samodhānesi tadā rājā ajātasattu ahosi isigaṇo buddhaparisā saṃkiccapaṇḍito pana ahameva ahosinti

jātakuddānaṃ 
atha saṭṭhinipātamhi suṇātha mama bhāsitaṃ
jātakasavhayano pavaro soṇakaarindamasavhayano
tathā vuttarathesabhakiccavaroti

