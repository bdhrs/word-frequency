
ti idaṃ cātuddasītiādīhi paccekaṃ yojetabbaṃ tasmiṃ tasmiṃ dine kātabbā pavāraṇā abhedopacārena tathā vuttā  uposathakkhandhakakathāvaṇṇanāya vuttasarūpāva sāmaggipavāraṇaṃ karontehi ca paṭhamaṃ pavāraṇaṃ ṭhapetvā pāṭipadato paṭṭhāya yāva kattikacātumāsipuṇṇamā etthantare kātabbā tato pacchā vā pure vā na vaṭṭati ti suṇātu me bhante tevācikaṃ pavāreyya dvevācikaṃ pavāreyya ekavācikaṃ pavāreyyāti taṃ taṃ ñattiṃ ṭhapetvā kātabbā pavāraṇā vuccati
ti cattārimāni bhikkhave pavāraṇakammāni adhammena vaggaṃ pavāraṇakammaṃ dhammena samaggaṃ pavāraṇakammanti  vatvā tatra bhikkhave  yadidaṃ adhammena vaggaṃ pavāraṇakammaṃ na bhikkhave evarūpaṃ pavāraṇakammaṃ kātabbaṃ tatra bhikkhave yadidaṃ dhammena samaggaṃ pavāraṇakammaṃ evarūpaṃ bhikkhave pavāraṇakammaṃ kātabbantiādivacanato  tīṇi  akattabbāni pavāraṇakammāni muñcitvā kātuṃ anuññātena catutthena pavāraṇakammena pavāreyyāti attho tassa vibhāgekadesaṃ pañca yasmiṃ panāvāsetiādinā vakkhati
ti 
sammajjanī padīpo ca udakaṃ āsanena ca
pavāraṇāya etāni pubbakaraṇanti vuccati
chandapārisuddhiutukkhānaṃ bhikkhugaṇanā ca ovādo
pavāraṇāya etāni pubbakiccanti vuccatīti 
vuttaṃ navavidhaṃ pubbakiccaṃ niṭṭhāpetvā
ti 
pavāraṇā yāvatikā ca bhikkhū kammappattā
sabhāgāpattiyo ca na vijjanti
vajjanīyā ca puggalā tasmiṃ na honti
pattakallanti vuccatīti 
vutte catubbidhe pattakalle samodhānite parisamāpite
ti suṇātu me bhante saṅgho ajja pavāraṇā yadi saṅghassa pattakallaṃ saṅgho pavāreyyāti  evaṃ sabbasaṅgāhikavasena ca tevācikaṃ pavāreyyāti ca dānādikaraṇena yebhuyyena rattiyā khepitāya ca rājādiantarāye sati ca tadanurūpato dvevācikaṃ ekavācikaṃ samānavassikaṃ pavāreyyāti ca ñattiṃ ṭhapetvā  tāsaṃ viseso  dassitoyeva yathāha 
evañhi  vutte tevācikañca dvevācikañca ekavācikañca pavāretuṃ vaṭṭati samānavassikaṃ na vaṭṭati tevācikaṃ pavāreyyāti vutte pana tevācikameva vaṭṭati aññaṃ na vaṭṭati dvevācikaṃ pavāreyyāti vutte dvevācikañca tevācikañca vaṭṭati ekavācikañca samānavassikañca na vaṭṭati ekavācikaṃ pavāreyyāti vutte pana ekavācikadvevācikatevācikāni vaṭṭanti samānavassikameva na vaṭṭati samānavassikanti vutte sabbaṃ vaṭṭatīti 
ti therena bhikkhunā ekaṃsaṃ uttarāsaṅgaṃ karitvā ukkuṭikaṃ nisīditvā añjaliṃ paggahetvā evamassa vacanīyo saṅghaṃ āvuso pavāremi diṭṭhena vā tatiyampi āvuso saṅghaṃ pavāremi diṭṭhena vā passanto paṭikarissāmīti  vuttanayena kātabbā navakena bhikkhunā ekaṃsaṃ uttarāsaṅgaṃ karitvā tatiyampi bhante saṅghaṃ pavāremi diṭṭhena vā passanto paṭikarissāmīti  vuttanayena kātabbā
 theresu pavārentesu yo pana navo so sayaṃ yāva pavāreti tāva ukkuṭikaṃ nisīdeyyāti yojanā
 cattāro vā tayopi vā  ekasīmāyaṃ vasanti ce  suṇantu me āyasmanto ajja pavāraṇā yadāyasmantānaṃ pattakallaṃ mayaṃ aññamaññaṃ pavāreyyāmāti  gaṇañattiṃ ṭhapetvā pavāreyyunti yojanā
nti  ettha therena bhikkhunā ekaṃsaṃ uttarāsaṅgaṃ katvā ukkuṭikaṃ nisīditvā añjaliṃ paggahetvā te tayo vā dve vā bhikkhū evamassu vacanīyā ahaṃ āvuso āyasmante pavāremi diṭṭhena vā sutena vā parisaṅkāya vā vadantu maṃ āyasmanto anukampaṃ upādāya passanto paṭikarissāmi dutiyampi tatiyampi ahaṃ āvuso āyasmante pavāremi diṭṭhena vā sutena vā parisaṅkāya vā vadantu maṃ āyasmanto anukampaṃ upādāya passanto paṭikarissāmīti  pavāretabbaṃ navenapi ahaṃ bhante āyasmante pavāremi diṭṭhena vā sutena vā parisaṅkāya vā vadantu maṃ āyasmanto anukampaṃ upādāya  passanto paṭikarissāmi dutiyampi tatiyampi ahaṃ bhante āyasmante pavāremi diṭṭhena vā sutena vā parisaṅkāya vā vadantu maṃ āyasmanto anukampaṃ upādāya passanto paṭikarissāmīti pavāretabbaṃ
 tesu therena ahaṃ āvuso āyasmantaṃ pavāremi diṭṭhena vā sutena vā parisaṅkāya vā vadatu maṃ āyasmā anukampaṃ upādāya passanto paṭikarissāmi dutiyampi tatiyampi ahaṃ āvuso āyasmantaṃ pavāremi paṭikarissāmīti  pavāretabbaṃ navenapi ahaṃ bhante āyasmantaṃ pavāremi vadatu maṃ āyasmā anukampaṃ upādāya passanto paṭikarissāmi dutiyampi tatiyampi ahaṃ bhante āyasmantaṃ pavāremi paṭikarissāmīti pavāretabbaṃ
ti pubbakiccaṃ samāpetvā ajja me pavāraṇā cātuddasīti vā pannarasīti vā vatvā adhiṭṭhāmīti adhiṭṭheyya  yathāha ajja me pavāraṇāti ettha sace cātuddasikā hoti ajja me pavāraṇā cātuddasīti sace pannarasikā ajja me pavāraṇā pannarasīti evaṃ adhiṭṭhātabbanti  iminā sabbasaṅgāhādiñattīsu ca tasmiṃ tasmiṃ divase so so vohāro kātabboti dīpitameva
ti pañcahi atirekehi vā bhikkhūhi kattabbā pavāraṇā saṅghapavāraṇā
ti paṭhamapavāraṇāya pavārite ti kenaci antarāyena purimikāya ca pacchimikāya ca vassūpanāyikāya vassaṃ anupagato ti pacchimikāya upagato vuttañhi  avutthoti pacchimikāya upagato apariniṭṭhitattā avutthoti vuccatīti pārisuddhiuposathaṃ kareyyāti yojanā ettha tesaṃ santiketi seso
 yasmiṃ  panāvāse pañca vā cattāro vā tayo vā samaṇā vasanti te tattha ekekassa pavāraṇaṃ haritvāna sace aññamaññaṃ pavārenti āpatti dukkaṭanti yojanā
nti adhammena samaggantiādikaṃ vinicchayaṃ ti imasmiṃ pavāraṇādhikāre ti vinayadharo ti uposathavinicchaye vuttakkamena ti jāneyya
nti attano uposathaṃ sampādeti ti uposathādisabbaṃ kammaṃ nipphādeti ti attano uposathaṃ na nipphādeti
ti  yasmā attano suciṃ na sādheti tasmā nti attano ca saṅghassa ca ti uposathādikammanippajjanatthaṃ idha imasmiṃ uposathakammādipakaraṇe ti ettha saddena pavāraṇā saṅgahitā teneva vakkhati chandaṃ vā pārisuddhiṃ vā gahetvā vā pavāraṇanti
chandapārisuddhipavāraṇaṃ dentena sace sāpattiko hoti āpattiṃ desetvā ekaṃsaṃ uttarāsaṅgaṃ katvā ukkuṭikaṃ nisīditvā añjaliṃ paggahetvā chandādihārako bhikkhu vattabbo chandaṃ dammi chandaṃ me hara chandaṃ me ārocehīti  pārisuddhiṃ dammi pārisuddhiṃ me hara pārisuddhiṃ me ārocehīti  pavāraṇaṃ dammi pavāraṇaṃ me hara pavāraṇaṃ me ārocehi mamatthāya pavārehīti 
 chando ekenāti padacchedo ekena bahūnampi chando hātabbo tathā pārisuddhi hātabbā saddena pavāraṇā hātabbāti yojanā ti bahūnaṃ vā ekassa vā chandādihārakassa hatthato antarā aññena gahitā chandapārisuddhipavāraṇā  anavajjabhāvāya na pāpuṇāti biḷālasaṅkhalikachandādīnaṃ saṅghamajjhaṃ agamanena vaggabhāvakaraṇato
ettha ca yathā biḷālasaṅkhalikāya paṭhamavalayaṃ dutiyavalayaṃ pāpuṇāti na tatiyaṃ evamimepi chandādayo dāyakena yassa dinnā tato aññattha na gacchatīti biḷālasaṅkhalikāsadisattā  biḷālasaṅkhalikāti vuttā biḷālasaṅkhalikāggahaṇañcettha yāsaṃ kāsañci saṅkhalikānaṃ upalakkhaṇamattanti daṭṭhabbaṃ
 chandaṃ  vā pārisuddhiṃ vā pavāraṇaṃ vā gahetvā chandādihārako saṅghamappatvā sace sāmaṇerādibhāvaṃ paṭijāneyya vā vibbhameyya vā mareyya vā taṃ sabbaṃ chandādibhāvaṃ nāhaṭaṃ hoti saṅghaṃ patvā  sāmaṇerādibhāvaṃ paṭijānanto vibbhanto kālakato vā bhaveyya taṃ sabbaṃ  ānītaṃ hotīti yojanā
tattha ti ahaṃ sāmaṇerotiādinā bhūtaṃ sāmaṇerādibhāvaṃ katheyya pacchā sāmaṇerabhūmiyaṃ patiṭṭhaheyyāti attho saddena antimavatthuṃ ajjhāpanno gahito
ti antamaso taṃtaṃkammappattassa catuvaggādisaṅghassa hatthapāsaṃ patvāti attho ti pamādaṃ satisammosaṃ patto ti niddūpagato ti yakkhādīhi vikkhepamāpāditacitto ti attano chandādīnaṃ āhaṭabhāvaṃ ekassāpi bhikkhuno na katheti ti sañcetetvā jānantoyeva anādariyo nāroceti dukkaṭaṃ hoti
ti ye te bhikkhū therā vā navā vā majjhimā vā ti sahacariyena samathopi gayhati samathavipassanā ca idha taruṇāyeva adhippetā tasmā ti ettha taruṇāhi samathavipassanāhi samannāgatāti attho nti accantasaṃyoge upayogavacanaṃ ti analasā
rattindivanti ettha saddena rattiyāyeva gahaṇaṃ udāhu ekadesassāti āha nti pubbā ca sā ratti cāti  paṭhamayāmo aparā ca  sā ratti cāti  pacchimayāmo pubbaratti ca apararatti cāti samāhāradvande samāsante akārapaccayaṃ katvā nti vuttaṃ idhāpi accantasaṃyoge upayogavacanaṃ majjhimayāme kāyadarathavūpasamanatthāya supanaṃ anuññātanti taṃ vajjetvā purimapacchimayāmesu nirantarabhāvanānuyogo kātabboti dassanatthameva vuttaṃ vipassanā parāyanā samathavipassanāva paraṃ  ayanaṃ patiṭṭhā etesanti  samathavipassanāya yuttapayuttā hontīti vuttaṃ hoti
 laddho phāsuvihāro yehi te  tesaṃ ti ca sukhavihārassa mūlakāraṇattā taruṇā samathavipassanā adhippetā paṭiladdhataruṇasamathavipassanānanti attho  parihāni nāma evaṃ kate na bhaveyya
ti cīvaramāsasaṅkhāte kattikamāse pavāraṇāya saṅgaho vuttoti yojanā gāthābandhavasena ti dīgho kato pavāraṇāsaṅgaho vuttoti attho yathāha 
pavāraṇāsaṅgaho ca nāmāyaṃ vissaṭṭhakammaṭṭhānānaṃ thāmagatasamathavipassanānaṃ sotāpannādīnañca na dātabbo taruṇasamathavipassanālābhino pana sabbe vā hontu upaḍḍhā vā ekapuggalo vā ekassapi vasena dātabboyeva dinne pavāraṇāsaṅgahe antovasse parihārova hoti āgantukā tesaṃ senāsanaṃ gahetuṃ na labhanti tehipi chinnavassehi na bhavitabbaṃ pavāretvā pana antarāpi cārikaṃ pakkamituṃ labhantīti 
pavāraṇāsaṅgahassa  dānappakāro pana  gahetabbo

