

nti mahāsamayasuttaṃ tatrāyamapubbapadavaṇṇanā  ti ambaṭṭhasutte vuttena uppattinayena sakyā vata bho kumārāti udānaṃ paṭicca ti laddhanāmānaṃ rājakumārānaṃ nivāso ekopi janapado ruḷhīsaddena sakkāti vuccati tasmiṃ sakkesu janapade ti sayaṃjāte aropite himavantena saddhiṃ ekābaddhe mahati vane ti imaṃ suttaṃ kathitadivaseyeva pattaarahattehi
tatrāyaṃ anupubbikathā  sākiyakoliyā kira kapilavatthunagarassa ca koliyanagarassa ca antare rohiṇiṃ nāma nadiṃ ekeneva āvaraṇena bandhāpetvā sassāni karonti atha jeṭṭhamūlamāse sassesu milāyantesu ubhayanagaravāsikānampi kammakarā sannipatiṃsu tattha koliyanagaravāsino āhaṃsu  idaṃ udakaṃ ubhato hariyamānaṃ na tumhākaṃ na amhākaṃ pahossati amhākaṃ pana sassaṃ ekena udakeneva nipphajjissati idaṃ udakaṃ amhākaṃ dethāti kapilavatthunagaravāsino āhaṃsu  tumhesu koṭṭhe pūretvā ṭhitesu mayaṃ rattasuvaṇṇanīlamaṇikāḷakahāpaṇe ca gahetvā pacchipasibbakādihatthā na sakkhissāma tumhākaṃ gharadvāre vicarituṃ amhākampi sassaṃ ekeneva udakena nipphajjissati idaṃ udakaṃ amhākaṃ dethāti na  mayaṃ dassāmāti mayampi na dassāmāti evaṃ kalahaṃ vaḍḍhetvā eko uṭṭhāya ekassa pahāraṃ adāsi sopi aññassāti evaṃ aññamaññaṃ paharitvā rājakulānaṃ jātiṃ ghaṭṭetvā kalahaṃ vaḍḍhayiṃsu
koliyakammakarā vadanti  tumhe kapilavatthuvāsike gahetvā gajjatha ye soṇasiṅgālādayo viya attano bhaginīhi saddhiṃ saṃvasiṃsu etesaṃ hatthino ca assā ca phalakāvudhāni  ca amhākaṃ kiṃ karissantīti sākiyakammakarāpi vadanti  tumhe dāni kuṭṭhino dārake gahetvā gajjatha ye anāthā niggatikā tiracchānā viya kolarukkhe vasiṃsu etesaṃ hatthino ca assā ca phalakāvudhāni ca amhākaṃ  kiṃ karissantīti te gantvā tasmiṃ kamme niyuttaamaccānaṃ kathesuṃ amaccā rājakulānaṃ kathesuṃ tato sākiyā  bhaginīhi saddhiṃ saṃvāsikānaṃ thāmañca balañca dassessāmāti yuddhasajjā nikkhamiṃsu koliyāpi  kolarukkhavāsīnaṃ thāmañca balañca dassessāmāti yuddhasajjā nikkhamiṃsu
bhagavāpi rattiyā paccūsasamayeva mahākaruṇāsamāpattito vuṭṭhāya lokaṃ volokento ime evaṃ yuddhasajje nikkhamante addasa disvā  mayi gate ayaṃ kalaho vūpasamissati nu kho udāhu noti upadhārento  ahamettha gantvā kalahavūpasamanatthaṃ tīṇi jātakāni kathessāmi tato kalaho vūpasamissati atha sāmaggidīpanatthāya dve jātakāni kathetvā  desessāmi desanaṃ sutvā ubhayanagaravāsinopi aḍḍhatiyāni aḍḍhatiyāni kumārasatāni dassanti ahaṃ te pabbajissāmi tadā mahāsamāgamo bhavissatīti sanniṭṭhānamakāsi tasmā imesu yuddhasajjesu nikkhamantesu kassaci anārocetvā sayameva pattacīvaramādāya gantvā dvinnaṃ senānaṃ antare ākāse pallaṅkaṃ ābhujitvā chabbaṇṇarasmiyo vissajjetvā nisīdi
kapilavatthuvāsino bhagavantaṃ disvāva  amhākaṃ ñātiseṭṭho satthā āgato diṭṭho nu kho tena amhākaṃ kalahakāraṇabhāvoti cintetvā  na kho pana sakkā bhagavati āgate amhehi parassa sarīre satthaṃ pātetuṃ koliyanagaravāsino amhe  hanantu vā pacantu vāti āvudhāni chaḍḍetvā bhagavantaṃ vanditvā nisīdiṃsu koliyanagaravāsinopi tatheva cintetvā āvudhāni chaḍḍetvā bhagavantaṃ vanditvā nisīdiṃsu
bhagavā jānantova  kasmā āgatattha mahārājāti pucchi bhagavā na titthakīḷāya na pabbatakīḷāya na nadīkīḷāya na giridassanatthaṃ imasmiṃ pana ṭhāne saṅgāmaṃ paccupaṭṭhapetvā āgatamhāti kiṃ nissāya vo kalaho mahārājāti udakaṃ bhanteti udakaṃ kiṃ agghati mahārājāti appagghaṃ bhanteti pathavī nāma kiṃ agghati mahārājāti anagghā bhanteti khattiyā kiṃ agghanti mahārājāti khattiyā nāma anagghā bhanteti appamūlakaṃ udakaṃ nissāya kimatthaṃ anagghe khattiye nāsetha mahārājāti kalahe assādo nāma natthi kalahavasena mahārājā aṭṭhāne veraṃ katvā ekāya rukkhadevatāya kāḷasīhena saddhiṃ baddhāghāto  sakalampi  imaṃ kappaṃ anuppattoyevāti vatvā  kathesi tato parapattiyena nāma mahārājā na bhavitabbaṃ parapattiyā hutvā hi ekassa sasakassa kathāya tiyojanasahassavitthate himavante catuppadagaṇā mahāsamuddaṃ pakkhandino ahesuṃ tasmā parapattiyena na bhavitabbanti vatvā  kathesi tato  kadāci mahārājā dubbalopi mahabbalassa randhaṃ vivaraṃ passati kadāci mahabbalo dubbalassa laṭukikāpi hi sakuṇikā hatthināgaṃ ghātesīti vatvā  kathesi evaṃ kalahavūpasamatthāya tīṇi jātakāni kathetvā sāmaggiparidīpanatthāya dve jātakāni kathesi kathaṃ samaggānañhi mahārājā koci otāraṃ nāma passituṃ na sakkotīti vatvā  kathesi tato samaggānaṃ mahārājā koci vivaraṃ passituṃ nāsakkhi yadā pana aññamaññaṃ vivādamakaṃsu atha te nesādaputto jīvitā voropetvā ādāya gato vivāde assādo nāma natthīti vatvā  kathesi evaṃ imāni pañca jātakāni kathetvā avasāne attadaṇḍasuttaṃ kathesi
rājāno  pasannā  sace satthā nāgamissa mayaṃ sahatthā aññamaññaṃyeva vadhitvā lohitanadiṃ pavattayissāma amhākaṃ puttabhātaro gehadvāre na passeyyāma sāsanapaṭisāsanampi no āharaṇako na bhavissati satthāraṃ nissāya no jīvitaṃ laddhaṃ sace pana satthā agāraṃ ajjhāvasissa dvisahassadīpaparivāresu catūsu mahādīpesu rajjamassa hatthagataṃ abhavissa atirekasahassaṃ kho panassa puttā abhavissaṃsu tato khattiyaparivārova avicarissa taṃ kho panesa sampattiṃ pahāya nikkhamitvā sambodhiṃ patto idānipi khattiyaparivāroyeva vicaratūti ubhayanagaravāsino aḍḍhatiyāni aḍḍhatiyāni kumārasatāni adaṃsu bhagavā te pabbājetvā mahāvanaṃ agamāsi tesaṃ garugāravavasena na attano ruciyā pabbajitānaṃ anabhirati uppajji purāṇadutiyikāyopi nesaṃ ayyaputtā ukkaṇṭhantu gharāvāso na saṇṭhātītiādīni vatvā sāsanaṃ pesenti te atirekataraṃ ukkaṇṭhiṃsu
bhagavā āvajjanto tesaṃ anabhiratabhāvaṃ ñatvā ime bhikkhū mādisena buddhena saddhiṃ ekato vasantā ukkaṇṭhanti handa nesaṃ kuṇāladahassa vaṇṇaṃ kathetvā tattha netvā anabhiratiṃ vinodessāmīti  kuṇāladahassa vaṇṇaṃ kathesi te taṃ daṭṭhukāmā ahesuṃ daṭṭhukāmattha bhikkhave kuṇāladahanti āma bhagavāti yadi evaṃ etha gacchāmāti iddhimantānaṃ bhagavā gamanaṭṭhānaṃ mayaṃ kathaṃ gamissāmāti tumhe gantukāmā hotha ahaṃ mamānubhāvena gahetvā gamissāmīti sādhu bhanteti atha bhagavā pañca bhikkhusatāni gahetvā ākāse uppatitvā  kuṇāladahe patiṭṭhāya te bhikkhū āha  bhikkhave imasmiṃ kuṇāladahe yesaṃ macchānaṃ nāmaṃ na jānātha tesaṃ nāmaṃ pucchathāti
te pucchiṃsu bhagavā pucchitapucchitaṃ kathesi na kevalaṃ macchānaṃyeva tasmiṃ vanasaṇḍe rukkhānampi pabbatapāde dvipadacatuppadasakuṇānampi nāmāni pucchāpetvā kathesi atha dvīhi sakuṇehi mukhatuṇḍakena ḍaṃsitvā gahitadaṇḍake nisinno kuṇālasakuṇarājā purato pacchato ubhosu passesu sakuṇasaṅghaparivuto āgacchati bhikkhū taṃ disvā  esa bhante imesaṃ sakuṇānaṃ rājā bhavissati parivārā ete etassāti  maññāmāti evameva bhikkhave ayampi mama vaṃso mama paveṇīti idāni tāva mayaṃ bhante ete sakuṇe passāma yaṃ pana bhagavā ayampi mama vaṃso mama paveṇīti āha taṃ sotukāmamhāti sotukāmattha bhikkhaveti āma bhagavāti tena hi suṇāthāti tīhi gāthāsatehi maṇḍetvā  kathento anabhiratiṃ vinodesi desanāpariyosāne sabbepi sotāpattiphale patiṭṭhahiṃsu maggeneva ca nesaṃ iddhipi āgatā bhagavā  hotu tāva ettakaṃ etesaṃ bhikkhūnanti ākāse uppatitvā mahāvanameva agamāsi tepi bhikkhū gamanakāle dasabalassa ānubhāvena gantvā āgamanakāle attano ānubhāvena bhagavantaṃ parivāretvā mahāvane otariṃsu
bhagavā paññattāsane nisīditvā te bhikkhū āmantetvā  etha bhikkhave nisīdatha uparimaggattayavajjhānaṃ vo kilesānaṃ pahānāya kammaṭṭhānaṃ kathessāmīti kammaṭṭhānaṃ kathesi bhikkhū cintesuṃ  bhagavā amhākaṃ anabhiratabhāvaṃ ñatvā kuṇāladahaṃ netvā anabhiratiṃ vinodesi tattha sotāpattiphalappattānaṃ no idāni idha tiṇṇaṃ maggānaṃ kammaṭṭhānaṃ adāsi na kho panamhehi sotāpannā mayanti vītināmetuṃ vaṭṭati uttamapurisasadisehi no bhavituṃ vaṭṭatīti te dasabalassa pāde vanditvā uṭṭhāya nisīdanaṃ papphoṭetvā visuṃ visuṃ pabbhārarukkhamūlesu nisīdiṃsu
bhagavā  cintesi  ime bhikkhū pakatiyāpi avissaṭṭhakammaṭṭhānā laddhupāyassa pana bhikkhuno kilamanakāraṇaṃ nāma natthi gacchantā gacchantā ca vipassanaṃ vaḍḍhetvā arahattaṃ patvā  attanā attanā paṭiladdhaguṇaṃ ārocessāmāti mama santikaṃ āgamissanti etesu āgatesu dasasahassacakkavāḷe devatā ekacakkavāḷe sannipatissanti mahāsamayo bhavissati vivitte okāse mayā nisīdituṃ vaṭṭatīti tato vivitte okāse buddhāsanaṃ paññapetvā nisīdi
sabbapaṭhamaṃ  kammaṭṭhānaṃ gahetvā gatathero saha paṭisambhidāhi arahattaṃ pāpuṇi tato aparo tato aparoti pañcasatāpi paduminiyaṃ padumāni viya vikasiṃsu sabbapaṭhamaṃ  arahattappattabhikkhu  bhagavato ārocessāmīti pallaṅkaṃ vinibbhujitvā nisīdanaṃ papphoṭetvā uṭṭhāya dasabalābhimukho ahosi evaṃ aparopi aparopīti pañcasatāpi bhattasālaṃ pavisantā viya paṭipāṭiyāva āgamaṃsu paṭhamaṃ āgato vanditvā nisīdanaṃ paññapetvā ekamantaṃ nisīditvā paṭiladdhaguṇaṃ ārocetukāmo  atthi nu kho añño koci natthīti nivattitvā āgamanamaggaṃ olokento aparampi addasa aparampi addasa iti sabbepi te āgantvā ekamantaṃ nisīditvā ayaṃ imassa harāyamāno na kathesi ayaṃ imassa harāyamāno na kathesīti khīṇāsavānaṃ kira dve ākārā honti  aho vata mayā paṭiladdhaguṇaṃ sadevako loko khippameva paṭivijjheyyāti cittaṃ uppajjati paṭiladdhabhāvaṃ pana nidhiladdhapuriso viya na aññassa ārocetukāmo hoti
evaṃ osīdamatte pana tasmiṃ ariyamaṇḍale pācīnayugandharaparikkhepato abbhā mahikā dhūmo rajo rāhūti imehi upakkilesehi vippamuttaṃ buddhuppādapaṭimaṇḍitassa lokassa rāmaṇeyyakadassanatthaṃ pācīnadisāya ukkhittarajatamayamahāādāsamaṇḍalaṃ viya nemivaṭṭiyaṃ gahetvā parivattiyamānarajatacakkasassirikaṃ puṇṇacandamaṇḍalaṃ ullaṅghitvā anilapathaṃ paṭipajjittha iti evarūpe khaṇe laye muhutte bhagavā sakkesu viharati kapilavatthusmiṃ mahāvane mahatā bhikkhusaṅghena saddhiṃ pañcamattehi bhikkhusatehi sabbeheva arahantehi
tattha bhagavāpi mahāsammatassa vaṃse uppanno tepi pañcasatā bhikkhū mahāsammatassa kule uppannā bhagavāpi khattiyagabbhe jāto tepi khattiyagabbhe  jātā bhagavāpi rājapabbajito tepi rājapabbajitā bhagavāpi setacchattaṃ pahāya hatthagataṃ cakkavattirajjaṃ nissajjetvā pabbajito tepi setacchattaṃ pahāya hatthagatāni rajjāni nissajjetvā pabbajitā iti bhagavā parisuddhe okāse parisuddhe rattibhāge sayaṃ parisuddho parisuddhaparivāro vītarāgo vītarāgaparivāro vītadoso vītadosaparivāro vītamoho vītamohaparivāro nittaṇho nittaṇhaparivāro nikkileso nikkilesaparivāro santo santaparivāro danto dantaparivāro mutto muttaparivāro ativiya virocatīti vaṇṇabhūmi  nāmesā yattakaṃ sakkoti tattakaṃ vattabbaṃ iti ime bhikkhū sandhāya vuttaṃ  pañcamattehi bhikkhusatehi sabbeheva arahantehīti
ti  bahutarā sannipatitā mandā na sannipatitā asaññā arūpāvacaradevatā samāpannadevatā ca tatrāyaṃ sannipātakkamo mahāvanassa kira sāmantā devatā caliṃsu  āyāma bho buddhadassanaṃ nāma bahūpakāraṃ dhammassavanaṃ bahūpakāraṃ bhikkhusaṅghadassanaṃ bahūpakāraṃ āyāma āyāmāti mahāsaddaṃ kurumānā āgantvā bhagavantañca taṃmuhuttaṃ arahattappattakhīṇāsave ca vanditvā ekamantaṃ aṭṭhaṃsu eteneva upāyena tāsaṃ tāsaṃ saddaṃ sutvā saddantaraaḍḍhagāvutagāvutaaḍḍhayojanayojanādivasena tiyojanasahassavitthate himavante tikkhattuṃ tesaṭṭhiyā nagarasahassesu navanavutiyā doṇamukhasatasahassesu channavutiyā paṭṭanakoṭisatasahassesu chapaṇṇāsāya ratanākaresūti sakalajambudīpe pubbavidehe aparagoyāne uttarakurumhi dvīsu parittadīpasahassesūti sakalacakkavāḷe tato dutiyatatiyacakkavāḷeti evaṃ dasasahassacakkavāḷesu devatā sannipatitāti veditabbā dasasahassacakkavāḷañhi idha dasalokadhātuyoti adhippetā tena vuttaṃ  dasahi ca lokadhātūhi devatā yebhuyyena sannipatitā hontīti
evaṃ sannipatitāhi devatāhi sakalacakkavāḷagabbhaṃ yāva brahmalokā sūcighare nirantaraṃ pakkhittasūcīhi viya paripuṇṇaṃ hoti tatra brahmalokassa evaṃ uccattanaṃ veditabbaṃ lohapāsāde kira sattakūṭāgārasamo pāsāṇo brahmaloke ṭhatvā adho khitto catūhi  māsehi pathaviṃ pāpuṇāti evaṃ mahante okāse yathā heṭṭhā ṭhatvā khittāni pupphāni vā dhūmo vā upari gantuṃ upari vā ṭhatvā khittasāsapā heṭṭhā otarituṃ antaraṃ na labhanti evaṃ nirantaraṃ devatā ahesuṃ yathā kho pana cakkavattirañño nisinnaṭṭhānaṃ asambādhaṃ hoti āgatāgatā mahesakkhā khattiyā okāsaṃ labhantiyeva parato parato pana atisambādhaṃ hoti evameva bhagavato nisinnaṭṭhānaṃ asambādhaṃ āgatāgatā mahesakkhā devatā ca mahābrahmāno ca okāsaṃ labhantiyeva apisudaṃ  bhagavato āsannāsannaṭṭhāne mahāparinibbāne vuttanayeneva vālaggakoṭinitudanamatte padese dasapi vīsampi sabbaparato tiṃsampi devatā sukhume sukhume attabhāve māpetvā aṭṭhaṃsu saṭṭhi saṭṭhi devatā aṭṭhaṃsu
nti suddhāvāsavāsīnaṃ  nāma suddhānaṃ anāgāmikhīṇāsavānaṃ āvāsā pañca brahmalokā ti kasmā ahosi te kira brahmāno samāpattiṃ samāpajjitvā yathāparicchedena vuṭṭhitā brahmabhavanaṃ olokentā pacchābhatte bhattagehaṃ viya suññataṃ addasaṃsu tato kuhiṃ brahmāno gatāti āvajjantā mahāsamāgamaṃ ñatvā  ayaṃ samāgamo mahā mayaṃ ohīnā ohīnakānaṃ okāso dullabho hoti tasmā  gacchantā atucchahatthā hutvā ekekaṃ gāthaṃ abhisaṅkharitvā gacchāma tāya mahāsamāgame ca attano āgatabhāvaṃ jānāpessāma dasabalassa ca vaṇṇaṃ bhāsissāmāti iti tesaṃ samāpattito vuṭṭhāya āvajjitattā etadahosi
nti pāḷiyaṃ bhagavato santike abhimukhaṭṭhāneyeva otiṇṇā viya katvā vuttā na kho panettha evaṃ attho veditabbo te pana brahmaloke ṭhitāyeva gāthā abhisaṅkharitvā eko puratthimacakkavāḷamukhavaṭṭiyaṃ otari eko dakkhiṇacakkavāḷamukhavaṭṭiyaṃ eko pacchimacakkavāḷamukhavaṭṭiyaṃ eko uttaracakkavāḷamukhavaṭṭiyaṃ otari tato puratthimacakkavāḷamukhavaṭṭiyaṃ otiṇṇabrahmā nīlakasiṇaṃ samāpajjitvā nīlarasmiyo vissajjitvā dasasahassacakkavāḷadevatānaṃ maṇicammaṃ paṭimuñcanto viya attano āgatabhāvaṃ jānāpetvā buddhavīthi  nāma kenaci ottharituṃ na sakkā tasmā pahaṭabuddhavīthiyāva āgantvā bhagavantaṃ abhivādetvā ekamantaṃ aṭṭhāsi ekamantaṃ ṭhito attanā abhisaṅkhataṃ gāthaṃ abhāsi
dakkhiṇacakkavāḷamukhavaṭṭiyaṃ otiṇṇabrahmāpi pītakasiṇaṃ samāpajjitvā pītarasmiyo suvaṇṇapabhaṃ muñcitvā dasasahassacakkavāḷadevatānaṃ suvaṇṇapaṭaṃ pārupento viya attano āgatabhāvaṃ jānāpetvā tatheva aṭṭhāsi pacchimacakkavāḷamukhavaṭṭiyaṃ  otiṇṇabrahmāpi lohitakasiṇaṃ samāpajjitvā lohitarasmiyo muñcitvā dasasahassacakkavāḷadevatānaṃ rattavarakambalena parikkhipanto viya attano āgatabhāvaṃ jānāpetvā tatheva aṭṭhāsi uttaracakkavāḷamukhavaṭṭiyaṃ otiṇṇabrahmāpi odātakasiṇaṃ samāpajjitvā odātarasmiyo muñcitvā dasasahassacakkavāḷadevatānaṃ sumanapaṭaṃ pārupanto viya attano āgatabhāvaṃ jānāpetvā tatheva aṭṭhāsi
pāḷiyaṃ pana bhagavato purato pāturahesuṃ atha kho tā devatā bhagavantaṃ abhivādetvā ekamantaṃ aṭṭhaṃsūti evaṃ ekakkhaṇaṃ viya purato pātubhāvo ca abhivādetvā ekamantaṃ ṭhitabhāvo ca vutto so iminā anukkamena ahosi ekato katvā pana dassito gāthābhāsanaṃ pana pāḷiyaṃ visuṃ visuṃyeva vuttaṃ
tattha ti mahāsamūho  vuccati vanasaṇḍo ubhayenapi bhagavā imasmiṃ vanasaṇḍe ajja mahāsamūho mahāsannipātoti āha tato yesaṃ so sannipāto te dassetuṃ ti āha tattha ti devaghaṭā nti evaṃ samāgate devakāye disvā mayampi imaṃ dhammasamūhaṃ āgatā kiṃ kāraṇā  kenaci aparājitaṃ ajjeva tayo māre madditvā vijitasaṅgāmaṃ imaṃ aparājitasaṅghaṃ dassanatthāya āgatamhāti attho so pana brahmā imaṃ gāthaṃ bhāsitvā bhagavantaṃ abhivādetvā puratthimacakkavāḷamukhavaṭṭiyaṃyeva aṭṭhāsi
atha dutiyo vuttanayeneva āgantvā abhāsi tattha ti tasmiṃ sannipātaṭṭhāne bhikkhū ti samādhinā yojesuṃ ti attano cittaṃ sabbe vaṅkakuṭilajimhabhāve haritvā ujukaṃ akariṃsu ti  yathā samappavattesu sindhavesu odhastapatodo sārathi sabbayottāni gahetvā acodento avārento tiṭṭhati evaṃ chaḷaṅgupekkhāsamannāgatā guttadvārā sabbepete pañcasatā bhikkhū indriyāni rakkhanti paṇḍitā ete daṭṭhuṃ idhāgatamha bhagavāti sopi gantvā yathāṭhāneyeva aṭṭhāsi
atha  tatiyo vuttanayeneva āgantvā abhāsi tattha nti rāgadosamohakhīlaṃ chinditvā nti rāgadosamohapalighameva ntipi rāgadosamohaindakhīlameva ti ete taṇhāejāya abhāvena anejā bhikkhū indakhīlaṃ ūhacca samūhanitvā ti catūsu disāsu appaṭihatacārikaṃ caranti ti nirupakkilesā ti nimmalā idaṃ tasseva vevacanaṃ ti pañcahi cakkhūhi cakkhumantena ti cakkhutopi dantā sotatopi ghānatopi jivhātopi kāyatopi manatopi dantā ti taruṇanāgā te evarūpena anuttarena yogācariyena damite taruṇanāge dassanāya āgatamha bhagavāti sopi gantvā yathāṭhāneyeva aṭṭhāsi
atha catuttho vuttanayeneva āgantvā abhāsi tattha ti nibbematikasaraṇagamanena gatā sopi gantvā yathāṭhāneyeva aṭṭhāsi

 atha bhagavā olokento pathavītalato yāva cakkavāḷamukhavaṭṭiparicchedā yāva akaniṭṭhabrahmalokā devatāsannipātaṃ disvā cintesi  mahā ayaṃ devatāsamāgamo bhikkhū pana evaṃ mahā devatāya samāgamoti na jānanti handa nesaṃ ācikkhāmīti evaṃ cintetvā  atha kho bhagavā bhikkhū āmantesīti sabbaṃ vitthāretabbaṃ tattha ti etaṃ paramaṃ pamāṇaṃ etesanti etaparamā idāni buddhānaṃ pana abhāvā yepi te bhikkhave etarahīti tatiyo vāro na vutto ti kasmā āha devatānaṃ cittakallatājananatthaṃ devatā kira cintesuṃ  bhagavā evaṃ mahante samāgame mahesakkhānaṃyeva devatānaṃ nāmagottāni kathessati appesakkhānaṃ kiṃ kathessatīti atha  bhagavā imā devatā kiṃ cintentīti āvajjanto mukhena hatthaṃ pavesetvā hadayamaṃsaṃ maddanto viya sabhaṇḍaṃ coraṃ gaṇhanto viya ca taṃ tāsaṃ cittācāraṃ ñatvā  dasasahassacakkavāḷato āgatāgatānaṃ appesakkhamahesakkhānaṃ sabbāsampi devatānaṃ nāmagottaṃ kathessāmīti cintesi
buddhā nāma mahantā ete sattavisesā yaṃ sadevakassa  lokassa diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā na kiñci katthaci nīlādivasena vibhattarūpārammaṇesu rūpārammaṇaṃ vā bherīsaddādivasena vibhattasaddārammaṇādīsu visuṃ visuṃ saddādiārammaṇaṃ vā atthi yaṃ etesaṃ ñāṇamukhe āpāthaṃ nāgacchati yathāha 
yaṃ bhikkhave sadevakassa lokassa sadevamanussāya diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tamahaṃ jānāmi tamahaṃ passāmi tamahaṃ abbhaññāsinti 
evaṃ sabbattha appaṭihatañāṇo bhagavā sabbāpi tā devatā bhabbābhabbavasena dve koṭṭhāse akāsi kammāvaraṇena vā samannāgatātiādinā nayena vuttā sattā  nāma te ekavihāre vasantepi buddhā na olokenti viparītā pana  nāma te dūre vasantepi gantvā saṅgaṇhanti tasmā tasmimpi devatāsannipāte ye abhabbā te pahāya bhabbe pariggahesi pariggahetvā  ettakā ettha rāgacaritā ettakā dosacaritā ettakā mohacaritāti caritavasena cha koṭṭhāse akāsi atha nesaṃ sappāyaṃ dhammadesanaṃ upadhārayanto  rāgacaritānaṃ devatānaṃ  kathessāmi dosacaritānaṃ  mohacaritānaṃ  vitakkacaritānaṃ  saddhācaritānaṃ  buddhicaritānaṃ  kathessāmīti desanaṃ vavatthapetvā puna taṃ parisaṃ manasākāsi  attajjhāsayena nu kho jāneyya parajjhāsayena atthuppattikena pucchāvasenāti tato pucchāvasena jāneyyāti ñatvā atthi nu kho koci devatānaṃ ajjhāsayaṃ gahetvā caritavasena pañhaṃ pucchituṃ samatthoti tesu pañcasatesu bhikkhūsu ekopi  na sakkotīti addasa tato asītimahāsāvake dve aggasāvake ca samannāharitvā tepi  na sakkontīti disvā cintesi sace paccekabuddho bhaveyya sakkuṇeyya nu khoti sopi na sakkuṇeyyāti ñatvā sakkasuyāmādīsu koci sakkuṇeyyāti samannāhari sace hi tesu koci sakkuṇeyya taṃ pucchāpetvā attanā vissajjeyya na pana tesupi koci sakkoti
athassa  etadahosi  mādiso buddhoyeva sakkuṇeyya atthi pana katthaci añño buddhoti anantāsu lokadhātūsu anantañāṇaṃ pattharitvā olokento aññaṃ buddhaṃ na addasa anacchariyañcetaṃ yaṃ idāni attanā samaṃ na passeyya so jātadivasepi brahmajālavaṇṇanāyaṃ vuttanayena attanā samaṃ apassanto  aggohamasmi lokassāti appaṭivattiyaṃ sīhanādaṃ nadi evaṃ aññaṃ attanā samaṃ apassitvā cintesi  sace ahaṃ pucchitvā ahameva vissajjeyyaṃ evampetā devatā na sakkhissanti paṭivijjhituṃ aññasmiṃ pana buddheyeva pucchante mayi ca vissajjante accherakaṃ bhavissati sakkhissanti ca devatā paṭivijjhituṃ tasmā nimmitabuddhaṃ māpessāmīti abhiññāpādakajjhānaṃ samāpajjitvā vuṭṭhāya  pattacīvaragahaṇaṃ ālokitavilokitaṃ samiñjitapasāritañca mama sadisaṃyeva hotūti kāmāvacaracittehi parikammaṃ katvā pācīnayugandharaparikkhepato ullaṅghamānaṃ candamaṇḍalaṃ bhinditvā nikkhamantaṃ viya rūpāvacaracittena adhiṭṭhāsi
devasaṅgho taṃ disvā  aññopi nu kho bho cando uggatoti āha atha candaṃ ohāya āsannatare jāte na cando sūriyo uggatoti puna āsannatare jāte na sūriyo devavimānaṃ ekanti puna āsannatare jāte na devavimānaṃ devaputto ekoti puna āsannatare jāte na devaputto mahābrahmā ekoti puna āsannatare jāte na mahābrahmā aparopi bho buddho āgatoti āha tattha puthujjanadevatā cintayiṃsu  ekabuddhassa tāva ayaṃ devatāsannipāto dvinnaṃ kīva mahanto bhavissatīti ariyadevatā cintayiṃsu  ekissā lokadhātuyā dve buddhā nāma natthi addhā bhagavatā attanā sadiso añño eko buddho nimmitoti
atha tassa devasaṅghassa passantasseva nimmitabuddho āgantvā dasabalaṃ avanditvāva sammukhaṭṭhāne samasamaṃ katvā māpite āsane nisīdi bhagavatopi dvattiṃsa mahāpurisalakkhaṇāni nimmitassāpi dvattiṃsāva bhagavatopi  sarīrā chabbaṇṇarasmiyo nikkhamanti  nimmitassāpi bhagavato sarīrarasmiyo nimmitassa sarīre paṭihaññanti nimmitassa sarīrarasmiyo bhagavato kāye paṭihaññanti tā dvinnampi buddhānaṃ sarīrato  uggamma akaniṭṭhabhavanaṃ āhacca tato paṭinivattitvā devatānaṃ matthakapariyante otaritvā cakkavāḷamukhavaṭṭiyaṃ patiṭṭhahiṃsu sakalacakkavāḷagabbhaṃ suvaṇṇamayavaṅkagopānasīvinaddhamiva cetiyagharaṃ virocittha dasasahassacakkavāḷadevatā ekacakkavāḷe rāsibhūtā dvinnaṃ buddhānaṃ rasmigabbhantaraṃ pavisitvā aṭṭhaṃsu nimmitabuddho nisīdantoyeva dasabalassa bodhipallaṅke kilesappahānaṃ abhitthavanto 
pucchāmi muniṃ pahūtapaññaṃ
tiṇṇaṃ pāraṅgataṃ parinibbutaṃ ṭhitattaṃ
nikkhamma gharā panujja kāme
kathaṃ bhikkhu sammā so loke paribbajeyyāti  
gāthaṃ abhāsi satthā devatānaṃ tāva cittakallatājananatthaṃ āgatāgatānaṃ nāmagottāni kathessāmīti cintetvā tiādimāha
 tattha ti akkharapadaniyamitaṃ vacanasaṅghātaṃ pavattayissāmi ti yesu yesu ṭhānesu bhummā devatā taṃ taṃ nissitā ntiādīhi tesaṃ bhikkhūnaṃ vaṇṇaṃ kathesi ye bhikkhū girikucchiṃ nissitāti attho ti pesitacittā ti avikkhittā
ti bahujanā ti sīhā viya nilīnā ekattaṃ upagatā ti lomahaṃsaṃ abhibhavitvā ṭhitā nibbhayāti vuttaṃ hoti ti odātacittā hutvā suddhā ti vippasannaanāvilā
ti sammāsambuddhena saddhiṃ atirekapañcasate bhikkhū jānitvā ti kapilavatthusamīpamhi jāte vanasaṇḍe ti tadā āmantayi ti attano dhammadesanāya savanante jātattā sāvake  sikkhattayasāsane  ratattā sāsane rate idaṃ sabbaṃ  silokamanukassāmīti vacanato aññena vuttaṃ viya katvā vadati
ti te dibbacakkhunā vijānāthāti nesaṃ bhikkhūnaṃ dibbacakkhuñāṇābhinīhāratthāya kathesi nti te ca bhikkhū taṃ buddhasāsanaṃ sutvā tāvadeva tadatthāya vīriyaṃ kariṃsu
evaṃ katamattātappānaṃyeva  kīdisaṃ amanussānaṃ dassanaṃ dibbacakkhuñāṇaṃ uppajji na taṃ tehi tasmiṃ khaṇe parikammaṃ katvā uppāditaṃ ariyamaggeneva hi taṃ nipphannaṃ amanussadassanatthaṃ panassa abhinīhāramattameva kataṃ satthāpi  atthi tumhākaṃ ñāṇaṃ taṃ nīharitvā tena hi te vijānāthāti idameva sandhāya te vijānātha bhikkhavoti āha
nti tesu bhikkhūsu ekacce bhikkhū amanussānaṃ sataṃ addasaṃsu nti eke sahassaṃ eke sattati sahassāni
nti eke satasahassaṃ addasaṃsu nti vipulaṃ addasaṃsu satavasena sahassavasena ca aparicchinnepi addasaṃsūti attho kasmā yasmā  bharitā sampuṇṇāva ahesuṃ
ti yaṃ tesu ekenekena diṭṭhaṃ tañca sabbaṃ jānitvā ti hatthatale lekhaṃ viya paccakkhato vavatthapetvā pañcahi cakkhūhi cakkhumā satthā ti pubbe vuttagāthameva nāmagottakittanatthāya āha tumhe ete vijānātha passatha oloketha ye vohaṃ kittayissāmīti ayamettha sambandho ti vacanehi ti anupaṭipāṭiyā
ti sattasahassā tāvettha kapilavatthuṃ nissāya nibbattā bhummā yakkhāyevāti vadati  ti  dibbaiddhiyuttā ti ānubhāvasampannā ti sarīravaṇṇasampannā ti parivārasampannā nti tuṭṭhacittā āgatā nti imaṃ mahāvanaṃ bhikkhūnaṃ santikaṃ bhikkhūnaṃ  dassanatthāya āgatā atha vā nti samūhaṃ bhikkhusamūhaṃ dassanāya āgatātipi attho
ti chasahassā hemavatapabbate nibbattayakkhā te ca sabbepi nīlādivaṇṇavasena nānattavaṇṇā
ti sātāgiripabbate nibbattayakkhā tisahassā
ti ete sabbepi soḷasasahassā honti
ti vessāmittapabbate nibbattā pañcasatā
ti rājagahanagare nibbatto kumbhīro nāma yakkho nti tassa vepullapabbato nivesanaṃ nivāsanaṭṭhānanti attho ti taṃ atirekaṃ yakkhānaṃ satasahassaṃ payirupāsati nti sopi kumbhīro saparivāro imaṃ vanaṃ bhikkhusamitiṃ dassanatthāya āgato
ti pācīnadisaṃ anusāsati ti catūsupi disāsu gandhabbānaṃ jeṭṭhako sabbe te tassa vase vattanti ti mahāparivāro eso mahārājā
ti tassa dhataraṭṭhassa bahavo mahabbalā puttā te sabbe sakkassa devarañño nāmadhārakā
ti taṃ disaṃ virūḷho anusāsati
ti tassāpi tādisāyeva puttā pāḷiyaṃ pana mahabbalāti likhanti aṭṭhakathāyaṃ sabbavāresu mahābalāti pāṭho
purimaṃ  disaṃ dhataraṭṭho dakkhiṇena virūḷhako
pacchimena virūpakkho kuvero uttaraṃ disaṃ
cattāro te mahārājā samantā caturo disā
daddallamānā aṭṭhaṃsu vane kāpilavatthaveti
imā pana gāthā sabbasaṅgāhikavasena vuttā
ayañcettha attho  dasasahassacakkavāḷe dhataraṭṭhā nāma mahārājāno atthi te sabbepi koṭisatasahassakoṭisatasahassagandhabbaparivārā āgantvā puratthimāya disāya kapilavatthumahāvanato paṭṭhāya cakkavāḷagabbhaṃ pūretvā ṭhitā evaṃ dakkhiṇadisādīsu virūḷhakādayo tenevāha  samantā caturo disā daddallamānā aṭṭhaṃsūti idañhi vuttaṃ hoti  samantā cakkavāḷehi āgantvā caturo disā pabbatamatthakesu aggikkhandhā viya suṭṭhu jalamānā ṭhitāti te pana yasmā kapilavatthuvanameva sandhāya āgatā tasmā cakkavāḷaṃ pūretvā cakkavāḷena samasamā ṭhitāpi  vane kāpilavatthaveti vuttā
ti tesaṃ mahārājānaṃ katapāpapaṭicchādanalakkhaṇāya māyāya yuttā kuṭilācārā dāsā atthi ye sammukhaparammukhavañcanāhi lokaṃ vañcanato vañcanikāti ca kerāṭiyasāṭheyyena samannāgatattā saṭhāti ca vuccanti tepi āgatāti attho ti te dāsā sabbepi māyākārakāva nāmena panettha eko  nāma eko  nāma pāḷiyaṃ pana veṭeṇḍūti likhanti eko  nāma eko  nāma ti sopi viṭuṭo tehi saheva āgato
ti aparo kinnighaṇḍu nāma pāḷiyaṃ pana kinnughaṇḍūti likhanti ti añño nighaṇḍu nāma ettakā dāsā ito pare pana 
panādo  opamañño ca devasuto ca mātali
cittaseno ca gandhabbo naḷo rājā janesabho
āguṃ pañcasikho ceva timbarū sūriyavacchasāti 
ime  devarājāno tattha ti devasārathi ti citto ca seno ca cittaseno ca ti ayaṃ cittaseno gandhabbakāyiko devaputto na kevalaṃ cesa sabbe pete panādādayo gandhabbā eva ti naḷakāradevaputto nāmeko ti janavasabho devaputto ti pañcasikho ceva devaputto āgato ti timbarū nāma gandhabbadevarājā ti tasseva dhītā
ti ete ca nāmavasena vuttagandhabbarājāno aññe ca etehi rājūhi saddhiṃ bahū gandhabbā nti haṭṭhatuṭṭhacittā bhikkhusaṅghasamitiṃ imaṃ vanaṃ āgatāti attho
ti nāgasadahavāsikā ca vesālīvāsikā ca nāgā saha tacchakanāgaparisāya āgatāti attho ti kambalo ca assataro ca ete kira sinerupāde vasanti supaṇṇehipi anuddharaṇīyā mahesakkhanāgā ti payāgatitthavāsino ca saha ñātisaṅghena āgatā
ti yamunavāsino ca dhataraṭṭhakule uppannā nāgā ca ti erāvaṇo ca devaputto jātiyā nāgo na hoti nāgavohārena panesa vohariyati ti sopi āgato
ti ye ime vuttappakāre nāge lobhābhibhūtā sāhasaṃ katvā haranti gaṇhanti ti dibbānubhāvato dibbā mātukucchito ca aṇḍakosato cāti dve vāre jātāti dijā pakkhayuttatāya pakkhī yojanasatantarepi yojanasahassantarepi nāge dassanasamatthacakkhutāya visuddhacakkhū ti te ākāseneva imaṃ mahāvanaṃ sampattā nti tesaṃ citrasupaṇṇāti nāmaṃ
ti tasmā sabbepi te aññamaññaṃ  mittā viya bandhavā viya ca samullapantā sammodamānā āliṅgantā hatthe gaṇhantā aṃsakūṭe hatthaṃ ṭhapentā haṭṭhatuṭṭhacittā nti buddhaṃyeva saraṇaṃ gatā
ti indena devaraññā jitā ti mahāsamuddavāsino sujātāya asurakaññāya kāraṇā sabbepi 
tesu ti kālakañcā ca mahante bhiṃsane attabhāve māpetvā āgamiṃsu  nāma aññe dhanuggahaasurā ti vepacittiasuro sucittiasuro cāti ete ca asurā namuci ca māro devaputto etehi saheva āgato ime asurā mahāsamuddavāsino ayaṃ paranimmitadevalokavāsī kasmā etehi sahāgatoti acchandikattā tepi hi acchandikā abhabbā ayampi tādisoyeva tasmā dhātuso saṃsandamāno āgato
nti balino mahāasurassa puttānaṃ sataṃ ti sabbe attano mātulassa rāhusseva nāmadharā nti attano balisenaṃ sannayhitvā sabbe katasannāhāva hutvā nti rāhuasurindaṃ upasaṅkamiṃsu ti bhaddaṃ tava hotu samayo te bhikkhūnaṃ samitiṃ vanaṃ upasaṅkamitvā bhikkhusaṅghaṃ dassanāyāti attho
nti āpokasiṇādīsu parikammaṃ katvā nibbattā tiādināmakā devā āgamuṃ ti varuṇadevatā  vāraṇadevatā somadevatāti evaṃ nāmakā ca devā yasasā nāma devena sahāgatāti attho ti mettājhāne ca karuṇājhāne ca parikammaṃ katvā nibbattadevā ti etepi mahāyasā devā āgatā
ti te dasadhā ṭhitā dasa devakāyā sabbe nīlādivasena nānattavaṇṇā āgatāti attho
ti veṇḍudevatā ca ti sahalidevatā ca ti asamadevatā ca dve ca yamakā devā ti candanissitakā devā candaṃ purato katvā āgatā tathā sūriyanissitakā devā sūriyaṃ purakkhatvā ti nakkhattanissitāpi devā nakkhattāni purato katvā āgatā ti vātavalāhakā abbhavalāhakā uṇhavalāhakā ete sabbepi valāhakāyikā mandavalāhakā nāma vuccanti tepi āgatāti attho ti vasūnaṃ devatānaṃ seṭṭho vāsavo yo sakkoti ca purindadoti ca vuccati sopi āgato
ti etepi dasa devakāyā dasadhāva āgatā ti nīlādivasena nānattavaṇṇā
ti atha sahabhū nāma devā āgatā ti aggisikhā viya jalantā jalamaggi ca sikhārivāti imāni tesaṃ nāmānītipi vuttaṃ ti ariṭṭhakadevā ca rojadevā ca ti  nāma ete devā  umāpupphasadisā hi tesaṃ sarīrābhā tasmā umāpupphanibhāsinoti vuccanti
ti ete ca dve janā ti accutadevatā ca anejakadevatā ca nti suleyyā ca rucirā ca āgatā ti vāsavanesīdevā nāma āgatā ti etepi dasadevakāyā dasadhāva āgatā
ti samānā ca mahāsamānā ca ti mānusā ca mānusuttamā ca ti khiḍḍāpadosikā manopadosikā ca devā āgatā
ti haridevā nāma āgatā ti lohitavāsino ca āgatā ti ete ca duvidhā āgatā ti etepi dasadevakāyā dasadhāva āgatā
ti ete sukkādayo tayo tehi saha veghanasā ca āgatā ti odātagayhā nāma pāmokkhadevā āgatā ti vicakkhaṇā nāma devā āgatā
ti sadāmattā ca hāragajā ca ti yasasampannā missakadevā ca ti pajjunno ca devarājā thanayanto āgato ti yo yaṃ yaṃ disaṃ yāti tattha tattha devo vassati ti etepi dasadevakāyā dasadhā āgatā
ti khemiyā devā tusitapuravāsino ca yāmādevalokavāsino ca ti yasasampannā kathakadevā ca pāḷiyaṃ pana kaṭṭhakā cāti likhanti ti lambitakadevā ca lāmaseṭṭhadevā ca ti pabbatamatthake katanaḷaggikkhandho viya jotamānā jotidevā nāma atthi te ca āsā ca devā āgatāti attho pāḷiyaṃ  pana jātināmāti likhanti āsā devatā chandavasena ti vuttā ti etepi dasa devakāyā dasadhāva āgatā
ti ete ca āpo ca devātiādikā cha dasakā saṭṭhi devanikāyā sabbe nīlādivasena nānattavaṇṇino nti nāmabhāgena nāmakoṭṭhāsena āgatā ti ye ca aññepi tehi sadisā vaṇṇatopi nāmatopi etādisāyeva sesacakkavāḷesu devā tepi āgatāyevāti ekapadeneva kalāpaṃ viya puṭakaṃ viya ca katvā sabbā devatā niddisati
evaṃ dasasu lokadhātusahassesu devakāye niddisitvā idāni yadatthaṃ te āgatā taṃ dassento nti gāthamāha tassattho  pavuṭṭhā vigatā jāti assāti ariyasaṅgho pavuṭṭhajāti nāma  rāgadosamohakhīlānaṃ abhāvā  cattāro oghe taritvā ṭhitattā  catunnaṃ āsavānaṃ abhāvena  ariyasaṅghaṃ dakkhema passissāma tesaññeva oghānaṃ tiṇṇattā  āguṃ akaraṇato nti kāḷakabhāvātītaṃ candaṃva siriyā virocamānaṃ dasabalañca dakkhema passissāmāti etadatthaṃ sabbepi te nāmanvayena āgacchuṃ ye caññe sadisā sahāti
 idāni  brahmāno dassento tiādimāha tattha ti eko brahmā paramattopi brahmāva ti ete iddhimato buddhassa bhagavato puttā ariyabrahmāno saheva āgatā ti sanaṅkumāro ca tissamahābrahmā ca ti sopi āgato
sahassaṃ brahmalokānaṃ mahābrahmābhitiṭṭhati
upapanno jutimanto bhismākāyo yasassi soti 
ettha nti ekaṅguliyā ekasahassacakkavāḷe dasahi aṅgulīhi dasasahassicakkavāḷe ālokapharaṇasamatthānaṃ mahābrahmānaṃ sahassaṃ āgataṃ ti yattha ekeko mahābrahmā aññe brahme abhibhavitvā tiṭṭhati ti  brahmaloke nibbatto ti ānubhāvasampanno ti mahākāyo dvīhi tīhi māgadhikehi gāmakkhettehi samappamāṇaattabhāvo ti attabhāvasirīsaṅkhātena yasena samannāgato
ti etasmiñca brahmasahasse ye pāṭiyekkaṃ pāṭiyekkaṃ vasaṃ vattenti evarūpā dasa issarā mahābrahmāno āgatā ti tesaṃ brahmānaṃ majjhe hārito nāma mahābrahmā satasahassabrahmaparivāro āgato
ti te sabbepi sakkaṃ devarājānaṃ jeṭṭhakaṃ katvā āgate devakāye hāritamahābrahmānaṃ jeṭṭhakaṃ katvā āgate brahmakāye ca ti mārasenā abhigatā nti kāḷakassa mārasa bālabhāvaṃ passatha
ti evaṃ attano parisaṃ āṇāpesi ti sabbaṃ vo idaṃ devamaṇḍalaṃ rāgena baddhaṃ hotu nti tumhākaṃ ekopi etesu ekampi mā muñci mā vo muñcethātipi pāṭho esevattho
ti evaṃ tattha mahāsamaye mahāseno māro mārasenaṃ  apesayi ti hatthena pathavītalaṃ paharitvā nti māravibhiṃsakadassanatthaṃ bhayānakaṃ sarañca katvā
ti savijjuko pāvussakamegho viya mahāgajjitaṃ gajjanto ti tasmiṃ samaye so māro taṃ vibhiṃsanakaṃ dassetvā paṭinivatto  ti suṭṭhu kuddho kupito kañci vase vattetuṃ  asakkonto asayaṃvase asayaṃvasī attano vasena akāmako hutvā nivatto bhagavā kira ayaṃ māro imaṃ mahāsamāgamaṃ disvā abhisamayantarāyaṃ karissāmīti antarantare mārasenaṃ pesetvā māraṃ vibhiṃsakaṃ dassetīti aññāsi pakati cesā bhagavato yattha abhisamayo na bhavissati tattha māraṃ vibhiṃsakaṃ dassentaṃ na nivāreti yattha pana abhisamayo hoti tattha yathā parisā neva mārassa rūpaṃ passati na saddaṃ suṇāti evaṃ adhiṭṭhātīti imasmiñca samāgame mahābhisamayo bhavissati tasmā yathā devatā neva tassa rūpaṃ passanti na saddaṃ suṇanti evaṃ adhiṭṭhāsi tena vuttaṃ tadā so paccudāvatti saṅkuddho asayaṃvaseti
ti taṃ sabbaṃ bhagavā jānitvā vavatthapetvā ca
ti bhikkhave mārasenā abhikkantā te tumhe attano anurūpaṃ vijānātha phalasamāpattiṃ samāpajjathāti vadati nti phalasamāpattiṃ pavisanatthāya vīriyaṃ ārabhiṃsu nti māro ca mārasenā ca vītarāgehi ariyehi dūratova apakkamuṃ nti tesaṃ vītarāgānaṃ lomānipi na cālayiṃsu atha māro bhikkhusaṅghaṃ ārabbha imaṃ gāthaṃ abhāsi 
sabbe vijitasaṅgāmā bhayātītā yasassino
modanti saha bhūtehi sāvakā te janesutāti
tattha ti dasabalassa sāsane bhūtehi sañjātehi ariyehi saddhiṃ modanti pamodanti ti jane vissutā pākaṭā abhiññātā
idaṃ  pana mahāsamayasuttaṃ nāma devatānaṃ piyaṃ manāpaṃ tasmā maṅgalaṃ vadantena abhinavaṭṭhānesu idameva suttaṃ vattabbaṃ devatā kira imaṃ suttaṃ suṇissāmāti  ohitasotā vicaranti desanāpariyosāne panassa  koṭisatasahassadevatā arahattaṃ pattā sotāpannādīnaṃ gaṇanā natthi
devatānañcassa piyamanāpabhāve idaṃ vatthu  koṭipabbatavihāre kira nāgaleṇadvāre nāgarukkhe ekā devadhītā vasati eko daharo antoleṇe imaṃ suttaṃ sajjhāyati devadhītā sutvā suttapariyosāne mahāsaddena sādhukāramadāsi ko esoti ahaṃ bhante devadhītāti kasmā sādhukāramadāsīti bhante dasabalena mahāvane nisīditvā kathitadivase imaṃ suttaṃ sutvā ajja assosiṃ bhagavatā kathitato ekakkharampi ahāpetvā suggahito ayaṃ dhammo tumhehīti dasabalassa kathayato sutaṃ tayāti āma bhanteti mahā kira devatāsannipāto ahosi tvaṃ kattha ṭhitā suṇīti
ahaṃ bhante mahāvanavāsiyā devatā mahesakkhāsu pana devatāsu āgacchantīsu jambudīpe okāsaṃ nālatthaṃ atha imaṃ tambapaṇṇidīpaṃ āgantvā jambukolapaṭṭane ṭhatvā sotuṃ āraddhamhi tatrāpi mahesakkhāsu devatāsu āgacchantīsu anukkamena paṭikkamamānā rohaṇajanapade mahāgāmassa piṭṭhibhāgato samudde galappamāṇaṃ udakaṃ pavisitvā tattha ṭhitā assosinti tuyhaṃ ṭhitaṭṭhānato dūre satthāraṃ passasi devateti kiṃ kathetha bhante satthā mahāvane dhammaṃ desento nirantaraṃ mamaññeva oloketīti maññamānā otappamānā ūmīsu nilayāmīti
taṃ divasaṃ kira koṭisatasahassadevatā arahattaṃ pattā tumhepi tadā arahattaṃ pattāti natthi bhante anāgāmiphalaṃ pattattha maññeti natthi bhante sakadāgāmiphalaṃ pattattha maññeti natthi bhante tayo magge pattā devatā kira gaṇanapathaṃ  atītā sotāpannā jātattha maññeti devatā taṃ divasaṃ sotāpattiphalaṃ pattattā harāyamānā apucchitabbaṃ pucchati ayyoti āha tato naṃ so bhikkhu āha  sakkā pana devate tava attabhāvaṃ amhākaṃ dassetunti na sakkā bhante sakalakāyaṃ  dassetuṃ aṅgulipabbamattaṃ dassessāmi ayyassāti kuñcikachiddena aṅguliṃ antoleṇābhimukhaṃ akāsi candasahassasūriyasahassauggamanakālo viya ahosi devadhītā appamattā bhante hothāti daharabhikkhuṃ  vanditvā agamāsi evaṃ imaṃ suttaṃ devatānaṃ piyaṃ manāpaṃ mamāyanti naṃ devatāti


