

 cūḷavaggassa  paṭhame kammakkhandhake tāva nti idaṃ ekapadaṃ balavabalavanti vattabbe ākāraṃ katvā balavābalavanti vuttaṃ tañca dukkhadukkhantiādīsu viya atisayatthe vattatīti āha ti ati viya balavaṃ katvā paṭivacanaṃ dethāti attho
 pāḷiyaṃ ti ettha kiñcāpi mā kho tumhe āyasmanto eso ajesītiādike bhaṇḍanādijanake vacane paññattā kāci āpatti nāma natthi musāpesuññādīsu etassa appaviṭṭhattā tathāpi bhikkhūhi visuṃ saṅghamajjhe ca mā āvuso bhikkhū  aññamaññaṃ payojetvā bhaṇḍanādiṃ akāsi nedaṃ appicchatādīnaṃ atthāya vattatīti evaṃ apaññattena vuccamānassa bhikkhuno anādariyena anoramanapaccayā vā aññavādavihesādikaraṇapaccayā vā yā āpatti hoti sā āpatti āropetabbā diṭṭhivipannassa viyāti evamattho daṭṭhabbo
yassa pana idaṃ vacanaṃ vināva kāyavācāhi āpannā lahukāpatti atthi tassapi āropetabbāva yaṃ pana kammavācāya attanā bhaṇḍanakārakāti attanāsaddaggahaṇaṃ yepi caññe bhikkhū bhaṇḍanakārakā te upasaṅkamitvātiādivacanañca taṃ vatthuvasena gahitaṃ yo pana sayameva bhaṇḍanakārako hoti aññe pana bhaṇḍanakārake upasaṅkamitvā mā kho tumhetiādivacanaṃ na vadati tassāpetaṃ kammaṃ kātabbameva karontehi ca suṇātu me bhante saṅgho ayaṃ itthannāmo  bhikkhu bhaṇḍanakārako saṅghe adhikaraṇakārako yadi saṅghassa pattakallantiādināva kammavācā kātabbā yo ca aññepi bhikkhū kalahāya samādapeti tassāpi evameva kammavācaṃ kātuṃ vaṭṭati aññesaṃ samādāpanassapi bhaṇḍanakārakatte eva pavisanato aññesaṃ samādāpanākārampi vatvāva kammavācaṃ kātukāmenapi ca tehi vuttavacanatthameva gahetvā tadanuguṇaṃ yojetvāva kātabbaṃ na idhāgatavaseneva sabbesampi idhāgatavaseneva vacanāsambhavā bhūtena vatthunā katameva hi avipannaṃ hoti nāññanti gahetabbaṃ esa nayo niyassakammādīsupi


nti vatthuṃ vā āpattiṃ vā asampaṭicchāpetvā kataṃ yo pana sabbesaṃ passantānaṃ eva vatthuvītikkamaṃ katvā pacchā kammakaraṇabhayena na karomīti musā vadati tassa bhikkhūnaṃ sammukhe vītikkamakaraṇameva paṭiññā tathato jānanatthameva paṭiññāya karaṇaṃ anuññātaṃ yattha pana sandeho hoti tattha sampaṭicchāpetvāva kattabbanti gahetabbaṃ
ti idaṃ liṅganāsananimittatāya pārājikassa kammena atikicchanīyato vuttaṃ ti idaṃ pana parivāsādinissāraṇakammassa āveṇikassa  vijjamānattā vuttaṃ yaṃ pana parato adhisīle sīlavipanno hoti tajjanīyakammaṃ kareyyāti  vuttaṃ taṃ āyatiṃ saṃvare ṭhatvā vuṭṭhānaṃ karohīti ovadiyamānassa anādariyādipaccayalahukāpattiṃ sandhāya vuttaṃ sīlavipattimūlakañhi lahukāpattiṃ āpanno idha abhedūpacārena adhisīle sīlavipannoti vutto atidiṭṭhiyā diṭṭhivipannoti ettha viya
yathā ca diṭṭhiṃ gahetvā voharantassa ito diṭṭhito oramāhīti avatvā katakammaṃ kevalāya diṭṭhivipattiyā katattā  nāma adhammakammaṃ hoti evaṃ sīlavipattiṃ āpajjitvā lajjidhamme  okkante yathādhammaṃ vuṭṭhāya saṃvare ṭhātukāmassa kataṃ tajjanīyādikammaṃ kevalāya sīlavipattiyā katattā  nāma adhammakammaṃ hoti teneva niyassakammepi apissu bhikkhū pakatā parivāsaṃ dentātiādinā saṃvare aṭṭhānameva kammanimittabhāvena vuttaṃ adantaṃ damanatthameva hi tajjanīyādikammāni anuññātānīti keci pana adesanāgāminiyāti idaṃ pārājikāpattiṃyeva sandhāya vuttaṃ na saṅghādisesanti  vadanti taṃ sukkapakkhe desanāgāminiyā āpattiyā kataṃ hotīti iminā vacanena virujjhati saṅghādisesassāpi ca pariyāyato desanāgāminivohāre gayhamāne āpattiyā kataṃ hotīti vuttavārato imassa vārassa viseso na siyā aṭṭhakathāyampettha visesabhāvo na dassito tasmā vuttanayenevettha adhippāyo gahetabbo
ti tajjanīyaniyassapabbājanīyakammāni tīṇipi ti tajjanīyato aññassa kammassa vatthunā aññakammakaraṇaṃ nāma koci dosopi na hotīti adhippāyo kāraṇamāha tiādinā
ti patitamānalomā


 niyassakamme pāḷiyaṃ ti apicāti imasmiṃ atthe nipātasamudāyo nti ettha keci kalyāṇamittāyattavuttitaṃ sandhāya vuttanti vadanti aññe pana nissayaggahaṇamevāti ubhayenapissa serivihāro na vaṭṭatīti dīpitanti daṭṭhabbaṃ
 pabbājanīyakamme ti idaṃ pakkamanādiṃ akatvā sammāvattantānaṃ vasena vuttaṃ
 paṭisāraṇīyakamme nti ettha pariyāyatopi bhikkhū parakhuṃsanaṃ na vadanti gahaṭṭhā pana sarūpeneva akkosituṃ samatthāpi upakārīsu akāraṇaṃ evarūpaṃ na vadanti tvaṃ gihiguṇatopi parihīnoti adhippāyo
ti iminā tajjanīyādīnaṃ vuttakāraṇamattena idaṃ kātuṃ na vaṭṭatīti dīpeti idha vuttena pana gihīnaṃ alābhāya parisakkanādinā aṅgena tānipi kātuṃ vaṭṭatīti gahetabbaṃ ettha ca saddhaṃ pasannaṃ dāyakaṃ kārakaṃ saṅghupaṭṭhākaṃ hīnena khuṃsetīti vuttattā tādisesu gihīsu khuṃsanādīhi gihipaṭisaṃyuttehi eva aṅgehi kammārahatā na ārāmikaceṭakādīsu khuṃsanādīhi tatthāpi dāyakādīsu khamāpitesu kammārahatā natthi āpatti ca yattha katthaci desetuṃ vaṭṭati yo ce tikkhattuṃ khamāpiyamānopi na khamati akatakammenapi dassanūpacāre āpatti desetabbā so ce kālakato hoti desantaraṃ vā gato gatadisā na ñāyati antarāmagge vā jīvitantarāyo hoti katakammenapi akatakammenapi saṅghamajjhe yathābhūtaṃ viññāpetvā khamāpetvā āpatti desetabbāti vadanti dhammikapaṭissavassa asaccāpane pana tesaṃ santikaṃ gantvā mayā asamavekkhitvā paṭissavaṃ katvā so na saccāpito taṃ me khamathātiādinā khamāpane vacanakkamo ñāpetabbo
 pāḷiyaṃ nti tiṃsayojanamaggaṃ puna gantvāpi mānathaddhatāya yathābhūtaṃ dosaṃ āvikatvā akhamāpanena nāhaṃ khamāmīti tena paṭikkhitto maṅkubhūto khamāpetuṃ na sakkhi so punadeva sāvatthiṃ paccāgantvāpi mānaniggahatthāyeva punapi satthārā pesito purimanayeneva khamāpetuṃ asakkonto punāgacchi athassa bhagavā asantaṃ bhāvanamiccheyyātiādināva  dhammaṃ desetvā mānanimmathanaṃ katvā anudūtadānaṃ anuññāsīti daṭṭhabbaṃ
ti vuttattā pageva gahaṭṭho khamati ce dassanūpacāre āpattidesanākiccaṃ natthīti gahetabbaṃ
 ukkhepanīyakammesu  tīsu ariṭṭhavatthusmiṃ ti visuṃ saṅghamajjheva pāpikāya diṭṭhiyā appaṭinissajjanapaccayā dukkaṭaṃ samanubhāsanapariyosāne pācittiyaṃ vā āpattiṃ āropetvā etthāpi kammavācāya tathāhaṃ bhagavatātiādi vatthuvasena vuttaṃ yena yena pakārena diṭṭhigatikā vohariṃsu tena tena pakārena yojetvā kammavācā kātabbā gahaṇākāraṃ pana vināpi suṇātu me bhante saṅgho itthannāmassa bhikkhuno pāpikaṃ diṭṭhigataṃ uppannaṃ so taṃ diṭṭhiṃ appaṭinissajjati yadi saṅghassa pattakallanti evaṃ sāmaññatopi kammavācaṃ kātuṃ vaṭṭati
ti iminā diṭṭhiṃ nissāya uppannāni eva bhaṇḍanādīni idha adhippetāni na kevalānīti dasseti yo pana bhaṇḍanādīnaṃ karaṇe doso natthīti diṭṭhiko hutvā bhaṇḍanādiṃ karoti sāpissa diṭṭhi eva hoti tassapi appaṭinissagge kammaṃ kātuṃ vaṭṭati


