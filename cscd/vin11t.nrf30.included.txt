
 āgantuko ca āvāsiko ca piṇḍacāriko ca senāsanañca āraññako ca anumodanā cāti viggaho tāsu vattāni itarītarayogadvandasamāsassa uttarapadaliṅgattā itthi liṅganiddeso  bhattagge uttarapadalopo tiādīhi padehi vattānīti paccekaṃ yojetabbaṃ
ācariyo ca upajjhāyako ca sisso ca saddhivihāriko ca tesaṃ vattānīti viggaho ti sabbāvayavabhedehi ti avayavabhedehi bahuvidhānipi  visayabhedena cuddasa eva vuttāni ti savāsanasakalasaṃkilesappahānato accantaparisuddhacittasantānena  ti satte vinetīti vināyako anuttarapurisadammasārathibhāvena dammadevabrahmanāgādike satte nānāvidhena vinayanupāyena dametīti attho atha vā vigato nāyako assāti  tena
nti  ettha taṃsamīpe tabbohāro yathāha idāni ārāmaṃ pavisissāmīti iminā upacārasīmasamīpaṃ dasseti tasmā upacārasīmaṃ patvā upāhanāomuñcanādi sabbaṃ kātabbanti (cūḷava aṭṭha 357) pana apanetabbanti padacchedo  pādato apanetabbā
nti sasīsapārupanaṃ sīse cīvarameva vā na kātabbanti sambandho ti āgantukena ti pātabbajalena
ti vassagaṇanaṃ pucchitvā vihāre vuḍḍhabhikkhuno āgantukena bhikkhunā ti kālasseva  āgantukena  senāsanaṃ mayhaṃ kataraṃ senāsanaṃ pāpuṇātīti ti yojanā
 pucchitabbanti idaṃ ntiādikehi sabbehi upayogantapadehi paccekaṃ yojetabbaṃ ti kiṃ imissā pokkharaṇiyā pānīyameva pivanti udāhu nahānādiparibhogampi karontīti (cūḷava aṭṭha 357) gatanayena pānīyañca tathā nti kesuci ṭhānesu vāḷamigā vā amanussā vā honti tasmā kaṃ kālaṃ pavisitabbaṃ kaṃ kālaṃ nikkhamitabbanti gatanayena saṅghassa katikasaṇṭhānañca nti  ettha ca gocaro pucchitabboti gocaragāmo āsanne udāhu dūre kālasseva ca piṇḍāya caritabbaṃ udāhu noti evaṃ bhikkhācāro pucchitabboti (cūḷava aṭṭha 357) vuttanayena gocarañca -saddena agocaraṃ gahitaṃ agocaro nāma micchādiṭṭhikānaṃ vā gāmo paricchinnabhikkho vā gāmo yattha ekassa vā dvinnaṃ vā bhikkhā diyyati sopi pucchitabboti (cūḷava aṭṭha 357) vuttanayena 
 evaṃ āgantukavattaṃ dassetvā idāni āvāsikavattaṃ dassetumāha ntiādi paccuggantvā pattañca cīvarañca paṭiggahetabbanti yojanā ca-saddo luttaniddiṭṭho
ti  āgantukassa ti -saddena dhotādhotapādā yattha ṭhapīyanti taṃ pādapīṭhaṃ pādakathalikañca upanikkhipitabbanti etaṃ gahitaṃ ti pānīyena pucchantena sace sakiṃ ānītaṃ pānīyaṃ sabbaṃ pivati puna ānemīti pucchitabboyevāti vuttanayena pānīyena pucchitabbo idha -saddena 
apica bījanenapi bījitabbo bījantena sakiṃ pādapiṭṭhiyaṃ bījitvā sakiṃ majjhe sakiṃ sīse bījitabbaṃ alaṃ hotūti vuttena tato mandataraṃ bījitabbaṃ puna alanti vuttena tato mandataraṃ bījitabbaṃ tatiyavāraṃ vuttena bījanī ṭhapetabbā pādāpissa dhovitabbā dhovitvā sace attano telaṃ atthi tena makkhetabbā no ce atthi tassa santakena makkhetabbāti (cūḷava aṭṭha 359) 
vuttavattāni saṅgaṇhāti
ti  vuḍḍhāgantuko vanditabbo nti kattha mayhaṃ senāsanaṃ pāpuṇātīti pucchitena senāsanaṃ paññapetabbaṃ etaṃ senāsanaṃ tumhākaṃ pāpuṇātīti evaṃ ācikkhitabbanti attho vattabboti idaṃ ntiādīhi padehi taṃtaṃliṅgavacanānurūpena parivattetvā paccekaṃ yojetabbaṃ nti paññattasenāsanassa bhikkhūhi paṭhamaṃ vutthabhāvaṃ ti cīvarakālaṃ tasmiṃ bhikkhūhi anajjhāvutthabhāvaṃ vā  vuttameva
ti laddhasekkhasammutikāni kulāni ca vattabbāni ti idaṃ saṅghakatikanti ettha vuttatthameva nti -saddena paribhojanīyakattarayaṭṭhīnaṃ ācikkhanaṃ saṅgaṇhāti
ti attanā nisinnaṭṭhāneyeva nisinnena ti navakassa
 atra pattaṃ ṭhapehi idamāsanaṃ nisīdāhīti  iminā pakārena sabbaṃ vattabbanti yojanā ti senāsanañca dātabbaṃ -saddena avutthaṃ vā ajjhāvutthaṃ  vā ācikkhitabbantiādinā vuttaṃ sampiṇḍeti mahāāvāsepi attano santikaṃ sampattassa āgantukassa vattaṃ akātuṃ na labbhati
 mātikāya niddiṭṭhakkameneva vattāni kātabbāni udāhu yathānuppattivasenāti koci maññeyyāti mātikākkameneva kātabbanti niyamo natthi yathānuppattavaseneva kātabbanti viññāpetuṃ mātikākkamamanādiyitvā gamikavattaṃ āraddhaṃ atha vā vatticchānupubbakattā saddapayogassa  mātikākkamamanādiyitvā yathicchaṃ niddeso katoti veditabboti ti mañcapīṭhādīni ceva rajanabhājanāni ca ti guttaṭṭhāne ṭhapetvā ti āvasathe dvārakavāṭādīni ca thaketvā
ti bhikkhussa vā sāmaṇerassa vā ārāmikassa vā imaṃ paṭijaggāhīti niyyādetvā vā ti ettha -saddo pana-saddattho nti catūsu pāsāṇesu mañcaṃ paññapetvā mañce mañcaṃ āropetvātiādinā (cūḷava 360) vuttanayena sammā paṭisāmetvā gantabbanti yojanā
 piṇḍacārikavattaṃ dassetumāha tiādi piṇḍacāriko bhikkhu antaragharaṃ pavisanto  sīghaṃ na paviseyya nikkhamanto  sīghaṃ na nikkhameyya bhikkhusāruppena paviseyya nikkhameyya ca  bhikkhunā gehadvāraṃ sampattena  nibbakosato atidūraṭṭhāne na ṭhātabbaṃ  nibbakosato āsannatare ṭhāne na ṭhātabbaṃ
ti upanāmetvā nti pattaṃ ti dakkhiṇena hatthena upanāmetvā ti ettha ubhohi hatthehi paṭiggahetvāti seso yathāha  ubhohi hatthehi pattaṃ paṭiggahetvā bhikkhā gahetabbāti (cūḷava 366)
 sūpaṃ dātukāmā vā adātukāmā vā iti muhuttakaṃ  tiṭṭheyya ti  bhikkhādānasamaye ti itthī vā hotu puriso vā bhikkhādānasamaye mukhaṃ na oloketabbanti
 piṇḍacārikavattaṃ dassetvā āraññikavattaṃ dassetumāha tiādi ti -saddena paribhojanīyaaggiaraṇisahitakattarayaṭṭhīnaṃ gahaṇaṃ tatrāyaṃ vinicchayo  nti sace bhājanāni nappahonti pānīyameva paribhojanīyampi katvā upaṭṭhāpetabbaṃ bhājanaṃ alabhantena veḷunāḷikāyapi upaṭṭhāpetabbaṃ tampi alabhantassa yathā samīpe khuddakaāvāṭo hoti evaṃ kātabbaṃ araṇisahite asati aggiṃ akātumpi ca vaṭṭati yathā ca āraññikassa evaṃ kantārapaṭipannassāpi araṇisahitaṃ icchitabbaṃ gaṇavāsino pana tena vināpi vaṭṭatīti
nti assayujādisattavīsatividhaṃ nakkhattaṃ jānitabbanti sambandho kathaṃ jānitabbanti āha ti tena nakkhattena candassa yogo ñātabboti attho ti araññe viharantena aṭṭhapi disā asammohato jānitabbā
 aññavattaṃ dassetumāha tiādi ti gatānukkamena sevitabbā bhavanti yathāha  vaccakuṭiyaṃ passāvaṭṭhāne nhānatittheti tīsupi āgatapaṭipāṭiyeva pamāṇanti (cūḷava aṭṭha 373) ti gatapaṭipāṭiṃ vinā vuḍḍhapaṭipāṭiyā karontassa
 vaccakuṭiṃ  pavisanto sahasā na paviseyya ti cīvaraṃ ukkhipitvā
 nitthunantena bhikkhunā vaccaṃ na kātabbanti yojanā vaccassa dunniggamanena upahato hutvā nitthunati ce na dosoti  vuttaṃ daṇḍakaṭṭhaṃ khādato vaccaṃ  bhikkhuno dukkaṭaṃ hotīti yojanā
ti pharusena vā phālitakaṭṭhena vā gaṇṭhikena vā kaṇṭakena vā susirena  vā pūtinā vā daṇḍena  na puñcheyya ti taṃ kaṭṭhaṃ vaccakūpe na chaḍḍeyya passāvadoṇiyā kheḷaṃ na pāteyyāti yojanā
ti vaccapassāvapādukāsu  nikkhamanakāle ti vaccapassāvapādukāsveva ti ukkhittaṃ cīvaraṃ otāretvā sarīraṃ paṭicchādeyya
 yo vaccaṃ katvā salile sati  udakakiccaṃ na kareyya tassa dukkaṭaṃ uddiṭṭhanti yojanā ti savāsanassa mohassa tena sahajekaṭṭhapahānekaṭṭhānaṃ sakalasaṃkilesānañca pahāyinā āsavakkhayañāṇena samucchindatā  sabbaññunā sammāsambuddhena ti iminā asati niddosataṃ dīpeti yathāha 
sati udaketi ettha sace udakaṃ atthi paṭicchannaṭṭhānaṃ pana natthi bhājanena nīharitvā ācamitabbaṃ bhājane asati pattena nīharitabbaṃ pattepi asati asantaṃ nāma hoti idaṃ ativivaṭaṃ purato aññaṃ  udakaṃ bhavissatīti gatassa udakaṃ alabhantasseva bhikkhācāravelā hoti kaṭṭhena vā kenaci vā puñchitvā gantabbaṃ bhuñjitumpi anumodanampi kātuṃ vaṭṭatīti (cūḷava aṭṭha 373)
nti udakasaddaṃ katvā pāsāṇādiṭṭhāne paharitvā udakaṃ saddāyati ce na dosoti  vuttaṃ ti tādisaṃ anukaraṇaṃ katvā nācametabbanti yojanā ti udakakiccaṃ katvā  ācamanabhājane udakaṃ na sesetabbanti yojanā idaṃ pana sabbasādhāraṇaṭṭhānaṃ sandhāya vuttaṃ yathāha  
ācamanasarāvaketi sabbasādhāraṇaṭṭhānaṃ sandhāyetaṃ vuttaṃ tatra hi aññe aññe āgacchanti tasmā udakaṃ na sesetabbaṃ yaṃ pana saṅghikepi vihāre ekadese nibaddhagamanatthāya kataṃ ṭhānaṃ hoti puggalikaṭṭhānaṃ vā tasmiṃ vaṭṭati virecanaṃ pivitvā punappunaṃ pavisantassāpi vaṭṭatiyevāti (cūḷava aṭṭha 374)
ti aññena vā attanā vā asañcicca ūhataṃ malena dūsitaṭṭhānaṃ ti  jale sati asodhetvā jale asati kaṭṭhena vā kenaci vā puñchitvā gantabbaṃ yathāha  udakaṃ atthi bhājanaṃ natthi asantaṃ nāma hoti bhājanaṃ atthi udakaṃ natthi etampi asantaṃ ubhaye pana asati asantameva kaṭṭhena vā kenaci vā puñchitvā gantabbanti (cūḷava aṭṭha 374) ti vaccapassāvaṭṭhānāni sace kacavarākiṇṇāni honti nti iminā tato kassaci kacavarassa  apanayanaṃ sodhanaṃ nāma na hoti nissesakacavarāpanayanameva sodhananti dīpeti
ti avalekhanakaṭṭhanikkhepanabhājanaṃ ti ācamanakumbhī sace tucchā
 evaṃ vaccakuṭivattaṃ dassetvā senāsanavattaṃ dassetumāha tiādi ti ananuññāto
 vuḍḍhaṃ āpucchitvā kathentassāti yojanā ti yaṃ āpucchitvā kathetumāraddho tatopi vuḍḍhatarassa bhikkhuno āgame sati
nti ekasmiṃ gehe ti idaṃ vakkhamānehi yathārahaṃ yojetabbaṃ
 paṭhamaṃ yattha katthaci vuḍḍhānaṃ sannidhāne kattabbavattaṃ niddiṭṭhanti idāni ekavihāre vasantenāpi tassa kātabbataṃ dassetuṃ punapi ti āha ti dhammalocanena dhammagarukena iminā atādisassa kato vāro niratthakoti dīpeti
ti jāletabbo ti dīpo dvāraṃ nāma yasmā mahāvaḷañjaṃ tasmā tattha āpucchanakiccaṃ natthīti (cūḷava aṭṭha 369) vacanato taṃ avatvā āpattikkhettameva dassetumāha ti
ti yena vuḍḍho tato parivattaye piṭṭhiṃ adassetvā vuḍḍhābhimukho tena parivattayeti attho cīvarakaṇṇena vā kāyena vā  vuḍḍhaṃ na ca ghaṭṭaye
 evaṃ  senāsanavattaṃ dassetvā jantāgharavattaṃ dassetumāha tiādi therānaṃ purato neva nhāyeyya  paṭisote na ca nhāyeyya  vuḍḍhānaṃ  uttaranto maggaṃ dadeyya  kāyena vā cīvarena vā na ghaṭṭayeyyāti yojanā
timaṇḍalaṃ paṭicchādentena parimaṇḍalaṃ nivāsetvā kāyabandhanaṃ bandhitvātiādinā (cūḷava 364) nayena vuttānaṃ bhattaggavattānaṃ  vuttattā ca upajjhāyavattādīnaṃ  vuttattā ca anumodanavattānaṃ anujānāmi bhikkhave bhattagge catūhi pañcahi therānutherehi bhikkhūhi āgametuntiādinā (cūḷava 362) nayena bhattaggavatteyeva antogadhabhāvena vuttattā ca niddese tāni na vuttāni tathāpi tesu anumodanavattaṃ evaṃ veditabbaṃ (cūḷava aṭṭha 362)  saṅghatthere anumodanatthāya nisinne heṭṭhā paṭipāṭiyā catūhi nisīditabbaṃ anuthere nisinne mahātherena ca heṭṭhā ca tīhi nisīditabbaṃ pañcame nisinne upari catūhi nisīditabbaṃ saṅghattherena heṭṭhā daharabhikkhusmiṃ ajjhiṭṭhepi saṅghattherato paṭṭhāya catūhi nisīditabbameva sace pana anumodako bhikkhu gacchatha bhante āgametabbakiccaṃ natthīti vadati gantuṃ vaṭṭati mahātherena gacchāma āvusoti vutte gacchathāti vadati evampi vaṭṭati bahigāme āgamessāmāti ābhogaṃ katvāpi bahigāmaṃ gantvā attano nissitake tumhe tassa āgamanaṃ āgamethāti vatvāpi gantuṃ vaṭṭatiyeva sace pana manussā attano rucitena ekena anumodanaṃ kārenti neva tassa anumodato āpatti na ca mahātherassa bhāro hoti upanisinnakathāyameva hi manussesu kathāpentesu  mahāthero āpucchitabbo mahātherena ca anumodanāya ajjhiṭṭhova āgametabboti idamettha lakkhaṇanti
nti yathāvuttaṃ ābhisamācārikavattaṃ yathāha  ābhisamācārikaṃ aparipūretvā sīlaṃ paripūressatīti netaṃ ṭhānaṃ vijjatīti ti na labhati
ti  vikkhittattāyeva asamāhitacitto ti ñāṇacakkhunā na passati daṭṭhuṃ samattho na hotīti attho ti jātidukkhādidukkhato
ti yasmā dukkhā na parimuccati tasmā ovādaṃ katvā kiṃ visesaṃ pāpuṇātīti āha ti  pāpuṇissati

