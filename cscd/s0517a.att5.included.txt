

 idāni  ānāpānassatikathānantaraṃ kathitāya indriyakathāya apubbatthānuvaṇṇanā anuppattā ayañhi indriyakathā ānāpānassatibhāvanāya upakārakānaṃ indriyānaṃ abhāve ānāpānassatibhāvanāya abhāvato tadupakārakānaṃ indriyānaṃ visodhanādividhidassanatthaṃ ānāpānassatikathānantaraṃ kathitāti tañca kathetabbaṃ indriyakathaṃ attanā bhagavato sammukhā sutaṃ viññātādhippāyasuttantikadesanaṃ pubbaṅgamaṃ katvā tadatthappakāsanavasena kathetukāmo paṭhamaṃ tāva ntiādimāha
tattha nti nipātapadaṃ tiādīni nāmapadāni ti ettha iti upasaggapadaṃ ti ākhyātapadanti iminā tāva nayena padavibhāgo veditabbo
atthato pana upamūpadesagarahapasaṃsanākāravacanaggahaṇesu saddo dissati nidassanatthe ca avadhāraṇatthe ca idha pana evaṃsaddo ākāratthe nidassanatthe ca viññujanena pavutto tatheva avadhāraṇatthe ca
tattha ākāratthena saddena etamatthaṃ dīpeti  nānānayanipuṇamanekajjhāsayasamuṭṭhānaṃ atthabyañjanasampannaṃ vividhapāṭihāriyaṃ dhammatthadesanāpaṭivedhagambhīraṃ sabbasattānaṃ sakasakabhāsānurūpato sotapathamāgacchantaṃ tassa bhagavato vacanaṃ sabbappakārena ko samattho viññātuṃ sabbathāmena pana sotukāmataṃ janetvāpi evaṃ me sutaṃ mayāpi ekenākārena sutanti
nidassanatthena nāhaṃ sayambhū na mayā idaṃ sacchikatanti attānaṃ parimocento evaṃ me sutaṃ mayāpi evaṃ sutanti idāni vattabbaṃ sakalaṃ suttaṃ nidasseti
avadhāraṇatthena  thero sāriputto etadaggaṃ bhikkhave mama sāvakānaṃ bhikkhūnaṃ mahāpaññānaṃ yadidaṃ sāriputtoti  nāhaṃ bhikkhave aññaṃ ekapuggalampi  samanupassāmi yo evaṃ tathāgatena anuttaraṃ dhammacakkaṃ pavattitaṃ sammadeva anuppavatteti yathayidaṃ bhikkhave sāriputto sāriputto bhikkhave tathāgatena  anuttaraṃ dhammacakkaṃ pavattitaṃ sammadeva anuppavattetītievamādinā  nayena bhagavatā pasatthabhāvānurūpaṃ attano dhāraṇabalaṃ dassento sattānaṃ sotukāmataṃ janeti evaṃ me sutaṃ tañca kho atthato vā byañjanato vā anūnamanadhikaṃ evameva na aññathā daṭṭhabbanti
saddo karaṇasampadānasāmiatthesu dissati idha pana mayā sutaṃ mama sutanti ca atthadvaye yujjati
nti ayaṃsaddo saupasaggo anupasaggo ca vissutagamanakilinnaupacitaanuyogasotaviññeyyesu dissati viññātepi ca sotadvārānusārena idha panassa sotadvārānusārena upadhāritanti vā upadhāraṇanti vā attho mesaddassa hi mayātiatthe sati evaṃ mayā sutaṃ sotadvārānusārena upadhāritanti yujjati mamātiatthe sati evaṃ mama sutaṃ sotadvārānusārena upadhāraṇanti yujjati
apica evaṃ me sutanti attanā uppāditabhāvaṃ appaṭijānanto purimasavanaṃ vivaranto sammukhā paṭiggahitamidaṃ mayā tassa bhagavato catuvesārajjavisāradassa dasabaladharassa āsabhaṭṭhānaṭṭhāyino sīhanādanādino sabbasattuttamassa dhammissarassa dhammarājassa dhammādhipatino dhammadīpassa dhammasaraṇassa saddhammavaracakkavattino sammāsambuddhassa vacanaṃ na ettha atthe vā dhamme vā pade vā byañjane vā kaṅkhā vā vimati vā kātabbāti imasmiṃ dhamme assaddhiyaṃ vināseti saddhāsampadaṃ uppādetīti tenetaṃ vuccati 
vināsayati assaddhaṃ saddhaṃ vaḍḍheti sāsane
evaṃ me sutamiccevaṃ vadaṃ gotamasāvakoti
nti gaṇanaparicchedaniddeso nti paricchinnaniddeso nti aniyamitaparidīpanaṃ tattha saddo 
samavāye  khaṇe kāle samūhe hetudiṭṭhisu
paṭilābhe pahāne ca paṭivedhe ca dissati
idha  panassa kālo attho tena saṃvaccharautumāsaddhamāsarattindivapubbaṇhamajjhanhikasāyanhapaṭhama majjhimapacchimayāmamuhuttādīsu  kālappabhedabhūtesu samayesu ekaṃ samayanti dīpeti
tattha kiñcāpi etesu saṃvaccharādīsu samayesu yaṃ yaṃ suttaṃ yamhi yamhi saṃvacchare utumhi māse pakkhe rattibhāge divasabhāge vā vuttaṃ sabbaṃ taṃ therassa suviditaṃ suvavatthāpitaṃ paññāya yasmā pana evaṃ me sutaṃ asukasaṃvacchare asukautumhi asukamāse asukapakkhe asukarattibhāge asukadivasabhāge vāti evaṃ vutte na sakkā sukhena dhāretuṃ vā uddisituṃ vā uddisāpetuṃ vā bahu ca vattabbaṃ hoti tasmā ekeneva padena tamatthaṃ samodhānetvā ekaṃ samayanti āha
ye vā ime gabbhokkantisamayo jātisamayo saṃvegasamayo abhinikkhamanasamayo dukkarakārikasamayo māravijayasamayo abhisambodhisamayo diṭṭhadhammasukhavihārasamayo desanāsamayo parinibbānasamayotievamādayo bhagavato devamanussesu ativiya pakāsā anekakālappabhedā eva samayā tesu samayesu desanāsamayasaṅkhātaṃ ekaṃ samayanti dīpeti yo cāyaṃ ñāṇakaruṇākiccasamayesu karuṇākiccasamayo attahitaparahitapaṭipattisamayesu parahitapaṭipattisamayo sannipatitānaṃ karaṇīyadvayasamayesu dhammikathāsamayo desanāpaṭipattisamayesu desanāsamayo tesupi samayesu aññataraṃ samayaṃ sandhāya ekaṃ samayanti āha
yasmā pana ekaṃ samayanti accantasaṃyogattho sambhavati yañhi samayaṃ bhagavā imaṃ aññaṃ vā suttantaṃ desesi accantameva taṃ samayaṃ karuṇāvihārena vihāsi tasmā tadatthajotanatthaṃ idha upayogavacananiddeso katoti
tenetaṃ vuccati 
taṃ taṃ atthamapekkhitvā bhummena karaṇena ca
aññatra samayo vutto upayogena so idhāti
porāṇā  pana vaṇṇayanti  tasmiṃ samayeti vā tena samayenāti vā taṃ samayanti vā abhilāpamattabhedo esa sabbattha bhummamevatthoti tasmā  ekaṃ samayanti vuttepi ekasmiṃ samayeti attho veditabbo
ti garu garuñhi loke bhagavāti vadanti ayañca sabbaguṇavisiṭṭhatāya sabbasattānaṃ garu tasmā bhagavāti veditabbo porāṇehipi vuttaṃ 
bhagavāti  vacanaṃ seṭṭhaṃ bhagavāti vacanamuttamaṃ
garu gāravayutto so bhagavā tena vuccatīti
apica 
bhāgyavā bhaggavā yutto bhagehi ca vibhattavā
bhattavā vantagamano bhavesu bhagavā tatoti 
imissāpi gāthāya vasena assa padassa vitthārato attho veditabbo so ca  buddhānussatiniddese  vuttoyeva
ettāvatā cettha nti vacanena desanāsampattiṃ niddisati nti sāvakasampattiṃ nti kālasampattiṃ ti desakasampattiṃ
nti ettha ca savatthassa isino nivāsaṭṭhānabhūtā nagarī sāvatthī yathā kākandī mākandīti evaṃ tāva akkharacintakā aṭṭhakathācariyā pana bhaṇanti  yaṃ kiñci manussānaṃ upabhogaparibhogaṃ sabbamettha atthīti sāvatthī satthasamāyoge ca kiṃ bhaṇḍamatthīti pucchite sabbamatthītipi vacanamupādāya sāvatthī
sabbadā sabbūpakaraṇaṃ sāvatthiyaṃ samohitaṃ
tasmā sabbamupādāya sāvatthīti pavuccatīti 
tassaṃ  samīpatthe bhummavacanaṃ ti avisesena iriyāpathadibbabrahmaariyavihāresu  aññataravihārasamaṅgiparidīpanametaṃ idha pana ṭhānagamanāsanasayanappabhedesu iriyāpathesu aññatarairiyāpathasamāyogaparidīpanaṃ tena ṭhitopi gacchantopi nisinnopi sayānopi bhagavā viharaticceva veditabbo so hi bhagavā ekaṃ iriyāpathabādhanaṃ aññena iriyāpathena vicchinditvā aparipatantamattabhāvaṃ harati pavatteti tasmā viharatīti vuccati
ti  ettha attano paccatthikajanaṃ jinātīti jeto rañño vā attano paccatthikajane jite jātoti jeto maṅgalakamyatāya vā tassa  evaṃnāmameva katanti jeto vanayatīti vanaṃ attasampadāya sattānaṃ bhattiṃ kāreti attani sinehaṃ uppādetīti attho vanute iti vā vanaṃ nānāvidhakusumagandhasammodamattakokilādivihaṅgābhirutehi mandamārutacalitarukkhasākhāviṭapapallavapalāsehi etha maṃ paribhuñjathāti pāṇino yācati viyāti attho jetassa vanaṃ jetavanaṃ tañhi jetena rājakumārena ropitaṃ saṃvaddhitaṃ paripālitaṃ so ca tassa sāmī ahosi tasmā jetavananti vuccati tasmiṃ jetavane vanañca nāma ropimaṃ sayaṃjātanti duvidhaṃ idañca veḷuvanādīni ca ropimāni andhavanamahāvanādīni sayaṃjātāni
ti sudatto nāma so gahapati mātāpitūhi katanāmavasena sabbakāmasamiddhatāya pana vigatamaccheratāya karuṇādiguṇasamaṅgitāya ca niccakālaṃ anāthānaṃ piṇḍamadāsi tena anāthapiṇḍikoti saṅkhaṃ gato āramanti ettha pāṇino visesena vā pabbajitāti ārāmo tassa pupphaphalādisobhāya nātidūranaccāsannatādipañcavidhasenāsanaṅgasampattiyā ca tato tato āgamma ramanti abhiramanti anukkaṇṭhitā hutvā nivasantīti attho vuttappakārāya vā sampattiyā tattha tattha gatepi attano abbhantaraṃ ānetvā ramāpetīti ārāmo so hi anāthapiṇḍikena gahapatinā jetassa rājakumārassa hatthato aṭṭhārasahi hiraññakoṭīhi koṭisantharena kīṇitvā aṭṭhārasahi hiraññakoṭīhi senāsanāni kārāpetvā aṭṭhārasahi hiraññakoṭīhi vihāramahaṃ niṭṭhāpetvā evaṃ catupaññāsahiraññakoṭipariccāgena buddhappamukhassa bhikkhusaṅghassa niyyādito tasmā anāthapiṇḍikassa ārāmoti vuccati tasmiṃ 
ettha ca jetavanetivacanaṃ purimasāmiparikittanaṃ anāthapiṇḍikassa ārāmeti pacchimasāmiparikittanaṃ kimetesaṃ parikittane payojananti puññakāmānaṃ diṭṭhānugatiāpajjanaṃ tattha hi dvārakoṭṭhakapāsādamāpane bhūmivikkayaladdhā aṭṭhārasa hiraññakoṭiyo  anekakoṭiagghanakā rukkhā ca jetassa pariccāgo catupaññāsa hiraññakoṭiyo anāthapiṇḍikassa  iti tesaṃ parikittanena evaṃ puññakāmā puññāni karontīti dassento āyasmā sāriputto aññepi puññakāme tesaṃ diṭṭhānugatiāpajjane niyojeti
tattha siyā  yadi tāva bhagavā sāvatthiyaṃ viharati jetavane anāthapiṇḍikassa ārāmeti na vattabbaṃ atha tattha viharati sāvatthiyanti na vattabbaṃ na hi sakkā ubhayattha ekaṃ samayaṃ viharitunti na  kho panetaṃ evaṃ daṭṭhabbaṃ nanu avocumha samīpatthe bhummavacananti tasmā yathā gaṅgāyamunādīnaṃ samīpe goyūthāni carantāni gaṅgāya caranti yamunāya carantīti vuccanti evamidhāpi yadidaṃ sāvatthiyā samīpe jetavanaṃ anāthapiṇḍikassa ārāmo tattha viharanto vuccati sāvatthiyaṃ viharati jetavane anāthapiṇḍikassa ārāmeti gocaragāmanidassanatthaṃ hissa sāvatthivacanaṃ pabbajitānurūpanivāsaṭṭhānanidassanatthaṃ sesavacanaṃ
tattha sāvatthikittanena āyasmā sāriputto bhagavato gahaṭṭhānuggahakaraṇaṃ dasseti jetavanādikittanena pabbajitānuggahakaraṇaṃ tathā purimena paccayaggahaṇato attakilamathānuyogavivajjanaṃ pacchimena vatthukāmappahānato kāmasukhallikānuyogavivajjanūpāyaṃ atha vā purimena ca dhammadesanābhiyogaṃ pacchimena vivekādhimuttiṃ purimena karuṇāya upagamanaṃ pacchimena paññāya apagamanaṃ purimena sattānaṃ hitasukhanipphādanādhimuttataṃ pacchimena parahitasukhakaraṇe nirupalepataṃ purimena dhammikasukhāpariccāganimittaṃ phāsuvihāraṃ pacchimena uttarimanussadhammānuyoganimittaṃ purimena manussānaṃ upakārabahulataṃ pacchimena devānaṃ purimena loke jātassa loke saṃvaddhabhāvaṃ pacchimena lokena anupalittataṃ purimena ekapuggalo bhikkhave loke uppajjamāno uppajjati bahujanahitāya bahujanasukhāya lokānukampāya atthāya hitāya sukhāya devamanussānaṃ katamo ekapuggalo tathāgato arahaṃ sammāsambuddhoti  vacanato yadatthaṃ bhagavā uppanno tadatthaparidīpanaṃ pacchimena yattha uppanno tadanurūpavihāraparidīpanaṃ bhagavā hi paṭhamaṃ lumbinivane dutiyaṃ bodhimaṇḍeti lokiyalokuttarassa uppattiyā vaneyeva uppanno tenassa vaneyeva vihāraṃ dassetīti evamādinā nayenettha atthayojanā veditabbā
ti  desakālaparidīpanaṃ tañhi yaṃ samayaṃ viharati tatra samaye yasmiñca jetavane viharati tatra jetavaneti dīpeti bhāsitabbayutte vā desakāle dīpeti na hi bhagavā  ayutte dese kāle vā dhammaṃ deseti akālo kho tāva bāhiyātiādi  cettha sādhakaṃ ti padapūraṇamatte avadhāraṇatthe ādikālatthe vā nipāto ti lokagarudīpanaṃ ti kathāsavanayuttapuggalavacanaṃ apicettha bhikkhakoti bhikkhu bhikkhācariyaṃ ajjhupagatoti bhikkhūtiādinā  nayena vacanattho veditabbo ti ālapi abhāsi sambodhesi ayamettha attho aññatra  pana ñāpanepi pakkosanepi ti āmantanākāradīpanaṃ tena tesaṃ bhikkhūnaṃ bhikkhanasīlatābhikkhanadhammatābhikkhanesādhukāritādiguṇayogasiddhena vacanena hīnādhikajanasevitaṃ vuttiṃ pakāsento uddhatadīnabhāvaniggahaṃ karoti bhikkhavoti iminā ca karuṇāvipphārasommahadayanayananipātapubbaṅgamena vacanena te attano mukhābhimukhe karonto teneva kathetukamyatādīpakena vacanena nesaṃ sotukamyataṃ janeti teneva ca sambodhanatthena vacanena sādhukasavanamanasikārepi te niyojeti sādhukasavanamanasikārāyattā hi sāsanasampatti
aparesu devamanussesu vijjamānesu kasmā bhikkhūyeva āmantesīti ce jeṭṭhaseṭṭhāsannasadāsannihitabhājanabhāvato sabbaparisasādhāraṇā hi bhagavato dhammadesanā parisāya ca jeṭṭhā bhikkhū paṭhamuppannattā seṭṭhā anagāriyabhāvaṃ ādiṃ katvā satthu cariyānuvidhāyakattā sakalasāsanapaṭiggāhakattā ca āsannā tattha nisinnesu satthusannikattā sadāsannihitā satthusantikāvacarattā dhammadesanāya ca te eva bhājanaṃ yathānusiṭṭhaṃ paṭipattisabbhāvato
tattha siyā  kimatthaṃ pana bhagavā dhammaṃ desento paṭhamaṃ bhikkhū āmantesi na dhammameva desesīti satijananatthaṃ parisāya hi bhikkhū aññaṃ cintentāpi vikkhittacittāpi dhammaṃ paccavekkhantāpi kammaṭṭhānaṃ manasikarontāpi nisinnā honti te anāmantetvā dhamme desiyamāne ayaṃ desanā kiṃnidānā kiṃpaccayā katamāya atthuppattiyā desitāti sallakkhetuṃ asakkontā vikkhepaṃ āpajjeyyuṃ duggahitaṃ vā gaṇheyyuṃ  tena tesaṃ satijananatthaṃ bhagavā paṭhamaṃ āmantetvā pacchā dhammaṃ deseti
ti gāravavacanametaṃ satthuno paṭivacanadānaṃ vā apicettha bhikkhavoti vadamāno bhagavā te bhikkhū ālapati bhadanteti vadamānā te bhagavantaṃ paccālapanti tathā bhikkhavoti bhagavā ābhāsati bhadanteti te paccābhāsanti bhikkhavoti paṭivacanaṃ dāpeti bhadanteti paṭivacanaṃ denti ti ye bhagavā āmantesi nti  bhagavato āmantanaṃ paṭiassosuṃ abhimukhā hutvā suṇiṃsu sampaṭicchiṃsu paṭiggahesunti attho ti bhagavā etaṃ idāni vattabbaṃ sakalasuttaṃ avoca
ettāvatā  ca yaṃ āyasmatā sāriputtena kamalakuvalayujjalavimalasādurasasalilāya pokkharaṇiyā sukhāvataraṇatthaṃ nimmalasilātalaracanavilāsasopānaṃ vippakiṇṇamuttājālasadisavālikākiṇṇapaṇḍarabhūmibhāgaṃ titthaṃ viya suvibhattabhittivicitravedikāparikkhittassa nakkhattapathaṃ phusitukāmatāya viya vijambhitasamussayassa pāsādavarassa sukhārohaṇatthaṃ dantamayasaṇhamuduphalakakañcanalatāvinaddhamaṇigaṇappabhāsamudayujjalasobhaṃ sopānaṃ viya suvaṇṇavalayanūpurādisaṅghaṭṭanasaddasammissitakathitahasitamadhurassaragehajanavicaritassa uḷārissariyavibhavasobhitassa mahāgharassa sukhappavesanatthaṃ suvaṇṇarajatamaṇimuttāpavāḷādijutivisadavijjotitasuppatiṭṭhitavisāladvārakavāṭaṃ mahādvāraṃ viya atthabyañjanasampannassa buddhānaṃ desanāñāṇagambhīrabhāvasaṃsūcakassa imassa suttassa sukhāvagāhaṇatthaṃ kāladesadesakaparisāpadesapaṭimaṇḍitaṃ nidānaṃ bhāsitaṃ tassa atthavaṇṇanā samattā
suttante ti gaṇanaparicchedo ti paricchinnadhammanidassanaṃ indriyaṭṭho heṭṭhā vutto
 idāni imaṃ suttantaṃ dassetvā imasmiṃ suttante vuttānaṃ indriyānaṃ visuddhibhāvanāvidhānaṃ bhāvitattaṃ paṭippassaddhiñca dassetukāmo tiādimāha tattha ti visuddhiṃ pāpuṇanti ti tīsu ratanesu saddhāvirahite ti tīsu ratanesu saddhāsampanne ti  cittena sevantassa ti upasaṅkamantassa ti sakkaccaṃ upanisīdantassa ti pasādajanake ratanattayaguṇapaṭisaṃyutte suttante ti kucchitena ākārena sīdantīti kusīdā kusīdā eva kusītā te kusīte ti catukiccasādhakavīriyapaṭisaṃyuttasuttante ti naṭṭhassatike ti satipaṭṭhānādhikārake suttante ti catutthajjhānaaṭṭhavimokkhatividhavimokkhādhikārake suttante ti nippaññe paññābhāvato vā duṭṭhā paññā etesanti duppaññā te duppaññe nti catusaccapaṭiccasamuppādādipaṭisaṃyutte suttante ñāṇakathāsadise vā ti suttantakoṭṭhāse ntiādīsu nti assaddhabhāvaṃ assaddhiye ādīnavadassāvī assaddhiyaṃ pajahanto saddhindriyaṃ bhāveti saddhindriye ānisaṃsadassāvī saddhindriyaṃ bhāvento assaddhiyaṃ  pajahati esa nayo  sesesu nti kusītabhāvaṃ nti sativippavāsaṃ nti uddhatabhāvaṃ vikkhepanti attho ti appanāvasena jhānapāripūriyā pahīnattā ti vuṭṭhānagāminivasena vipassanāpāripūriyā suṭṭhu pahīnattā nti vuttakkameneva yojetabbaṃ vipassanāya hi vipakkhavasena pahīnattā suppahīnattāti vattuṃ yujjati tasmāyeva ca subhāvitanti na tathā jhānena yasmā pana pahātabbānaṃ pahānena bhāvanāsiddhi bhāvanāsiddhiyā ca pahātabbānaṃ pahānasiddhi hoti tasmā yamakaṃ katvā niddiṭṭhaṃ
 paṭippassaddhivāre ti bhāvitānaṃyeva subhāvitatā ti paṭippassaddhānaṃyeva suppaṭippassaddhatā vuttā phalakkhaṇe maggakiccanibbattivasena bhāvitatā paṭippassaddhatā ca veditabbā ti maggavisuddhiyoyeva ti phalavisuddhiyo eva
idāni tathā vuttavidhānāni indriyāni kārakapuggalavasena yojetvā dassetuṃ ntiādimāha tattha ti sammāsambuddhato dhammakathāsavanena catusaccaṃ buddhavā ñātavāti attho idaṃ  bhāvitindriyabhāvassa kāraṇavacanaṃ bhāvanābhisamayavasena hi maggassa buddhattā phalakkhaṇe bhāvitindriyo hoti aṭṭhannampi ariyānaṃ tathāgatassa sāvakattā visesetvā arahattaphalaṭṭhameva dassento ti āha soyeva hi sabbakiccanipphattiyā ti vutto itarepi pana taṃtaṃmaggakiccanipphattiyā pariyāyena bhāvitindriyā eva tasmā eva ca catūsu phalakkhaṇesu pañcindriyāni bhāvitāni ceva honti subhāvitāni cāti vuttaṃ yasmā pana tesaṃ uparimaggatthāya indriyabhāvanā atthiyeva tasmā te na nippariyāyena bhāvitindriyā ti anācariyo hutvā sayameva ariyāya jātiyā bhūtaṭṭhena jātaṭṭhena bhagavā sopi hi bhāvanāsiddhivasena phalakkhaṇe sayambhū nāma hoti evaṃ sayaṃ bhūtaṭṭhena bhāvitindriyo ti anantaguṇayogato pamāṇetuṃ asakkuṇeyyaṭṭhena bhagavā phalakkhaṇe bhāvanāsiddhito appameyyoti tasmāyeva bhāvitindriyo


 puna  aññaṃ suttantaṃ nikkhipitvā indriyavidhānaṃ niddisitukāmo tiādikaṃ suttantaṃ dasseti tattha ti anavasesapariyādānaṃ kāro padapūraṇamatte nipāto ti lokavohāravasena vuttaṃ nti paccayaṃ nti uppannānaṃ abhāvagamanaṃ anuppannānaṃ anuppādaṃ vā nti ānisaṃsaṃ nti dosaṃ nti niggamanaṃ nti yathāsabhāvaṃ ti samitapāpesu ti na mayā samaṇāti sammatā sammatāti vattamānakālavasena vuccamāne saddalakkhaṇavasena meti ettha sāmivacanameva hoti ti bāhitapāpesu nti samaṇabhāvassa atthaṃ nti brāhmaṇabhāvassa atthaṃ dvayenāpi arahattaphalameva vuttaṃ atha vā nti heṭṭhā tīṇi phalāni nti arahattaphalaṃ sāmaññabrahmaññanti hi ariyamaggoyeva ti paccakkheyeva attabhāve ti attanāyeva adhikena ñāṇena paccakkhaṃ katvā ti pāpuṇitvā nipphādetvā vā
 suttantaniddese  paṭhamaṃ indriyasamudayādīnaṃ pabhedagaṇanaṃ pucchitvā puna pabhedagaṇanā vissajjitā tattha nti asītiuttaraṃ sataṃ paṇḍitehi asītisatanti vuttehi ākārehīti yojanā
puna pabhedagaṇanāpucchāpubbaṅgame gaṇanāniddese ti adhimuccanatthāya saddahanatthāya ti manodvārāvajjanacittassa samudayo ti saddhindriyassa paccayo saddhaṃ uppādessāmīti pubbabhāgāvajjanaṃ saddhindriyassa upanissayapaccayo saddhindriyajavanassa āvajjanaṃ paṭhamassa javanassa anantarapaccayo dutiyajavanādīnaṃ upanissayapaccayo ti chandasampayuttaadhimokkhavasena ti pubbabhāgāvajjanapaccayā uppannassa adhimokkhasampayuttassa yevāpanakabhūtassa dhammacchandassa samudayo so pana saddhindriyassa sahajātaaññamaññanissayasampayuttaatthiavigatavasena paccayo hoti chandādhipatikāle adhipatipaccayo ca hoti soyeva dutiyassa anantarasamanantaraanantarūpanissayāsevananatthivigatavasena  paccayo hoti imināva nayena manasikārassapi yojanā kātabbā kevalañhettha ti sāraṇalakkhaṇo yevāpanakamanasikāro adhipatipaccayatā panassa na hoti sampayuttesu imesaṃ dvinnaṃyeva gahaṇaṃ balavapaccayattāti veditabbaṃ  ti bhāvanābhivuddhiyā indriyabhāvaṃ pattassa saddhindriyassa vasena nti ekārammaṇe acalabhāvena bhusaṃ ṭhānaṃ uparūpari saddhindriyassa paccayo hoti saddhindriye vuttanayeneva sesindriyānipi veditabbāni evamekekassa indriyassa cattāro cattāro samudayāti pañcannaṃ indriyānaṃ vīsati samudayā honti puna catunnaṃ samudayānaṃ ekekasmiṃ samudaye pañca pañca indriyāni yojetvā vīsati samudayā vuttā paṭhamavīsati nānāmaggavasena daṭṭhabbā dutiyavīsati ekamaggavasena daṭṭhabbāti vadanti evaṃ cattālīsa ākārā honti atthaṅgamavāropi imināva nayena veditabbo so pana atthaṅgamo indriyabhāvanaṃ ananuyuttassa appaṭiladdhā paṭilābhatthaṅgamo indriyabhāvanāya parihīnassa paṭiladdhaparihāni atthaṅgamo phalappattassa paṭippassaddhiatthaṅgamo nti ekatte anupaṭṭhānaṃ

 assādaniddese nti assaddhe puggale parivajjayato saddhe puggale sevato pasādanīyasuttante paccavekkhato tattha yonisomanasikāraṃ bahulīkaroto ca assaddhiyassa anupaṭṭhānaṃ hoti nti ettha assaddhassa saddhākathāya pavattamānāya dukkhaṃ domanassaṃ uppajjati ayaṃ assaddhiyapariḷāho nti saddhāvatthuvasena vā bhāvanāya vā vasippattassa saddhāpavattiyā visāradabhāvo hoti ti samathassa vā vipassanāya vā paṭilābho nti ettha cetasikasukhabhāvadassanatthaṃ somanassavacanaṃ saddhindriyasamuṭṭhitapaṇītarūpaphuṭṭhakāyassa kāyikasukhampi labbhatiyeva sukhasomanassassa padhānassādattā ayaṃ saddhindriyassa assādoti visesetvā vuttaṃ imināva nayena sesindriyassādāpi yojetvā veditabbā

 ādīnavaniddese ti saddhindriyassa aniccaṭṭhena so aniccaṭṭho saddhindriyassa ādīnavoti vuttaṃ hoti itaradvayepi eseva nayo ime samudayatthaṅgamassādādīnavā lokiyaindriyānamevāti veditabbā

 nissaraṇaniddese tiādīsu ekekasmiṃ indriye pañca pañca katvā pañcannaṃ indriyānaṃ pañcavīsati nissaraṇāni maggaphalavasena niddiṭṭhāni tattha ti tato vipassanākkhaṇe pavattasaddhindriyato  maggakkhaṇe paṇītatarassa saddhindriyassa paṭilābhavasena ti tasmiṃ maggakkhaṇe saddhindriyaṃ purimatarato vipassanākkhaṇe pavattasaddhindriyato nikkhantaṃ hoti imināva nayena phalakkhaṇe saddhindriyampi ubhayattha sesindriyānipi yojetabbāni
ti paṭhamajjhānūpacāre pañcahi indriyehi paṭhamajjhānādiaṭṭhasamāpattivasena aṭṭha nissaraṇāni aniccānupassanādiaṭṭhārasamahāvipassanāvasena aṭṭhārasa nissaraṇāni sotāpattimaggādivasena aṭṭha lokuttaranissaraṇāni evaṃ jhānasamāpattimahāvipassanāmaggaphalavasena catuttiṃsa nissaraṇāni purimapurimasamatikkamato niddiṭṭhāni tiādīni pana sattatiṃsa nissaraṇāni paṭipakkhapahānavasena paṭipakkhato niddiṭṭhāni tattha nekkhammādīsu sattasu satta nissaraṇāni upacārabhūmivasena vuttāni phalāni pana paṭipakkhapahānābhāvato na vuttāni
ti yāva sotāpattimaggā diṭṭhiyā saha ekasmiṃ puggale ṭhitāti diṭṭhekaṭṭhā tehi diṭṭhekaṭṭhehi ti thūlehi kāmarāgabyāpādehi ti sukhumabhūtehi kāmarāgabyāpādehiyeva ti rūparāgādīhi tesu hi pahīnesu sabbakilesā pahīnā honti tasmā sabbakilesehīti vuttaṃ avuttatthāni panettha padāni heṭṭhā vuttatthānevāti ti adhimokkhaṭṭhenātiādīsu  pubbe vuttesu ṭhānesu tasmiṃ tasmiṃ ṭhāne pañcindriyāni buddhapaccekabuddhasāvakānaṃ khīṇāsavānaṃ yathāyogaṃ tato tato nissaṭāni honti imasmiṃ vāre paṭhamaṃ vuttanayā eva yathāyogaṃ khīṇāsavavasena vuttā
kathaṃ panetāni nissaraṇāni asītisataṃ hontīti vuccate  maggaphalavasena vuttāni pañcavīsati samatikkamavasena vuttāni catuttiṃsa paṭipakkhavasena vuttāni sattatiṃsāti paṭhamavāre sabbāni channavuti nissaraṇāni honti etāniyeva dutiyavāre khīṇāsavānaṃ vasena dvādasasu apanītesu caturāsīti honti iti purimāni channavuti imāni ca caturāsītīti asītisataṃ honti katamāni pana dvādasa khīṇāsavānaṃ apanetabbāni samatikkamato vuttesu maggaphalavasena vuttāni aṭṭha nissaraṇāni paṭipakkhato vuttesu maggavasena vuttāni cattārīti imāni dvādasa apanetabbāni arahattaphalavasena  vuttāni kasmā apanetabbānīti ce sabbapaṭhamaṃ vuttānaṃ pañcavīsatiyā nissaraṇānaṃ maggaphalavaseneva labbhanato arahattaphalavasena nissaraṇāni vuttāneva honti  heṭṭhimaṃ heṭṭhimaṃ pana phalasamāpattiṃ uparimā uparimā na samāpajjantiyevāti heṭṭhā tīṇipi phalāni na labbhantiyeva jhānasamāpattivipassanānekkhammādīni ca kiriyāvasena labbhanti pañcapi cetāni indriyāni pubbameva paṭipakkhānaṃ paṭippassaddhattā paṭipakkhato nissaṭāneva hontīti


 puna aññaṃ suttantaṃ nikkhipitvā indriyavidhānaṃ niddisitukāmo tiādimāha tattha ti ettha soto ariyo aṭṭhaṅgiko maggo sotassa āpatti bhusaṃ pāpuṇanaṃ sotāpatti sotāpattiyā aṅgāni sambhārāni sotāpattiaṅgāni sotāpannatāya pubbabhāgapaṭilābhaaṅgāni sappurisasaṃsevo sotāpattiaṅgaṃ saddhammassavanaṃ sotāpattiaṅgaṃ yonisomanasikāro sotāpattiaṅgaṃ dhammānudhammapaṭipatti sotāpattiaṅgaṃ imāni cattāri sotāpattiaṅgāni sesā heṭṭhā vuttā eva idañca imesaṃ indriyānaṃ sakavisaye jeṭṭhakabhāvadassanatthaṃ vuttaṃ yathā hi cattāro seṭṭhiputtā rājātirājapañcamesu sahāyesu nakkhattaṃ kīḷissāmāti vīthiṃ otiṇṇesu ekassa seṭṭhiputtassa gehaṃ gatakāle itare cattāro  tuṇhī nisīdanti gehasāmikova imesaṃ khādanīyaṃ bhojanīyaṃ detha imesaṃ gandhamālālaṅkārādīni dethāti gehe vicāreti dutiyassa tatiyassa catutthassa gehaṃ gatakāle itare cattāro tuṇhī nisīdanti gehasāmikova imesaṃ khādanīyaṃ bhojanīyaṃ detha imesaṃ gandhamālālaṅkārādīni dethāti gehe vicāreti atha sabbapacchā rañño gehaṃ gatakāle kiñcāpi rājā sabbattha issarova imasmiṃ pana kāle attano geheyeva imesaṃ khādanīyaṃ bhojanīyaṃ detha imesaṃ gandhamālālaṅkārādīni dethāti vicāreti evameva saddhāpañcamakesu indriyesu tesu sahāyesu ekato vīthiṃ otarantesu viya ekārammaṇe uppajjamānesupi yathā paṭhamassa gehe itare cattāro tuṇhī nisīdanti gehasāmikova vicāreti  evaṃ sotāpattiaṅgāni patvā adhimokkhalakkhaṇaṃ saddhindriyameva jeṭṭhakaṃ hoti pubbaṅgamaṃ sesāni tadanvayāni honti yathā dutiyassa gehe itare cattāro tuṇhī nisīdanti gehasāmikova vicāreti evaṃ sammappadhānāni patvā paggahaṇalakkhaṇaṃ vīriyindriyameva jeṭṭhakaṃ hoti pubbaṅgamaṃ sesāni tadanvayāni honti yathā tatiyassa gehe itare cattāro tuṇhī nisīdanti gehasāmikova vicāreti evaṃ satipaṭṭhānāni patvā upaṭṭhānalakkhaṇaṃ satindriyameva jeṭṭhakaṃ hoti pubbaṅgamaṃ sesāni tadanvayāni honti yathā catutthassa gehe itare cattāro tuṇhī nisīdanti gehasāmikova vicāreti evaṃ jhānāni patvā avikkhepalakkhaṇaṃ samādhindriyameva jeṭṭhakaṃ hoti pubbaṅgamaṃ sesāni tadanvayāni honti sabbapacchā  rañño gehaṃ gatakāle pana yathā itare cattāro tuṇhī nisīdanti rājāva vicāreti evaṃ ariyasaccāni patvā pajānanalakkhaṇaṃ paññindriyameva jeṭṭhakaṃ hoti pubbaṅgamaṃ sesāni tadanvayāni hontīti

 suttantassa pabhedagaṇanāpucchāpubbaṅgameva pabhedagaṇananiddese ti sobhanānaṃ purisānaṃ sammā sevane ti adhimokkhasaṅkhātena sesindriyesu adhipatibhāvaṭṭhena sesindriyānaṃ pubbaṅgamaṭṭhenāti attho ti sataṃ dhammo sobhano vā dhammoti saddhammo tassa saddhammassa savane ti upāyena manasikāre ti ettha nava lokuttaradhamme anugato dhammo dhammānudhammo sīlasamādhipaññāsaṅkhātassa dhammānudhammassa paṭipatti paṭipajjanaṃ dhammānudhammapaṭipatti dīsupi eseva nayo

 cariyāvārepi  imināva nayena attho veditabbo kevalaṃ paṭhamavāro indriyānaṃ uppādanakālavasena vutto cariyāvāro uppannānaṃ āsevanakālavasena ca pāripūrikālavasena ca vutto cariyā pakati ussannatāti hi atthato ekaṃ

 idāni  cariyāsambandheneva cāravihāraniddesavasena aparena pariyāyena indriyavidhānaṃ niddisitukāmo tiādikaṃ uddesaṃ uddisitvā tassa niddesamāha tattha uddese tāva yathā carantaṃ viharantaṃ viññū sabrahmacārī gambhīresu ṭhānesu okappeyyuṃ  addhā ayamāyasmā patto vā pāpuṇissati vāti tathā indriyasampannassa cāro ca vihāro ca viññūhi sabrahmacārīhi anubuddho hoti paṭividdhoti uddesassa sambandho veditabbo uddesaniddese cariyā cāroyeva cāro cariyāti hi atthato ekaṃ tasmā cārotipadassa niddese cariyāti vuttaṃ ti iriyāpathānaṃ cariyā pavattananti attho sesesupi eseva nayo  pana āyatanesu satisampajaññānaṃ cariyā ti phalāni tāni hi pāpuṇiyantīti pattīti vuttā sattalokassa diṭṭhadhammikasamparāyikā atthā ti ayaṃ viseso
idāni tāsaṃ cariyānaṃ bhūmiṃ dassento tiādimāha ti ārammaṇasatipaṭṭhānesu satipaṭṭhānesupi vuccamānesu satito anaññāni vohāravasena aññāni viya katvā vuttaṃ ti pubbabhāgalokiyasaccañāṇena visuṃ  visuṃ saccapariggahavasena vuttaṃ ti ca vohāravaseneva vuttaṃ ti lokatthacariyāya ekadese nippadesato hi lokatthacariyaṃ buddhā eva karonti puna tā eva cariyāyo kārakapuggalavasena dassento ntiādimāha tattha paṇidhisampannā nāma iriyāpathānaṃ santattā iriyāpathaguttiyā sampannā akampitairiyāpathā bhikkhubhāvānurūpena santena iriyāpathena sampannā indriyesu nti cakkhādīsu chasu indriyesu attano attano visaye pavattaekekadvāravasena guttaṃ dvāraṃ etesanti guttadvārā tesaṃ guttadvārānaṃ nti cettha uppattidvāravasena cakkhādayo eva nti sīlādīsu appamādavihāravataṃ nti  vipassanāya pādakabhāvena adhicittasaṅkhātaṃ samādhimanuyuttānaṃ nti nāmarūpavavatthānaṃ ādiṃ katvā yāva gotrabhu tāva pavattena ñāṇena  sampannānaṃ nti catumaggakkhaṇe nti catuphalakkhaṇe
ti adhimokkhaṃ karonto ti saddhāvasena pavattati ti catusammappadhānavīriyena padahanto ti satiyā ārammaṇaṃ upaṭṭhāpento ti samādhivasena vikkhepaṃ akaronto ti catusaccapajānanapaññāya pakārena jānanto ti indriyasampayuttajavanapubbaṅgamena āvajjanaviññāṇena ārammaṇaṃ vijānanto ti āvajjanaviññāṇacariyavasena ti sahajavanāya indriyacariyāya paṭipannassa ti samathavipassanāvasena pavattā kusalā dhammā bhusaṃ yāpenti pavattantīti attho ti kusalānaṃ dhammānaṃ bhusaṃ yatanacariyāya ghaṭanacariyāya pavattanacariyāyāti vuttaṃ hoti ti vikkhambhanatadaṅgasamucchedapaṭippassaddhivasena visesaṃ adhigacchati dayo vuttatthāyeva
tiādīsu saddhādisamaṅgissa iriyāpathavihāro daṭṭhabbo ti anumānabuddhiyā ti paccakkhabuddhiyā yasmā adhimokkhaṭṭhādīsu anubuddhesu paṭividdhesu ca cāro ca vihāro ca anubuddho hoti paṭividdho tasmā anubodhapaṭivedhesu adhimokkhaṭṭhādayo ca niddiṭṭhā
ntiādīsu nti vuttappakāraṃ niddisanto yathāsaddassa atthaṃ niddisati tiādīsupi yathāsabhāvaṃ jānantīti viññū viññātaṃ sabhāvaṃ vibhāventi pākaṭaṃ karontīti  asani viya siluccaye kilese medhati hiṃsatīti medhā khippaṃ gahaṇadhāraṇaṭṭhena  vā medhā medhā etesaṃ atthīti  ñāṇagatiyā paṇḍanti gacchanti pavattantīti  buddhisampadāya samannāgatattā  saha brahmaṃ cariyaṃ uttamaṃ paṭipadaṃ carantīti  apalokanakammādicatubbidhaṃ kammaṃ ekato karaṇavasena  tathā pañcavidho pātimokkhuddeso  samā sikkhā etesanti samasikkhā samasikkhānaṃ bhāvo  samasikkhātātipi paṭhanti yesaṃ ekaṃ kammaṃ eko uddeso samasikkhatā te sabrahmacārīti vuttaṃ hoti jhānānīti  vattabbe ti liṅgavipallāso kato ti tayo vā aṭṭha vā vimokkhā ti savitakkasavicāraavitakkavicāramattaavitakkāvicārā  tayo samādhī ti suññatānimittāppaṇihitā ti cha abhiññā
eko aṃso bhāgo na dutiyoti ekaṃso ekaṃsassa atthassa vacanaṃ  evaṃ sesesupi yojanā kātabbā visesato pana samaṃ samantā vā seti pavattatīti saṃsayo natthettha saṃsayoti  ekasmiṃyeva anicchayatā hutvā itarampi kaṅkhatīti kaṅkhā natthettha kaṅkhāti  dvidhā bhāvo dvejjhaṃ natthettha dvejjhanti  dvidhā elayati kampetīti dveḷhakaṃ natthettha dveḷhakanti  niyogena niyamena vacanaṃ  niyyogavacanantipi paṭhanti apaṇṇakassa aviraddhassa niyyānikassa atthassa vacanaṃ nti nicchayavacanaṃ sabbampi hetaṃ vicikicchābhāvassa vevacanaṃ piyassa atthassa sabbhāvato vacanaṃ piyamevāti  tathā  saha gāravena garubhāvena sagāravaṃ patissayanaṃ patissayo paraṃ garuṃ katvā nissayanaṃ apassayananti attho patissavanaṃ vā patissavo nivātavuttitāya paravacanasavananti attho ubhayathāpi parajeṭṭhakabhāvassetaṃ nāmaṃ saha gāravena vattatīti sagāravaṃ saha patissayena patissavena vā vattatīti sappatissayaṃ sappatissavanti vā vattabbe yakāraṃ vakāraṃ vā lopaṃ katvā sappatissanti vuttaṃ adhikaṃ visiṭṭhaṃ vacanaṃ adhivacanaṃ sagāravañca taṃ sappatissañcāti sagāravasappatissaṃ sagāravasappatissaṃ adhivacanaṃ  ubhayatthāpi vevacanavikappanānattavasena punappunaṃ nti vuttaṃ ti jhānādīniyevāti


 puna  paṭhamasuttameva nikkhipitvā aparena ākārena indriyāni niddisati tattha ti katihi ākārehi  daṭṭhabbāni ti daṭṭhabbākāre ca daṭṭhabbaṭṭhañca pucchati ti chahi ākārehi daṭṭhabbāni teneva chaākārasaṅkhātenaṭṭhena daṭṭhabbāni ti adhipatibhāvaṭṭhena ti kusalānaṃ dhammānaṃ ādibhūtassa sīlassa visodhanaṭṭhena ti balavaṭṭhena  balavañhi adhikā mattā pamāṇaṃ assāti adhimattanti vuccati ti patiṭṭhānaṭṭhena ti khepanaṭṭhena ti patiṭṭhāpanaṭṭhena

 ādhipateyyaṭṭhaniddese tiādi ekekasseva indriyassa paṭipakkhapajahanavacanaṃ ekakkhaṇepi attano attano paṭipakkhapahānakiccasādhane adhipatibhāvasādhanatthaṃ vuttaṃ sesāni cattāri indriyāni taṃsampayuttāneva vuttāni nānākkhaṇesu vā ekekaṃ indriyaṃ dhuraṃ katvā tassa tassa paṭipakkhassa taṃ taṃ indriyaṃ jeṭṭhakaṃ katvā sesāni tadanvayāni katvā vuttantipi veditabbaṃ tiādi pana ekakkhaṇavaseneva vuttaṃ

 ādivisodhanaṭṭhaniddese ti assaddhiyassa nivāraṇaṭṭhena viratiatthena sīlamalavisodhanato sīlavisuddhi nāma ti saddhindriyassa upanissayavasena ādibhūtassa sīlassa visodhanā imināva nayena sesānipi kāmacchandādisaṃvaraṇamūlakāni ca indriyāni veditabbāni

 adhimattaṭṭhaniddese ti saddhassa puggalassa saddhāpaṭisaṃyuttaṃ dhammaṃ sutvā vā saddhindriyabhāvanāya assādaṃ disvā vā saddhindriye kusalo dhammacchando jāyati ti chandajātattā dubbalapīti uppajjati ti  pamuditattā balavapīti uppajjati ti pītiyā pīṇitattā kāyacittapassaddhi uppajjati ti passaddhakāyacittattā cetasikaṃ sukhaṃ uppajjati  ti sukhena abhisannattā ñāṇobhāso uppajjati ti ñāṇobhāsena viditasaṅkhārādīnavattā saṅkhārapavattiyaṃ saṃvego uppajjati ti saṃvegaṃ uppādetvā teneva saṃvegena cittaṃ samāhitaṃ karoti ti līnuddhatabhāvaṃ mocetvā suṭṭhu paggaṇhāti ti vīriyassa samaṃ hutvā pavattattā puna vīriyasamatāniyojane byāpāraṃ akaronto tatramajjhattupekkhāvasena sādhukaṃ ajjhupekkhati nāma ti samavāhitalakkhaṇāya tatramajjhattupekkhāya vasena ti vipassanāya paṭipakkhabhūtehi nānāsabhāvehi kilesehi ti bhaṅgānupassanato paṭṭhāya nānattakilesehi vimuccanavasena ti nānattakilesehi vimuttattā
ti chandādayo dhammā ti vimuttirasena ekarasā honti ti ekarasabhāvanāvasena ti tena kāraṇena vipassanārammaṇato paṇītatare nibbānārammaṇe vivaṭṭanānupassanāsaṅkhātena gotrabhuñāṇena chandādayo dhammā nivattanti saṅkhārārammaṇato apagantvā nibbānārammaṇe pavattantīti attho ti evaṃ gotrabhukhaṇe saṅkhārārammaṇato vivaṭṭanavasena ti maggasamaṅgipuggalo maggassa uppādakkhaṇeyeva dubhatovuṭṭhānavasena vivaṭṭitattā teneva kāraṇena kilese ca khandhe ca vosajjati ti maggassa uppādakkhaṇeyeva kilese ca khandhe ca vosajjitattā teneva kāraṇena kilesā ca khandhā ca anuppattinirodhavasena nirujjhanti ti ca āsaṃsāyaṃ bhūtavacanaṃ kataṃ kilesanirodhe sati khandhanirodhasabbhāvato ca khandhanirodho vutto ti yathāvuttanirodhavasena tasseva maggassa uppādakkhaṇe dve vosagge dassetukāmo tiādimāha dvepi heṭṭhā vuttatthā eva tiādīsupi imināva nayena vitthārato attho veditabbo vīriyindriyādimūlakesupi vāresu eseva nayo imināva nayena adhiṭṭhānaṭṭhaniddesopi vitthārato veditabbo kevalañhettha ti viseso patiṭṭhātīti attho

 pariyādānaṭṭhaniddese ti khepeti patiṭṭhāpakaṭṭhaniddese ti saddhāsampanno sabbe saṅkhārā aniccā dukkhā anattāti adhimuccanto saddhindriyaṃ adhimokkhe patiṭṭhāpeti iminā puggalavisesena indriyabhāvanāviseso niddiṭṭho ti saddhāsampannassa puggalassa saddhindriyaṃ taṃyeva saddhaṃ patiṭṭhāpeti tathā adhimuccantaṃ adhimokkhe patiṭṭhāpetīti iminā indriyabhāvanāvisesena puggalaviseso niddiṭṭho evaṃ cittaṃ paggaṇhanto paggahe patiṭṭhāpeti satiṃ upaṭṭhāpento upaṭṭhāne patiṭṭhāpeti cittaṃ samādahanto avikkhepe patiṭṭhāpeti aniccaṃ dukkhaṃ anattāti passanto dassane patiṭṭhāpetīti sesesupi yojanā veditabbā ti samathayoge vipassanāyoge vā avacaratīti yogāvacaro ti pavisitvā caratīti


 idāni samādhiṃ bhāvayato vipassanaṃ bhāvayato ca indriyasamodhānaṃ dassetukāmo paṭhamaṃ tāva upaṭṭhānakosallappabhedaṃ niddisituṃ tiādimāha tattha ti nibbedhabhāgiyaṃ samādhiṃ bhāvento sekkhassa vītarāgassa ca pana lokuttaropi samādhi labbhati ti kasiṇādinimittassa āvajjitattā kasiṇādiparikammaṃ katvā tattha uppāditanimittattāti vuttaṃ hoti ti tassa uppāditassa nimittasseva upaṭṭhāne kusalo ti accāraddhavīriyatādīhi uddhate citte passaddhisamādhiupekkhāsambojjhaṅgabhāvanāvasena cittopasamanimittassa upaṭṭhāne kusalo ti atisithilavīriyatādīhi līne citte dhammavicayavīriyapītisambojjhaṅgabhāvanāvasena cittapaggahanimittassa upaṭṭhāne kusalo ti  anuddhatālīnacittassa sampayuttassa samādhissa upaṭṭhāne kusalo ti  paññāpayogamandatāya nirassāde citte aṭṭhasaṃvegavatthupaccavekkhaṇena cittaṃ saṃvejetvā ñāṇobhāsassa upaṭṭhāne kusalo  nāma jātijarābyādhimaraṇāni cattāri apāyadukkhaṃ pañcamaṃ atīte vaṭṭamūlakaṃ dukkhaṃ anāgate vaṭṭamūlakaṃ dukkhaṃ paccuppanne āhārapariyeṭṭhimūlakaṃ dukkhanti ti upasamasukhānadhigamena nirassāde citte  buddhadhammasaṅghaguṇānussaraṇena cittaṃ pasādento sampahaṃsanassa upaṭṭhāne kusalo ti uddhatādidosavirahite citte niggahapaggahādīsu byāpārābhāvakaraṇena upekkhāya upaṭṭhāne kusalo ti tisso sikkhā sikkhatīti sekkho ti sakkāyadiṭṭhādīnaṃ pahīnattā nekkhammādino ekattassa upaṭṭhāne kusalo
ti sabbaso pahīnarāgattā vītarāgo khīṇāsavo ti arahā dhammesu vigatasammohattā tattha tattha asammohañāṇassa upaṭṭhāne kusalo ti arahattaphalavimuttiyā upaṭṭhāne kusalo ti hi sabbakilesehi vimuttattā arahattaphalavimutti adhippetā
 vipassanābhāvanāya upaṭṭhānānupaṭṭhānesu tiādīni tiādīni ca sīlakathāyaṃ vuttanayeneva veditabbāni pāṭhato pana āyūhanānupaṭṭhānakusalo vipariṇāmūpaṭṭhānakusalo animittūpaṭṭhānakusalo nimittānupaṭṭhānakusalo appaṇihitūpaṭṭhānakusalo paṇidhianupaṭṭhānakusalo abhinivesānupaṭṭhānakusaloti etesu sāmivacanena samāsapadacchedo kātabbo sesesu pana nissakkavacanena pāṭho
ti panettha suññato upaṭṭhānakusaloti vā suññatāya upaṭṭhānakusaloti vā padacchedo kātabbo yasmā pana nibbidāvirāganirodhapaṭinissaggānupassanā adhipaññādhammavipassanā yathābhūtañāṇadassanaṃ paṭisaṅkhānupassanā vivaṭṭanānupassanāti imā aṭṭha mahāvipassanā  attano sabhāvavisesena visesitā na ārammaṇavisesena tasmā imāsaṃ aṭṭhannaṃ aniccato upaṭṭhānakusalo hotītiādīni vacanāni viya nibbidāto upaṭṭhānakusalo hotītiādīni vacanāni na yujjanti tasmā eva imā aṭṭha na yojitā ādīnavānupassanā pana suññatūpaṭṭhānakusalo hoti abhinivesānupaṭṭhānakusalo hotīti iminā yugalakavacaneneva atthato ādīnavato upaṭṭhānakusalo hoti ālayābhinivesānupaṭṭhānakusalo hotīti yojitāva hotīti sarūpena na yojitā iti purimā ca aṭṭha ayañca ādīnavānupassanāti  aṭṭhārasasu mahāvipassanāsu imā nava ayojetvā itarā eva nava yojitāti veditabbā ti sekkho vipassanūpakkilesānaṃ abhāvato vipassanābhāvanāya ñāṇassa upaṭṭhāne kusalo samādhibhāvanāya pana nikantisabbhāvato ñāṇūpaṭṭhāne kusaloti na vutto
ti kāmayogavisaññogo bhavayogavisaññogo diṭṭhiyogavisaññogo avijjāyogavisaññogoti  catudhā vuttassa visaññogassa upaṭṭhāne  kusalo ti kāmayogabhavayogadiṭṭhiyogāvijjāyogavasena catudhā vuttassa saññogassa anupaṭṭhāne kusalo ti puna caparaṃ bhikkhave khīṇāsavassa bhikkhuno nibbānaninnaṃ cittaṃ hoti nibbānapoṇaṃ nibbānapabbhāraṃ vivekaṭṭhaṃ nekkhammābhirataṃ byantībhūtaṃ sabbaso āsavaṭṭhāniyehi dhammehīti  vuttakhīṇāsavabalavasena nibbānaninnacittattā khīṇāsavova nirodhasaṅkhātassa nibbānassa upaṭṭhāne kusalo
tiādīsu nti ñāṇaṃ ñāṇampi hi kusalapuggalayogato kusalaṃ yathā paṇḍitapuggalayogato paṇḍitā dhammāti  tasmā kosallavasenāti attho
 idāni tiādi ñāṇakathāyaṃ  vuttampi indriyakathāsambandhena idhānetvā vuttaṃ taṃ heṭṭhā vuttanayeneva veditabbaṃ
 puna  samantacakkhusambandhena indriyavidhānaṃ vattukāmo tiādimāha tattha ti sabbaññutaññāṇaṃ tiādinā pañcannaṃ indriyānaṃ aviyogitaṃ dasseti tiādīhi ekekindriyamūlakehi pañcahi catukkehi pañcannaṃ indriyānaṃ ninnapayogakāle vā maggakkhaṇe vā ekarasabhāvaṃ aññamaññapaccayabhāvañca dasseti ntiādīhi ekekindriyamūlakehi pañcahi catukkehi pañcannaṃ indriyānaṃ nibbattikāle vā phalakāle vā ekarasabhāvaṃ aññamaññapaccayabhāvañca dasseti puna buddhacakkhusambandhena indriyavidhānaṃ vattukāmo tiādimāha  tattha ti indriyaparopariyattañāṇaṃ āsayānusayañāṇañca nti ca idaṃ tadeva dvayaṃ sesaṃ heṭṭhā vuttatthamevāti



