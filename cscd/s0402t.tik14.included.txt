
 pañcamassa paṭhame ito pubbe parikammaṃ pavattaṃ ito paraṃ bhavaṅgaṃ majjhe samāpattīti evaṃ saha parikammena appanāparicchedappajānanā paññā  vuṭṭhāne kusalabhāvo  pageva vuṭṭhānaparicchedakañāṇanti evamettha attho daṭṭhabbo
 dutiye ujuno bhāvo  ajimhatā akuṭilatā avaṅkatāti attho   vuttaṃ  tattha katamo ajjavo yā ajjavatā ajimhatā akuṭilatā avaṅkatā ayaṃ vuccati ajjavoti  ajjavappaṭikkhepena veditabbaṃ gomuttavaṅkatā candalekhāvaṅkatā naṅgalakoṭivaṅkatāti hi tayo anajjavā ekacco hi bhikkhu paṭhamavaye majjhima-pacchimavaye ca ekavīsatiyā anesanāsu chasu ca agocaresu carati ayaṃ gomuttavaṅkatā nāma ādito paṭṭhāya yāva pariyosānā paṭipattiyā vaṅkabhāvato eko paṭhamavaye pacchimavaye ca catupārisuddhisīlaṃ pūreti lajjī kukkuccako sikkhākāmo hoti majjhimavaye purimasadiso ayaṃ candalekhāvaṅkatā nāma paṭipattiyā majjhaṭṭhāne  vaṅkabhāvāpattito eko paṭhamavayepi majjhimavayepi catupārisuddhisīlaṃ pūreti lajjī kukkuccako sikkhākāmo hoti pacchimavaye purimasadiso ayaṃ naṅgalakoṭivaṅkatā nāma pariyosāne vaṅkabhāvāpattito eko sabbampetaṃ vaṅkataṃ pahāya tīsu vayesu  pesalo lajjī kukkuccako sikkhākāmo hoti tassa yo so ujubhāvo idaṃ ajjavaṃ nāma sabbattha ujubhāvasiddhito
nti ettha lajjavantipi paṭhanti evaṃ panettha attho  tattha katamo lajjavo yo hirīyati hirīyitabbena hirīyati pāpakānaṃ akusalānaṃ dhammānaṃ samāpattiyā ayaṃ vuccati lajjavoti evaṃ vutto lajjibhāvo lajjavaṃ nāma idaṃ panettha nibbacanaṃ  lajjatīti lajjo hirimā tassa bhāvo  hirīti attho lajjā etassa atthīti lajjī yathā mālī māyīti tassa bhāvo lajjibhāvo sā eva lajjā
 tatiye ti ettha adhivāsanaṃ vuccati khamanaṃ tañhi paresaṃ dukkaṭaṃ duruttañca paṭivirodhākaraṇena attano upari āropetvā vāsanato adhivāsananti vuccati adhivāsanalakkhaṇā khanti adhivāsanakhanti sucisīlatā  sā hi sobhanakammaratatā suṭṭhu vā pāpato oratabhāvo viratatāti āha ti teneva   
tattha katamaṃ soraccaṃ yo kāyiko avītikkamo vācasiko avītikkamo kāyikavācasiko avītikkamo idaṃ vuccati soraccaṃ sabbopi sīlasaṃvaro soraccanti  āgato
 catutthe sakhilo vuccati saṇhavāco tassa bhāvo  saṇhavācatā tenāha ti saṇhavācāvasena hi sammodamānassa puggalassa bhāvo nāma saṇhavācatā teneva   
tattha katamaṃ sākhalyaṃ yā sā vācā aṇḍakā kakkasā parakaṭukā parābhisajjanī kodhasāmantā asamādhisaṃvattanikā tathārūpiṃ  vācaṃ pahāya yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpiṃ vācaṃ bhāsitā hoti yā tattha saṇhavācatā sakhilavācatā apharusavācatā idaṃ vuccati sākhalyanti vuttaṃ
tattha ti sadose savaṇe rukkhe niyyāsapiṇḍo ahicchattādīni vā uṭṭhitāni aṇḍakānīti  vadanti pheggurukkhassa pana kuthitassa aṇḍāni viya uṭṭhitā cuṇṇapiṇḍiyo vā gaṇṭhiyo vā aṇḍakā idha pana byāpajjanakakkasādisabhāvato kaṇṭakappaṭibhāgena vācā aṇḍakāti vuttā padumanāḷaṃ viya sotaṃ ghaṃsayamānā pavisantī  daṭṭhabbā kodhena nibbattā tassa parivārabhūtā  pure saṃvaddhanārī  sā viya sukumārā mudukā vācā porī viyāti porī tiādinā taṃ vācaṃ pavattamānaṃ dasseti
 pañcame ti ettakameva idha vuttaṃ dīghanikāyaṭṭhakathāya   pana avihiṃsāti karuṇāpi karuṇāpubbabhāgopīti vuttaṃ   tattha katamā avihiṃsā yā sattesu karuṇā karuṇāyanā karuṇāyitattaṃ karuṇācetovimutti ayaṃ vuccati avihiṃsāti āgataṃ etthāpi hi yā kāci karuṇā karuṇāti vuttā karuṇācetovimutti pana appanāppattāva
sucisaddato bhāve yakāraṃ ikārassa ca ukārādesaṃ katvā ayaṃ niddesoti āha ti ettha ca nti sīlavasena sucibhāvoti vuttaṃ dīghanikāyaṭṭhakathāya   pana soceyyanti mettāya ca mettāpubbabhāgassa ca vasena sucibhāvoti vuttaṃ teneva  tattha katamaṃ socabyaṃ yā sattesu metti mettāyanā mettāyitattaṃ mettācetovimutti idaṃ vuccati socabyanti niddeso kato etthāpi hi mettītiādinā yā kāci mettā vuttā mettācetovimutti pana appanāppattāva
 chaṭṭhasattamaaṭṭhamāni  heṭṭhā vuttanayāneva
 navame kāmaṃ sampayuttadhammesu thirabhāvopi balaṭṭho eva paṭipakkhehi pana akampanīyataṃ sātisayaṃ balaṭṭhoti vuttaṃ tiādi
 dasame paccanīkadhammasamanato  samādhīti āha ti aniccādinā vividhenākārena dassanato passanato  paññāti āha nti
 ekādasame nti samādinnassa sīlassa bhedakaro vītikkamo ti atthi dinnantiādinayappavattāya sammādiṭṭhiyā dūsikā micchādiṭṭhīti āha ti
 dvādasame ti sabbabhāgato tassa anūnatāpatti paripuṇṇabhāvo sīlasampadā paripūraṇattho hettha sampadāsaddo tenevāha ti ti atthikadiṭṭhiādisammādiṭṭhipāripūribhāvena pavattaṃ ñāṇaṃ tañca kammassakatāsammādiṭṭhiādivasena pañcavidhaṃ hotīti āha ti
 terasame ti visuddhiṃ pāpetuṃ samatthaṃ sīlaṃ cittavisuddhiādiuparivisuddhiyā paccayo bhavituṃ samatthaṃ visuddhasīlanti vuttaṃ hoti suvisuddhameva hi sīlaṃ tassā padaṭṭhānaṃ hoti tenāha nti etthāpi nti cittavisuddhiādiuparivisuddhiyā sampāpakanti attho daṭṭhabbo   panāyaṃ tattha katamā sīlavisuddhi kāyiko avītikkamo vācasiko avītikkamo kāyikavācasiko avītikkamo ayaṃ vuccati sīlavisuddhīti evaṃ vibhattā
ti visuddhiṃ pāpetuṃ samatthaṃ dassanañāṇaṃ dassanavisuddhi paramatthavisuddhiṃ nibbānañca pāpetuṃ upanetuṃ samatthaṃ kammassakatañāṇādi sammādassananti attho tenāha ti etthāpi ti ñāṇadassanavisuddhiyā dassananibbānasaṅkhātāya  paramatthavisuddhiyā ca sampāpikāti evamattho daṭṭhabbo   panāyaṃ tattha katamā diṭṭhivisuddhi kammassakatañāṇaṃ saccānulomikaṃ ñāṇaṃ maggassa maggasamaṅgissa ñāṇaṃ phalasamaṅgissa ñāṇanti evaṃ vuttaṃ
ettha ca idaṃ akusalakammaṃ no sakaṃ idaṃ pana kammaṃ sakanti evaṃ byatirekato anvayato ca kammassakatajānanañāṇaṃ  tividhaduccaritañhi attanā katampi parena katampi no sakakammaṃ nāma hoti atthabhañjanato sucaritaṃ sakakammaṃ nāma atthajananato vipassanāñāṇaṃ pana vacīsaccañca anulometi paramatthasaccañca na vilometīti nti vuttaṃ vipassanāñāṇañhi lakkhaṇāni paṭivijjhanatthaṃ ārambhakāle  aniccaṃ dukkhaṃ anattāti pavattaṃ vacīsaccañca anulometi tatheva paṭivijjhanato paramatthasaccaṃ nibbānañca na vilometi na virādheti ekanteneva sampāpanato
 cuddasame ti paṭhamamaggasammādiṭṭhi vuttā nti taṃsampayuttameva vīriyaṃ teneva   diṭṭhivisuddhīti ñāṇadassanaṃ kathitaṃ yathādiṭṭhissa ca padhānanti taṃsampayuttameva vīriyanti vuttaṃ ettha hi nti ñāṇabhūtaṃ dassanaṃ tena dassanamaggaṃ vadati nti paṭhamamaggasampayuttavīriyamāha apica ti sabbāpi maggasammādiṭṭhi nti taṃsampayuttameva vīriyaṃ teneva  apica purimapadena catumaggañāṇaṃ pacchimapadena taṃsampayuttaṃ vīriyanti vuttaṃ
atha vā ti kammassakatañāṇādisaṅkhātā sabbāpi sammādiṭṭhi vuttā nti yo cetasiko vīriyārambho sammāvāyāmoti ayameva pāḷiyā sameti abhidhamme hi diṭṭhivisuddhi kho panāti yā paññā pajānanā amoho dhammavicayo sammādiṭṭhi yathādiṭṭhissa ca padhānanti yo cetasiko vīriyārambho sammāvāyāmoti evamayaṃ duko vibhatto teneva   yā paññā pajānanātiādīhi heṭṭhā vuttāni kammassakatañāṇādīneva cattāri ñāṇāni vibhattāni yo cetasiko vīriyārambhotiādīhi  padehi niddiṭṭhaṃ vīriyaṃ gahitaṃ paññāya lokiyaṭṭhāne lokiyaṃ lokuttaraṭṭhāne lokuttaranti vuttaṃ
idhāpi visuddhisampāpikā catumaggasammādiṭṭhi pañcavidhāpi vā sammādiṭṭhi diṭṭhivisuddhīti adhippāyena ti vuttaṃ nti idaṃ pana yathādiṭṭhissa ca padhānanti paṭhamamaggasampayuttaṃ vīriyanti vuttanti adhippāyena vadati ettha ca taṃtaṃbhāṇakānaṃ matabhedenāyaṃ vaṇṇanābhedoti na aṭṭhakathāvacanānaṃ aññamaññavirodho saṅkitabbo atha yathādiṭṭhissa ca padhānanti heṭṭhimamaggasampayuttameva vīriyaṃ kasmā vuttanti āha tiādi tattha ti heṭṭhimamaggasampayuttāya diṭṭhiyā ti anurūpadiṭṭhissa kalyāṇadiṭṭhissa nibbattitappakāradiṭṭhissa vā nibbattetabbapadhānānurūpadiṭṭhissa yathādiṭṭhippavattakiriyassa vāti evampettha atthaṃ saṃvaṇṇayanti
 pannarasame  samattaṃ tussanaṃ titti santuṭṭhi natthi etassa santuṭṭhīti asantuṭṭhi asantuṭṭhissa bhāvo  yā kusalānaṃ dhammānaṃ bhāvanāya asantuṭṭhassa bhiyyokamyatā tassā etaṃ adhivacanaṃ tāya hi samaṅgibhūto puggalo sīlaṃ pūretvā jhānaṃ uppādeti jhānaṃ labhitvā vipassanaṃ ārabhati āraddhavipassako arahattaṃ aggahetvā antarā vosānaṃ nāpajjati alamettāvatā katamettāvatāti saṅkocaṃ na pāpuṇāti tenāha ti tatra ti arahattamaggasampattaṃ vināti attho appaṭivānitā ca padhānasminti idaṃ heṭṭhā vuttanayattā uttānatthamevāti na vibhattaṃ
 soḷasame muṭṭhā naṭṭhā sati etassāti muṭṭhassati tassa bhāvo nti āha ti ti ca satippaṭipakkho dhammo na satiyā abhāvamattaṃ nti tattha katamaṃ asampajaññaṃ yaṃ aññāṇaṃ adassanaṃ avijjālaṅghī moho akusalamūlanti  evaṃ vuttā avijjāyeva tathā hi vijjāpaṭipakkho avijjā vijjāya pahātabbato evaṃ sampajaññappaṭipakkho asampajaññaṃ  yasmā pana sampajaññappaṭipakkhe sati tassa vasena ñāṇassa abhāvo hoti tasmā vuttaṃ ti
 sattarasame ti udake lābu viya yena cittaṃ ārammaṇe pilavitvā viya tiṭṭhati na ogāhati taṃ pilāpanaṃ na pilāpanaṃ apilāpanaṃ taṃ lakkhaṇaṃ sabhāvo etissāti apilāpanalakkhaṇā


