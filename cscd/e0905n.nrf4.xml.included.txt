

pucchā  bhaṇḍanādikārakassa  āvuso bhikkhuno tajjanīyakammaṃ kātuṃ bhagavatā kattha anuññātaṃ kaṃ ārabbha kismiṃ vatthusmiṃ anuññātaṃ
vissajjanā  sāvatthiyaṃ bhante paṇḍukalohitake bhikkhū ārabbha anuññātaṃ paṇḍukalohitakā bhante bhikkhū attanā bhaṇḍanakārakā kalahakārakā vivādakārakā bhassakārakā saṅghe adhikaraṇakārakā yepi caññe bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā te upasaṅkamitvā evamāhaṃsu mā kho tumhe āyasmanto eso ajesi balavābalavaṃ paṭimantetha tumhe tena paṇḍitatarā ca byattatarā ca bahussutatarā ca alamattatarā ca mā cassa bhāyittha mayampi tumhākaṃ pakkhā bhavissāmāti tena anuppannāni ceva bhaṇḍanāni uppajjanti uppannāni ca bhaṇḍanāni bhiyyobhāvāya vepullāya saṃvattanti tasmiṃ bhante vatthusmiṃ anuññātaṃ
pucchā  tajjanīyakammakatassa  āvuso bhikkhuno katisu vattesu sammā vattantassa taṃ kammaṃ paṭippassambhetuṃ bhagavatā kattha anuññātaṃ kaṃ ārabbha kismiṃ vatthusmiṃ anuññātaṃ
vissajjanā  aṭṭhārasasu  bhante vattesu sammā vattantassa tajjanīyakammakatassa bhikkhuno taṃ kammaṃ paṭippassambhetuṃ bhagavatā sāvatthiyaṃ anuññātaṃ teyeva paṇḍukalohitakā bhikkhū saṅghena tajjanīyakammakatā sammā vattitvā saṅghaṃ upasaṅkamitvā yāciṃsu tasmiṃ bhante vatthusmiṃ anuññātaṃ
pucchā  bālassa  āvuso abyattassa āpattibahulassa anapadānassa gihisaṃsaṭṭhassa ananulomikehi gihisaṃsaggehi niyassakammaṃ kātuṃ kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  sāvatthiyaṃ bhante āyasmantaṃ seyyasakaṃ ārabbha paññattaṃ āyasmā bhante seyyasako bālo ahosi abyatto āpattibahulo anapadāno gihisaṃsaṭṭho vihāsi ananulomikehi gihisaṃsaggehi tasmiṃ bhante vatthusmiṃ paññattaṃ
pucchā  niyassakammakatassa  āvuso bhikkhuno katisu vattesu sammā vattantassa taṃ kammaṃ paṭippassambhetuṃ bhagavatā anuññātaṃ
vissajjanā  aṭṭhārasasu bhante vattesu sammā vattantassa niyassa kammakatassa bhikkhuno taṃ kammaṃ paṭippassambhetuṃ bhagavatā anuññātaṃ na upasampādetabbaṃ na nissayo dātabbo na sāmaṇero upaṭṭhāpetabbo na bhikkhunovādakasammuti sāditabbā sammatenapi bhikkhuniyo na ovaditabbā evamādīsu bhante aṭṭhārasasu vattesu sammā vattantassa niyassakammakatassa bhikkhuno taṃ kammaṃ paṭippassambhetuṃ bhagavatā anuññātaṃ
pucchā  kuladūsakassa  āvuso pāpasamācārassa bhikkhuno pabbājanīyakammaṃ kātuṃ bhagavatā kattha anuññātaṃ kaṃ ārabbha kismiṃ vatthusmiṃ anuññātaṃ
vissajjanā  sāvatthiyaṃ bhante assajipunabbasuke bhikkhū ārabbha anuññātaṃ assajipunabbasukā bhante bhikkhū kīṭāgirismiṃ kuladūsakā ahesuṃ pāpasamācārā tasmiṃ bhante vatthusmiṃ anuññātaṃ
pucchā  paṭisāraṇīyakammaṃ  āvuso pucchāmi saddhaṃ āvuso pasannaṃ gahapatiṃ dāyakaṃ kārakaṃ saṅghupaṭṭhākaṃ hīnena khuṃsentassa bhikkhuno  paṭisāraṇīyakammaṃ kātuṃ bhagavatā kattha anuññātaṃ kaṃ ārabbha kismiṃ vatthusmiṃ anuññātaṃ
vissajjanā  sāvatthiyaṃ bhante āyasmantaṃ sudhammaṃ ārabbha anuññātaṃ bhagavati bhante sāvatthiyaṃ viharati āyasmā sudhammo macchikāsaṇḍe cittaṃ gahapatiṃ saddhaṃ pasannaṃ dāyakaṃ kārakaṃ saṅghupaṭṭhākaṃ hīnena khuṃsesi hīnena vambhesi tasmiṃ bhante vatthusmiṃ anuññātaṃ
tenahi  bhikkhave saṅgho sudhammassa bhikkhuno paṭisāraṇīyakammaṃ karotu citto te gahapati khamāpetabboti 
pucchā  paṭisāraṇīyakammakatassa  āvuso bhikkhuno anudūtaṃ dātuñca tena anudūtena saddhiṃ gantvā yathākhuṃsitaṃ gahapatiṃ khamāpetuṃ  ca bhagavatā kattha anuññātaṃ kaṃ ārabbha kismiṃ vatthusmiṃ anuññātaṃ
vissajjanā  sāvatthiyaṃ bhante āyasmantaṃyeva sudhammaṃ ārabbha anuññātaṃ āyasmā bhante sudhammo macchikāsaṇḍaṃ gantvā maṅkubhūto nāsakkhi cittaṃ gahapatiṃ khamāpetuṃ tasmiṃ bhante vatthusmiṃ anuññātaṃ
pucchā  paṭisāraṇīyakammakatassa  āvuso bhikkhuno katisu vattesu sammā vattantassa taṃ kammaṃ paṭippassambhetuṃ bhagavatā anuññātaṃ
vissajjanā  aṭṭhārasasu bhante vattesu sammā vattantassa paṭisāraṇīya kammakatassa bhikkhuno taṃ kammaṃ paṭippassambhetuṃ bhagavatā anuññātaṃ
pucchā  āpattiṃ  āvuso āpajjitvā taṃ āpattiṃ passituṃ vā paṭikātuṃ vā na icchantassa bhikkhuno āpattiyā adassane vā appaṭikamme vā ukkhepanīyakammaṃ kātuṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  kosambiyaṃ bhante āyasmantaṃ channattheraṃ ārabbha paññattaṃ āyasmā bhante channo āpattiṃ āpajjitvā na icchi taṃ āpattiṃ passituṃ vā paṭikātuṃ vā tasmiṃ bhante vatthusmiṃ paññattaṃ
pucchā  āpattiyā  āvuso adassanena vā appaṭikamme vā ukkhepanīya kammakatena bhikkhunā katisu vattesu sammā vattitabbaṃ
vissajjanā  tecattālīsāya bhante vattesu sammā vattitabbaṃ
pucchā  ukkhepanīyakammakatassa  āvuso bhikkhuno sammā vattantassa taṃ kammaṃ paṭippassambhetuṃ bhagavatā kattha anuññātaṃ kaṃ ārabbha kismiṃ vatthusmiṃ anuññātaṃ
vissajjanā  kosambiyaṃ bhante āyasmantaṃyeva channaṃ ārabbha anuññātaṃ āyasmā bhante channo saṅghena āpattiyā adassane vā appaṭikamme vā ukkhepanīyakammakato sammā vattesi lomaṃpātesi netthāraṃ vattesi saṅghaṃ upasaṅkamitvā tassa kammassa paṭippassaddhiyā yāci tasmiṃ bhante vatthusmiṃ anuññātaṃ
pucchā  pāpikaṃ  āvuso diṭṭhiṃ gahetvā taṃ diṭṭhiṃ na paṭinissajjantassa pāpikāya diṭṭhiyā appaṭinissagge ukkhepanīyakammaṃ kātuṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  sāvatthiyaṃ bhante ariṭṭhaṃ bhikkhuṃ gaddhabādhipubbaṃ ārabbha paññattaṃ bhagavati bhante sāvatthiyaṃ viharati ariṭṭhassa nāma bhikkhuno gaddhabādhipubbassa evarūpaṃ pāpakaṃ diṭṭhigataṃ uppannaṃ ahosi tathāhaṃ bhagavatā dhammaṃ desitaṃ ājānāmi yathāyeme antarāyikā dhammā vuttā bhagavatā te paṭisevato  nālaṃ antarāyāyāti tasmiṃ bhante vatthusmiṃ paññattaṃ
pucchā  pāpikāya āvuso diṭṭhiyā appaṭinissagge ukkhepanīyakammakatena bhikkhunā katisu vattesu sammā vattitabbaṃ
vissajjanā  tecattālīsāya  bhante vattesu sammā vattitabbaṃ
pucchā  kammakkhandhakaṃ pucchissaṃ sanidāni saniddesaṃ samukkaṭṭhapadānaṃ āvuso kati āpattiyo
vissajjanā  kammakkhandhakaṃ vissajjissaṃ sanidānaṃ saniddesaṃ samukkaṭṭhapadānaṃ bhante ekā āpatti

pucchā  pārivāsikassa  āvuso pakatattānaṃ bhikkhūnaṃ abhivādanādīni sādiyantassa dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  sāvatthiyaṃ bhante pārivāsike bhikkhū ārabbha paññattaṃ pārivāsikā bhante bhikkhū sādiyiṃsu pakatattānaṃ bhikkhūnaṃ abhivādanādīni tasmiṃ bhante vatthusmiṃ paññattaṃ
pucchā  pārivāsikena  āvuso bhikkhunā katisu vattesu sammā vattitabbaṃ
vissajjanā  pārivāsikena bhante bhikkhunā catunavutiyā vattesu sammā vattitabbaṃ
pucchā  pārivāsikaṃ pucchissaṃ sanidānaṃ saniddesaṃ samukkaṭṭhapadānaṃ āvuso kati āpattiyo
vissajjanā  pārivāsikaṃ vissajjissaṃ sanidānaṃ saniddesaṃ samukkaṭṭhapadānaṃ bhante ekā āpatti

pucchā  samuccayaṃ  pucchissaṃ sanidānaṃ saniddesaṃ samukkaṭṭhapadānaṃ āvuso kati āpattiyo
vissajjanā  samuccayaṃ vissajjissaṃ sanidānaṃ saniddesaṃ samukkaṭṭhapadānaṃ bhante ekā āpatti

pucchā  asammukhībhūtānaṃ  āvuso bhikkhūnaṃ tajjanīyaṃ vā niyassaṃ vā pabbājanīyaṃ vā paṭisāraṇīyaṃ vā ukkhepanīyaṃ vā kammaṃ karontassa dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  sāvatthiyaṃ bhante chabbaggiye bhikkhū ārabbha paññattaṃ chabbaggiyā bhante bhikkhū asammukhībhūtānaṃ bhikkhūnaṃ kammaṃ akaṃsu tajjanīyampi niyassampi pabbājanīyampi paṭisāraṇīyampi ukkhepanīyampi tasmiṃ bhante vatthusmiṃ paññattaṃ
pucchā  sativepullapattassa  āvuso bhikkhuno sativinayaṃ dānaṃ bhagavatā kattha anuññātaṃ kaṃ ārabbha kismiṃ vatthusmiṃ anuññātaṃ
vissajjanā  rājagahe bhante mettiyabhūmajake bhikkhū ārabbha anuññātaṃ mettiyabhūmajakā bhante bhikkhū āyasmantaṃ dabbaṃ mallaputtaṃ amūlikāya sīlavipattiyā anuddhaṃsesuṃ tasmiṃ bhante vatthusmiṃ anuññātaṃ
pucchā  katipanāvuso  ettha dhammikāni sativinayadānāni
vissajjanā  pañcimāni bhante dhammikāni sativinayassa dānāni suddho hoti bhikkhu anāpattiko anuvadanti ca naṃ yācati ca tassa saṅgho sativinayaṃ deti dhammena samaggena imāni kho bhante pañca dhammikāni sati vinayassa dānāni
pucchā  amūḷhassa  āvuso bhikkhuno amūḷhavinayaṃ dātuṃ bhagavatā kattha anuññātaṃ kaṃ ārabbha kismiṃ vatthusmiṃ anuññātaṃ
vissajjanā  rājagahe bhante sambahule bhikkhū ārabbha anuññātaṃ sambahulā bhante bhikkhū gaggaṃ bhikkhuṃ ummattakena cittavipariyāsakatena  ajjhāciṇṇena āpattiyā codesuṃ saratā yasmā evarūpiṃ āpattiṃ āpajjitāti so evaṃ vadeti ahaṃ kho āvuso ummattako ahosi cittavipariyāsakato tena me ummattakena cittavipariyāsakatena bahuṃ assāmaṇakaṃ ajjhāciṇṇaṃ bhāsitaparikkantaṃ nāhaṃ taṃ sarāmi mūḷhena me etaṃ katanti evampi naṃ vuccamānā codenteva saratā yasmā evarūpiṃ āpattiṃ āpajjitāti tasmiṃ bhante vatthusmiṃ anuññātaṃ
pucchā  kati  āvuso adhammikāni amūḷhavinayassa dānāni vibhajitvā kathehi
vissajjanā  tīṇi bhante adhammikāni amūḷhavinayassa dānāni idha bhante bhikkhu āpattiṃ āpanno hoti tamenaṃ codeti saṅgho vā sambahulā vā ekapuggalo vā saratāyasmā evarūpiṃ āpattiṃ āpajjitāti so saramānova evaṃ vadeti na kho ahaṃ āvuso sarāmi evarūpiṃ āpattiṃ āpajjitāti añño saramānova evaṃ vadeti sarāmi kho ahaṃ āvuso yathā supinantenāti añño anummattakova ummattakālayaṃ karoti ahampi kho evaṃ karomi tumhepi evaṃ karotha mayhampi etaṃ kappati tumhākampetaṃ kappatīti esaṃ saṅgho amūḷhavinayaṃ deti adhammikaṃ bhante amūḷhavinayassa dānaṃ imāni kho bhante tīṇi adhammikāni amūḷhavinayassa dānāni
pucchā  kati  āvuso dhammikāni amūḷhavinayassa dānāni vibhajitvā kathehi
vissajjanā  tīṇi bhante dhammikāni amūḷhavinayassa dānāni idha bhante bhikkhu ummattako hoti cittavipariyāsakato tena ummattakena cittavipariyāsakatena bahuṃ assāmaṇakaṃ ajjhāciṇṇaṃ hoti bhāsitaparikkantaṃ tamenaṃ codeti saṅgho vā sambahulā vā ekapuggalo vā saratāyasmā evarūpiṃ āpattiṃ āpajjitāti so assaramānova evaṃ vadeti na kho ahaṃ āvuso sarāmi evarūpiṃ āpattiṃ āpajjitāti aññopi assaramānova evaṃ vadeti sarāmi kho ahaṃ āvuso yathā supinantenāti aññopi ummattakova ummattakālayaṃ karoti ahampi evaṃ karomi tumhepi evaṃ karotha mayhampi etaṃ kappati tumhākampetaṃ kappatīti esaṃ bhante tiṇṇaṃ bhikkhūnaṃ saṅgho amūḷhavinayaṃ deti dhammikaṃ bhante amūḷhavinayassa dānaṃ imāni kho bhante tīṇi dhammikāni amūḷhavinayassa dānāni
pucchā  appaṭiññāya  āvuso bhikkhūnaṃ tajjanīyādīni kammāni karontassa dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  rājagahe  bhante chabbaggiye bhikkhū ārabbha paññattaṃ chabbaggiyā bhante bhikkhū appaṭiññāya bhikkhūnaṃ kammāni akaṃsu tajjanīyādīni tasmiṃ bhante vatthusmiṃ paññattaṃ
pucchā  kathaṃ āvuso adhammikaṃ hoti paṭiññātakaraṇaṃ
vissajjanā  aññathā bhante āpattiṃ āpajjantassa aññathā paṭijānantassa yathā so paṭijānāti tathā saṅgho kāreti evaṃ kho bhante adhammikaṃ hoti paṭiññātakaraṇaṃ
pucchā  kathaṃ  āvuso dhammikaṃ hoti paṭiññātakaraṇaṃ
vissajjanā  yaṃ bhante āpattiṃ āpajjantassa tameva paṭijānantassa teneva saṅgho kāreti evaṃ kho bhante dhammikaṃ paṭiññātakaraṇaṃ
pucchā  yebhuyyasikāya  āvuso adhikaraṇaṃ vūpasametuṃ bhagavatā kattha anuññātaṃ kaṃ ārabbha kismiṃ vatthusmiṃ anuññātaṃ
vissajjanā  rājagahe  bhante sambahule bhikkhū ārabbha anuññātaṃ sambahulā bhante bhikkhū bhaṇḍanajātā kalahajātā vivādāpannā aññamaññaṃ mukhasattīhi vitudantā vihariṃsu na sakkonti taṃ adhikaraṇaṃ vūpasametuṃ tasmiṃ bhante vatthusmiṃ anuññātaṃ
pucchā  kathaṃ āvuso adhikaraṇaṃ yebhuyyasikāya vūpasametabbaṃ
vissajjanā  pañcahi bhante aṅgehi samannāgato bhikkhu salākaggāhāpako sammannitabbo tena bhante salākaggāhāpakena  salākā gāhātabbā yathā bahutarā bhikkhū dhammavādino vadanti tathā taṃ adhikaraṇaṃ vūpasametabbaṃ evaṃ kho bhante yebhuyyasikāya adhikaraṇaṃ vūpasametabbaṃ
pucchā  kati  āvuso adhammikā salākaggāhā
vissajjanā  dasa bhante adhammikā salākaggāhā oramattakañca adhikaraṇaṃ hoti na ca gatigataṃ hoti na ca saritasāritaṃ hoti jānāti adhammavādī bahutarāti appeva nāma adhammavādī bahutarā assūti jānāti saṅgho bhijjissatīti appeva nāma saṅgho bhijjeyyāti adhammena gaṇhanti vaggā gaṇhanti na ca yathādiṭṭhiyā gaṇhanti ime kho bhante dasa adhammikā kalākaggāhā
pucchā  kati  āvuso dhammikā salākaggāhā
vissajjanā  dasa bhante dhammikā salākaggāhā vuttavipariyāyena
pucchā  pāpussannassa āvuso bhikkhussa tassa pāpiyasikā kammaṃ kātuṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  rājagahe bhante upavāḷaṃ bhikkhuṃ ārabbha paññattaṃ upavāḷo bhante bhikkhu saṅghamajjhe āpattiyā anuyuñjiyamāno avajānitvā paṭijānāti paṭijānitvā avajānāti aññenaññaṃ paṭicarati sampajānamusā bhāsati tasmiṃ bhante vatthusmiṃ paññattaṃ
pucchā  kati  āvuso dhammikāni tassapāpiyasikā kammassa karaṇāni
vissajjanā  pañcimāni bhante dhammikāni tassapāpiyasikā kammassa karaṇāni asuci ca hoti alajjī ca sānuvādo ca tassa saṅgho tassapāpiyasikā kammaṃ karoti dhammena samaggena imāni kho bhante pañca dhammikāni tassa pāpiyasikā kammassa karaṇāni
pucchā  tassa  pāpiyasikākammakatena āvuso bhikkhunā katisu vattesu sammā vattitabbaṃ
vissajjanā  tassa pāpiyasikākammakatena bhante bhikkhunā aṭṭhārasasu vattesu sammā vattitabbaṃ na upasampādetabbaṃ na nissayo dātabbo na sāmaṇero upaṭṭhāpetabbo evamādīsu bhante aṭṭhārasasu vattesu sammā vattitabbaṃ
pucchā  kati  āvuso adhikaraṇāni samathehi vūpasametabbāni
vissajjanā  cattārimāni bhante adhikaraṇāni samathehi vūpasametabbāni vivādādhikaraṇaṃ anuvādādhikaraṇaṃ āpattādhikaraṇaṃ kiccādhikaraṇaṃ imāni bhante cattāri adhikaraṇāni samathehi vūpasametabbāni
pucchā  kiṃ  āvuso vivādādhikaraṇassa mūlaṃ
vissajjanā  cha bhante vivādamūlāni vivādādhikaraṇassa mūlaṃ tīṇipi akusalamūlāni vivādādhikaraṇassa mūlaṃ tīṇipi kusalamūlāni vivādādhikaraṇassa mūlaṃ idaṃ bhante vivādādhikaraṇassa mūlaṃ
pucchā  kiṃ  panāvuso anuvādādhikaraṇassa mūlaṃ
vissajjanā  cha bhante anuvādamūlāni anuvādādhikaraṇassa mūlaṃ tīṇipi akusalamūlāni anuvādādhikaraṇassa mūlaṃ tīṇipi kusalamūlāni anuvādādhikaraṇassa mūlaṃ kāyopi anuvādādhikaraṇassa mūlaṃ vācāpi anuvādādhikaraṇassa mūlaṃ idaṃ kho bhante anuvādādhikaraṇassa mūlaṃ
pucchā  kiṃ  panāvuso āpattādhikaraṇassa mūlaṃ
vissajjanā  cha bhante āpattisamuṭṭhānā āpattādhikaraṇassa mūlaṃ atti bhante āpatti kāyato samuṭṭhāti na vācato na cittato atthi bhante āpatti vācato samuṭṭhāti na kāyato na cittato atthi bhante āpatti kāyato  ca vācato ca samuṭṭhāti na cittato atthi bhante āpatti kāyato ca cittato ca samuṭṭhāti na vācato atthi bhante āpatti vācato ca cittato ca samuṭṭhāti na kāyato atthi bhante āpatti kāyato ca vācato ca cittato ca samuṭṭhāti imāni bhante cha āpatti samuṭṭhānāni āpattādhikaraṇassa mūlaṃ
pucchā  kiṃ  panāvuso kiccādhikaraṇassa mūlaṃ
vissajjanā  kiccādhikaraṇassa bhante ekaṃ mūlaṃ saṅgho
pucchā  samathaṃ āvuso pucchissaṃ sanidānaṃ saniddesaṃ samukkaṭṭhapadānaṃ āvuso kati āpattiyo
vissajjanā  samathaṃ bhante vissajjissaṃ sanidānaṃ saniddesaṃ samukkaṭṭhapadānaṃ bhante dve āpattiyo

pucchā  nahāyantena  āvuso bhikkhunā rukkhe vā thambhe vā kuṭṭe vā kāyaṃ ugghaṃsentassa dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  rājagahe bhante chabbaggiye bhikkhū ārabbha paññattaṃ chabbaggiyā bhante bhikkhū nahāyamānā rukkhepi thambhepi kuṭṭepi kāyaṃ ugghaṃsesuṃ tasmiṃ bhante vatthusmiṃ paññattaṃ
pucchā  gandhabbahatthakena vā āvuso kuruvindakasuttiyā vā mallakena vā nahāyantassa dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  rājagahe bhbhante chabbaggiyeva bhikkhū ārabbha paññattaṃ chabbaggiyā bhante bhikkhū gandhabbahatthakenapi kuruvindakasuttiyāpi  mallakenapi nahāyiṃsu tasmiṃ bhante vatthusmiṃ paññattaṃ
pucchā  pāṇinā āvuso parikammaṃ kātuṃ bhagavatā kattha anuññātaṃ kaṃ ārabbha kismiṃ vatthusmiṃ anuññātaṃ
vissajjanā  rājagahe bhante sambahule bhikkhū ārabbha anuññātaṃ sambahulā bhante bhikkhū piṭṭhiparikammaṃ kātuṃ kukkuccāyiṃsu tasmiṃ bhante vatthusmiṃ anuññātaṃ
pucchā  vallikaṃ  vā āvuso pāmaṅgaṃ vā kaṇṭhasuttakaṃ vā kaṭisuttakaṃ vā ovaṭṭikaṃ vā kāyuraṃ vā hatthābharaṇaṃ vā aṅgulimuddikaṃ vā dhārentassa dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  rājagahe bhante chabbaggiye bhikkhū ārabbha paññattaṃ chabbaggiyā bhante bhikkhū vallikādīni dhāresuṃ tasmiṃ bhante vatthusmiṃ paññattaṃ
pucchā  dīghe  āvuso kese dhārentassa dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  rājagahe bhante chabbaggiye bhikkhū ārabbha paññattaṃ chabbaggiyā bhante bhikkhū dīghe kese dhāresuṃ tasmiṃ bhante vatthusmiṃ paññattaṃ
pucchā  kocchenavā  āvuso phaṇakenavā hatthaphaṇakenavā kese osaṇṭhentassa dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  rājagahe bhante chabbaggiyeva bhikkhū ārabbha paññattaṃ chabbaggiyā bhante bhikkhū kocchādīhi kese osaṇṭhesuṃ tasmiṃ bhante vatthusmiṃ paññattaṃ
pucchā  ādāse  vā āvuso udakapatte vā mukhanimittaṃ olokentassa dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  rājagahe bhante chabbaggiyeva bhikkhū ārabbha paññattaṃ chabbaggiyā bhante bhikkhū ādāsepi udakapattepi mukhanimittaṃ olokesuṃ tasmiṃ bhante vatthusmiṃ paññattaṃ
pucchā  ābādhapaccayā  panāvuso ādāse vā udakapatte vā mukhanimittaṃ oloketuṃ bhagavatā kattha anuññātaṃ kaṃ ārabbha kismiṃ vatthusmiṃ anuññātaṃ
vissajjanā  rājagahe bhante aññataraṃ bhikkhuṃ ārabbha anuññātaṃ bhagavati bhante rājagahe viharati aññatarassa bhikkhuno mukhe vaṇo ahosi so bhikkhū etadavoca kīdiso me āvuso vaṇoti bhikkhū evamāhaṃsu ediso te āvuso vaṇoti so na saddahati tasmiṃ bhante vatthusmiṃ anuññātaṃ
pucchā  mukhālepanādīni  āvuso karontassa dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  rājagahe bhante chabbaggiye bhikkhū ārabbha paññattaṃ chabbaggiyā bhante bhikkhū mukhālepanādīni akaṃsu tasmiṃ bhante vatthusmiṃ paññattaṃ
pucchā  naccaṃ  vā āvuso gītaṃ vā vāditaṃ vā dassanāya gacchantassa dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  rājagahe bhante chabbaggiye bhikkhū ārabbha paññattaṃ chabbaggiyā bhante naccampi gītampi vāditampi dassanāya gacchiṃsu tasmiṃ bhante vatthusmiṃ paññattaṃ
pucchā  kathaṃ āvuso naccādīni passantassa āpatti hoti kathaṃ pana anāpatti
vissajjanā  naccaṃ vā bhante gītaṃ vā vāditaṃ vā dassanāya gacchati āpatti dukkaṭassa yattha ṭhito passati vā suṇāti vā āpatti dukkaṭassa  dassanūpacāraṃ vijahitvā punappunaṃ passati āpatti dukkaṭassa ārāme ṭhitassa passato anāpatti vihārato pana vihāraṃ passissāmīti gacchato āpattiyeva yattha ṭhito passati vā suṇāti vā āpatti dukkaṭassa āsanasālāya nisinno passati anāpatti passissāmīti vuṭṭhahitvā gacchati āpatti dukkaṭassa yattha ṭhito passati vā suṇāti vā āpatti dukkaṭassa patipathaṃ gacchanto passati anāpatti gīvaṃ parivattetvā passato pana āpatti bhante
pucchā  āyatakena  āvuso gītassarena dhammaṃ gāyantassa dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  rājagahe bhante chabbaggiye bhikkhū ārabbha paññattaṃ chabbaggiyā bhante bhikkhū āyatakena gītassarena dhammaṃ gāyiṃsu tasmiṃ bhante vatthusmiṃ paññattaṃ
pucchā  dārupattaṃ  āvuso dhārentassa dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  rājagahe bhante āyasmantaṃ piṇḍolabhāradvājaṃ ārabbha paññattaṃ āyasmā bhante piṇḍolabhāradvājo chavassa dārupattassa kāraṇā gihīnaṃ uttarimanussadhammaṃ iddhipāṭihāriyaṃ dasseti tasmiṃ bhante vatthusmiṃ paññattaṃ
na  ca bhikkhave dārupatto dhāretabbo yo dhāreyya āpatti dukkaṭassa 
pucchā  bhagavatā āvuso uccāvace patte paṭikkhipitvā ayo patto bhūmipattoti imeyeva dve pattā kattha anuññātā kaṃ ārabbha kismiṃ vatthusmiṃ anuññātā
vissajjanā  rājagahe bhante chabbaggiye bhikkhū ārabbha anuññātā chabbaggiyā bhante bhikkhū uccāvace patte dhāresuṃ sovaṇṇamayā  rūpiyamayā tasmiṃ bhante vatthusmiṃ anuññātā
pucchā  sodakaṃ  āvuso pattaṃ paṭisāmentassa ca otāpentassaca uṇhe pattaṃ nidahantassa ca dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  rājagahe bhante sambahule bhikkhū ārabbha paññattaṃ sambahulā bhante bhikkhū sodakaṃ pattaṃ paṭisāmesuṃ otāpesuṃ uṇhe pattaṃ nidahiṃsu tasmiṃ bhante vatthusmiṃ paññattaṃ
pucchā  chavasīsapattaṃ  āvuso dhārentassa ca sabbapaṃsukūlikassa ca dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  rājagahe bhante aññataraṃ bhikkhuṃ ārabbha paññattaṃ aññataro bhante bhikkhu sabbapaṃsukūliko ahosi so chavasīsassa pattaṃ dhāresi aññatarā itthī passitvā bhītā  vissaramakāsi abhuṃ me pisāco vatāyanti tasmiṃ bhante vatthusmiṃ paññattaṃ
pucchā  calakāni vā āvuso aṭṭhikāni vā ucchiṭṭhodakaṃ vā pattena nīharantassa dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  rājagahe bhante sambahule bhikkhū ārabbha paññattaṃ sambahulā bhante bhikkhū calakānipi aṭṭhikānipi ucchiṭṭho dakampi pattena nīhariṃsu tasmiṃ bhante vatthusmiṃ paññattaṃ
pucchā  upāhanatthavikā  āvuso bhagavatā kattha anuññātā kaṃ ārabbha kismiṃ vatthusmiṃ anuññātā
vissajjanā  antarā ca bhante rājagahaṃ antarā ca vesāliṃ aññataraṃ bhikkhuṃ ārabbha anuññātā aññataro bhante bhikkhu upāhanāyo kāyabandhanena bandhitvā gāmaṃ piṇḍāya pāvisi aññataro upāsako taṃ bhikkhuṃ abhivādento upāhanāyo sīsena ghaṭṭeti so bhikkhu maṅku ahosi tasmiṃ bhante vatthusmiṃ anuññātā
pucchā  addhānamaggappaṭipannena  āvuso parissāvanaṃ yāciyamānena na dadantassa ca appaṭissāvanakena addhānaṃ paṭipajjantassa ca dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  antarā ca bhante rājagahaṃ antarā ca vesāliṃ aññataraṃ bhikkhuṃ ārabbha paññattaṃ aññataro bhante bhikkhu parissāvanaṃ yāciyamāno na adāsi tasmiṃ bhante vatthusmiṃ paññattaṃ
pucchā  pupphābhikiṇṇe  āvuso sayane sayantassa dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  vesāliyaṃ bhante chabbaggiye bhikkhū ārabbha paññattaṃ chabbaggiyā bhante bhikkhū pupphābhikiṇṇesu sayanesu sayiṃsu tasmiṃ bhante vatthusmiṃ paññattaṃ
pucchā  ekabhājane vā āvuso bhuñjantānaṃ ekathālake vā pivantānaṃ ekattharaṇapāvuraṇānaṃ vā tuvaṭṭānaṃ dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  vesāliyaṃ bhante chabbaggiyeva bhikkhū ārabbha paññattaṃ chabbaggiyā bhante bhikkhū ekabhājanepi bhuñjiṃsu ekathālakepi  piviṃsu ekamañcakepi tuvaṭṭesuṃ ekattharaṇāpi tuvaṭṭesuṃ ekapāvuraṇāpi tuvaṭṭesuṃ ekattharaṇapāvuraṇāpi tasmiṃ bhante vatthusmiṃ paññattaṃ
pucchā  cāmaribījaniṃ āvuso paṭikkhipitvā tisso bījaniyo bhagavatā kattha anuññātā kismiñca vatthusmiṃ anuññātā
vissajjanā  sāvatthiyaṃ bhante anuññātā sāvatthiyaṃ bhante bhagavati viharati saṅghassa cāmaribījanī uppannā ahosi bhagavato etamatthaṃ ārocesuṃ tasmiṃ bhante vatthusmiṃ anuññātā
na  bhikkhave cāmaribījanī dhāretabbā yo dhāreyya āpatti dukkaṭassa anujānāmi bhikkhave tisso bījaniyo vākamayaṃ usīramayaṃ morapiñchā mayaṃ
pucchā  dīghe āvuso nakhe dhārentassa dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  sāvatthiyaṃ  bhante aññataraṃ bhikkhuṃ ārabbha paññattaṃ aññataro bhante bhikkhu dīghe nakhe dhāresi tasmiṃ bhante vatthusmiṃ paññattaṃ
pucchā  kattarikāya  āvuso kese chedāpentassa dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  sāvatthiyaṃ bhante chabbaggiye bhikkhū ārabbha paññattaṃ chabbaggiyā bhante bhikkhū kattarikāya kese chindiṃsu tasmiṃ bhante vatthusmiṃ paññattaṃ
pucchā  dīghe  āvuso nāsikālome dhārentassa dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  sāvatthiyaṃ bhante sambahule bhikkhū ārabbha paññattaṃ sambahulā bhante bhikkhū dīghāni nāsikālomāni dhāresuṃ tasmiṃ bhante vatthusmiṃ paññattaṃ
pucchā  uccāvacā āvuso kaṇṇamalaharaṇiyo paṭikkhipitvā dasa kaṇṇamalaharaṇiyo bhagavatā kattha anuññātā kaṃ ārabbha kismiṃ vatthusmiṃ anuññātā
vissajjanā  sāvatthiyaṃ bhante chabbaggiye bhikkhū ārabbha anuññātā chabbaggiyā bhante bhikkhū uccāvacā kaṇṇamalaharaṇiyo dhāresuṃ  sovaṇṇamayaṃ rūpiyamayaṃ tasmiṃ bhante vatthusmiṃ anuññātā
pucchā  saṅghāṭipallatthikāya nisīdantassa āvuso dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  sāvatthiyaṃ bhante chabbaggiye bhikkhū ārabbha paññattaṃ chabbaggiyā bhante bhikkhū saṅghāṭipallatthikāya nisīdiṃsu saṅghāṭiyā  pattā lujjiṃsu tasmiṃ bhante vatthusmiṃ paññattaṃ
pucchā  akāyabandhanena āvuso gāmaṃ pavisantassa dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  sāvatthiyaṃ bhante aññataraṃ bhikkhuṃ ārabbha paññattaṃ aññataro bhante bhikkhu akāyabandhano gāmaṃ piṇḍāya pāvisi tasmiṃ bhante vatthusmiṃ paññattaṃ
pucchā  gihinivatthaṃ  āvuso nivāsentassa ca gihipārutaṃ pārupantassa ca saṃvelliyaṃ nivāsentassa ca dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  sāvatthiyaṃ bhante chabbaggiye bhikkhū ārabbha paññattaṃ chabbaggiyā bhante bhikkhū gihinivatthaṃ nivāsiṃsu gihipārutampi pārupiṃsu saṃvelliyampi nivāsiṃsu tasmiṃ bhante vatthusmiṃ paññattaṃ
pucchā  ubhato  kājaṃ āvuso dhārentassa dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  sāvatthiyaṃ bhante chabbaggiye bhikkhū ārabbha paññattaṃ chabbaggiyā bhante bhikkhū ubhato kājaṃ dhāresuṃ tasmiṃ bhante vatthusmiṃ paññattaṃ
pucchā  lokāyataṃ  āvuso pariyāpuṇantassa ca vācentassa ca dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  sāvatthiyaṃ bhante chabbaggiye bhikkhū ārabbha paññattaṃ chabbaggiyā bhante bhikkhū lokāyataṃ pariyāpuṇiṃsupi vācesumpi tasmiṃ bhante vatthusmiṃ paññattaṃ
pucchā  tiracchānavijjaṃ  āvuso pariyāpuṇantassa ca vācentassa ca dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  sāvatthiyaṃ bhante chabbaggiye bhikkhū ārabbha paññattaṃ chabbaggiyā bhante bhikkhū tiracchānavijjaṃ pariyāpuṇiṃsupi vācesumpi tasmiṃ bhante vatthusmiṃ paññattaṃ
pucchā  khipite āvuso jīvātivadantassa dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  sāvatthiyaṃ  bhante sambahule bhikkhū ārabbha paññattaṃ bhagavā bhante mahatiyā parisāya parivuto dhammaṃ desento khipi bhikkhū jīvatu bhante bhagavā jīvatu sugatoti uccāsaddaṃ mahāsaddaṃ akaṃsu tena saddena dhammakathā antarā ahosi tasmiṃ bhante vatthusmiṃ paññattaṃ
pucchā  ārāme āvuso passāvavaccānaṃ tahaṃ tahaṃ karaṇaṃ paṭikkhipitvā ekamantaṃ kātuṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  sāvatthiyaṃ bhante sambahule bhikkhū ārabbha paññattaṃ sambahulā bhante bhikkhū ārāme tahaṃ tahaṃ passāvaṃ akaṃsu tahaṃ tahaṃ vaccaṃ akaṃsu ārāmo dussi tasmiṃ bhante vatthusmiṃ paññattaṃ

pucchā  khuddakavatthuṃ  pucchissaṃ sanidānaṃ saniddesaṃ samukkaṭṭhapadānaṃ āvuso kati āpattiyo
vissajjanā  khuddakaṃ vissajjissaṃ sanidānaṃ saniddesaṃ samukkaṭṭhapadānaṃ bhante tisso āpattiyo

pucchā  pañca  āvuso leṇāni bhagavatā kattha anuññātāni kaṃ ārabbha kismiṃ vatthusmiṃ anuññātāni
vissajjanā  rājagahe bhante sambahule bhikkhū ārabbha anuññātāni sambahulā bhante bhikkhū bhagavantaṃ upasaṅkamitvā etadavocuṃ rājagahako bhante seṭṭhī vihāre kārāpetukāmo kathaṃ nu kho bhante paṭipajjitabbanti tasmiṃ bhante vatthusmiṃ anuññātāni
pucchā  kathaṃ  āvuso vihārā paṭhamaṃ uppannā kathañca te patiṭṭhāpi tā
vissajjanā  ekāheneva  bhante rājagahakena seṭṭhinā chaṭṭhivihārā patiṭṭhāpitā te idha bhante saṭṭhivihārā buddhappamukhassa āgatānāgatassa cātuddisassa saṅghassa patiṭṭhāpitā
pucchā  vihāre  āvuso paṭibhānakammaṃ paṭikkhipitvā mālākammādīni bhagavatā kattha anuññātāni kaṃ ārabbha kismiṃ vatthusmiṃ anuññātāni
vissajjanā  rājagahe bhante chabbaggiye bhikkhū ārabbha anuññātāni chabbaggiyā bhante bhikkhū vihāre paṭibhānacittaṃ kārāpesuṃ itthirūpakaṃ purisarūpakaṃ tasmiṃ bhante vatthusmiṃ anuññātāni
pucchā  yathāvuḍḍhaṃ  āvuso abhivādanādīni ca aggāsanādīni ca anujānitvā saṅghikaṃ yathāvuḍḍhaṃ paṭibāhantassa dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  antarā ca bhante vesāliṃ antarā ca sāvatthiṃ chabbaggiyānaṃ bhikkhūnaṃ antevāsike bhikkhū ārabbha paññattaṃ chabbaggiyānaṃ bhante bhikkhūnaṃ antevāsikā bhikkhū buddhappamukhassa saṅghassa purato purato gantvā vihāre paṭiggahesuṃ seyyāyo paṭiggahesuṃ idaṃ amhākaṃ upajjhāyānaṃ bhavissati idaṃ amhākaṃ ācariyānaṃ bhavissati idaṃ amhākaṃ bhavissatīti tasmiṃ bhante vatthusmiṃ paññattaṃ
pucchā  ekena  āvuso dve paṭibāhantassa dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  sāvatthiyaṃ bhante āyasmantaṃ upanandaṃ sakyaputtaṃ ārabbha paññattaṃ āyasmā bhante upanando sakyaputto eko dve paṭibāhi tasmiṃ bhante vatthusmiṃ paññattaṃ
pucchā  navakena  āvuso uddisantena samake vā āsane nisīdituṃ uccatare vā dhammagāravena therena pana bhikkhunā uddisāpentena samake vā āsane nisīdituṃ nīcatare vā dhammagāravena bhagavatā kattha anuññātaṃ kaṃ ārabbha kismiṃ vatthusmiṃ anuññātaṃ
vissajjanā  sāvatthiyaṃ bhante sambahule bhikkhū ārabbha anuññātaṃ sambahulā bhante bhikkhū āyasmato upālissa santike vinayaṃ pariyāpuṇiṃsu āyasmā bhante upāli ṭhitakova uddisati therānaṃ bhikkhūnaṃ gāravena tattha bhante therā ceva bhikkhū kilamiṃsu āyasmā ca upāli kilami tasmiṃ bhante vatthusmiṃ anuññātaṃ
pucchā  tivassantarena  āvuso saha nisīdituṃ bhagavatā kattha anuññātaṃ kaṃ ārabbha kismiṃ vatthusmiṃ anuññātaṃ
vissajjanā  sāvatthiyaṃ bhante sambahule bhikkhū ārabbha anuññātaṃ sambahulānaṃ bhante bhikkhūnaṃ etadahosi kittāvatānu kho samānāsaniko hotīti tasmiṃ bhante vatthusmiṃ anuññātaṃ
pucchā  mañce  ca āvuso pīṭhe ca dvinnaṃyeva nisīdituṃ bhagavatā kattha anuññātaṃ kaṃ ārabbha kismiṃ vatthusmiṃ anuññātaṃ
vissajjanā  sāvatthiyaṃ bhante sambahule samānāsanike ārabbha paññattaṃ sambahulā bhante bhikkhū samānāsanikā mañce nisīditvā mañcaṃ bhindiṃsu pīṭhe nisīditvā pīṭhaṃ bhindiṃsu tasmiṃ bhante vatthusmiṃ anuññātaṃ
pucchā  dīghāsane  panāvuso asamānāsanikehipi nisīdituṃ bhagavatā kattha anuññātaṃ kaṃ ārabbha kismiṃ vatthusmiṃ anuññātaṃ
vissajjanā  sāvatthiyaṃ bhante sambahule bhikkhū ārabbha anuññātaṃ sambahulā bhante bhikkhū dīghāsane asamānāsanikehi saha nisīdituṃ kukkuccāyiṃsu tasmiṃ bhante vatthusmiṃ anuññātaṃ
pucchā  pañca  āvuso avissajjiyāni bhagavatā kattha paññattāni kaṃ ārabbha kismiṃ vatthusmiṃ paññattāni
vissajjanā  sāvatthiyaṃ bhante sambahule bhikkhū ārabbha paññattāni sambahulā bhante bhikkhū saṅghikaṃ senāsanaṃ vissajjesuṃ tasmiṃ bhante vatthusmiṃ paññattaṃ
pucchā  pañca  āvuso avebhaṅgiyāni bhagavatā kattha paññattāni kaṃ ārabbha kismiṃ vatthusmiṃ paññattāni
vissajjanā  kīṭāgirismiṃ bhante assajipunabbasuke bhikkhū ārabbha paññattāni assajipunabbasukā bhante bhikkhū saṅghikaṃ senāsanaṃ vibhajiṃsu tasmiṃ bhante vatthusmiṃ paññattāni
pucchā  aññatra  paribhogaṃ āvuso aññatra paribhuñjantassa dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  āḷaviyaṃ bhante sambahule bhikkhū ārabbha paññattaṃ sambahulā bhante bhikkhū aññatarassa upāsakassa vihāraparibhogaṃ senāsanaṃ aññatra paribhuñjiṃsu tasmiṃ bhante vatthusmiṃ paññattaṃ
pucchā  adhotehi ca āvuso allehi ca pādehi senāsanaṃ akkamantassa ca saupāhanena senāsanaṃ akkamantassa ca dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  āḷaviyaṃ  bhante sambahule bhikkhū ārabbha paññattaṃ sambahulā bhante bhikkhū adhotehi pādehi senāsanaṃ akkamiṃsu allehi ca pādehi senāsanaṃ akkamiṃsu saupāhanāpi senāsanaṃ akkamiṃsu senāsanaṃ dussi tasmiṃ bhante vatthusmiṃ paññattaṃ
pucchā  parikammakatāya āvuso bhūmiyā niṭṭhubhantassa ca parikammakataṃ bhittiṃ apassayantassa ca dukkaṭaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  āḷaviyaṃ  bhante sambahuleva bhikkhū ārabbha paññattaṃ sambahulā bhante bhikkhū parikammakatāya bhūmiyā niṭṭhubhiṃsu parikammakataṃ bhittiṃ apassayiṃsu tasmiṃ bhante vatthusmiṃ paññattaṃ
pucchā  senāsanakkhandhakaṃ pucchissaṃ sanidānaṃ saniddesaṃ samukkaṭṭhapadānaṃ āvuso kati āpattiyo
vissajjanā  senāsanakkhandhakaṃ  vissajjissaṃ sanidānaṃ saniddesaṃ samukkaṭṭhapadānaṃ bhante tisso āpattiyo

pucchā  kathaṃ  āvuso channaṃ sakyakumārānaṃ saha upālikappakena pabbajjā ahosi kathañca nesaṃ viseso udapādi
vissajjanā  bhagavā bhante upāliṃ kappakaṃ paṭhamaṃ pabbājesi pacchā te sakyakumāre atha bhante āyasmā bhaddiyo teneva antaravassena tisso vijjā sacchākāsi āyasmā anuruddho dibbacakkhuṃ uppādesi āyasmā ānando sotāpattiphalaṃ sacchākāsi devadatto pothujjanikaṃ iddhiṃ abhinipphādesi evaṃ kho bhante channaṃ sakyakumārānaṃ upālikappakena saha pabbajjā ahosi evañca pana bhante tesaṃ visesādhigamo ahosi

pucchā  pakāsanīyakammaṃ  āvuso kātuṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  rājagahe bhante devadattaṃ ārabbha paññattaṃ devadatto bhante sarājikāya maṃ bhagavā parisāya kheḷāsakavādena apasādeti sāriputtamoggallāneva ukkaṃsatīti kupito anattamano bhagavati āghātaṃ bandhi tasmiṃ bhante vatthusmiṃ paññattaṃ

pucchā  devadattassa  āvuso pakāsanīyakammaṃ kārāpetvā kathaṃ bhagavā pakāsetuṃ āṇāpesi
vissajjanā  bhagavā bhante devadattassa pakāsanīyakammaṃ kātuṃ paññapetvā āyasmantaṃ sāriputtaṃ āmantesi tena hi tvaṃ sāriputta devadattaṃ rājagahe pakāsehīti evaṃ kho bhante devadattassa pakāsanīyakammaṃ katvā devadattaṃ rājagahe pakāsetuṃ bhagavā āṇāpesi

pucchā  kathaṃ  āvuso devadattena duṭṭhacittena vadhakacittena tathā gatassa ruhiraṃ uppādetvā paṭhamaṃ ānantariyaṃ kammaṃ upacitaṃ
vissajjanā  bhagavā bhante gijjhakūṭassa pabbatassa chāyāyaṃ caṅkami atha bhante devadatto gijjhakūṭaṃ pabbataṃ āruhitvā mahatiṃ silaṃ pavijjhi imāya samaṇaṃ gotamaṃ jīvitā voropessāmīti atha kho bhante dve pabbatakūṭāni samāgantvā taṃ silaṃ sampaṭicchiṃsu tato papatikā uppatitvā bhagavato pāde ruhiraṃ uppādesi evaṃ kho bhante devadattena duṭṭhena vadhakacittena tathāgatassa ruhiraṃ uppādetvā paṭhamaṃ ānantariyakammaṃ upacitaṃ
pucchā  kulesu  āvuso tikabhojanaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  rājagahe bhante devadattaṃ ārabbha paññattaṃ devadatto bhante parihīnalābhasakkāro sapariso kulesu viññāpetvā viññāpetvā bhuñji tasmiṃ bhante vatthusmiṃ paññattaṃ
pucchā  alaṃ  devadatta mā te rucci saṅghabhedo garuko kho devadatta saṅghabhedotiādiko āvuso ovādo bhagavatā kattha dinno kismiṃ vatthusmiṃ dinno
vissajjanā  rājagahe bhante devadattaṃ ārabbha dinno devadatto bhante saṅghabhedāya parakkami cakkabhedāya tasmiṃ bhante vatthusmiṃ dinno
alaṃ  devadatta mā te rucci saṅghabhedo garuko kho devadatta saṅghabhedo 
pucchā  sukaraṃ sādhunā sādhuṃ sādhuṃ pāpena dukkaraṃ pāpaṃ pāpena sukaraṃ pāpamariyehi dukkaranti āvuso  idaṃ udānaṃ bhagavatā kattha udānitaṃ kaṃ ārabbha kismiṃ vatthusmiṃ udānitaṃ
vissajjanā  rājagahe bhante devadattaṃyeva ārabbha udānitaṃ āyasmā bhante ānando pubbaṇhasamayaṃ nivāsetvā pattacīvaramādāya rājagahaṃ piṇḍāya pāvisi atha kho bhante devadatto yenāyasmā ānando tenupasaṅkami upasaṅkamitvā āyasmantaṃ ānandaṃ etadavoca ajjatagge dānāhaṃ āvuso ānanda aññatreva bhagavatā aññatreva bhikkhusaṅghā uposathaṃ karissāmi saṅghakammaṃ karissāmīti tasmiṃ bhante vatthusmiṃ udānitaṃ
sukaraṃ sādhunā sādhuṃ sādhuṃ pāpena dukkaraṃ
pāpaṃ pāpena sukaraṃ pāpamariyehi dukkaraṃ
pucchā  bhedānuvattakānaṃ  āvuso bhikkhūnaṃ thullaccayaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  rājagahe bhante sambahule bhikkhū ārabbha paññattaṃ āyasmā bhante sāriputto bhagavantaṃ upasaṅkamitvā etadavoca sādhu bhante bhedānuvattakā bhikkhū puna upasampajjeyyunti tasmiṃ bhante vatthusmiṃ paññattaṃ
sādhu  bhante bhedānuvattakā bhikkhū puna upasampajjeyyunti 
pucchā  kittāvatā  nu kho āvuso saṅgharāji hoti no ca saṅghabhedo kittāvatā ca pana saṅgharāji ceva hoti saṅghabhedo ca
vissajjanā  ekato bhante eko hoti ekato dve catuttho anussāveti salākaṃ gāheti ayaṃ dhammo ayaṃ vinayo idaṃ satthusāsanaṃ imaṃ gaṇhatha imaṃ rocethāti eteneva bhante nayena catunnaṃ vā pañcannaṃ vā channaṃ vā sattannaṃ vā aṭṭhannaṃ vā saṅgharāji hoti no ca saṅghabhedo ekato bhante cattāro honti ekato cattāro navamo anussāveti salākaṃ gāheti ayaṃ dhammo ayaṃ vinayo idaṃ satthusāsanaṃ imaṃ gaṇhatha imaṃ rocethāti evaṃ kho bhante saṅgharāji ceva hoti saṅghabhedo ca evaṃ kho bhante saṅgharāji hoti no ca saṅghabhedo evañca pana bhante saṅgharāji ceva hoti saṅghabhedo ca
pucchā  kittāvatā  nu kho āvuso saṅgho bhinno hoti
vissajjanā  idha bhante bhikkhū adhammādiṃ dhammādīnīti dīpenti te imehi aṭṭhārasahi vatthūhi apakassanti avapakassanti āveniṃ  uposathaṃ karonti āveniṃ pavāraṇaṃ karonti āveniṃ saṅghakammaṃ karonti evaṃ kho bhante saṅgho bhinno hoti
pucchā  kittāvatā nu kho āvuso saṅgho samaggo hoti
vissajjanā  idha bhante bhikkhū adhammaṃ adhammoti dīpenti dhammaṃ dhammoti dīpenti avinayaṃ avinayoti dīpenti duṭṭhullaṃ āpattiṃ duṭṭhullā āpattīti dīpenti aduṭṭhullaṃ āpattiṃ aduṭṭhullā āpattīti dīpenti te imehi aṭṭhārasahi vatthūhi na apakassanti na avapakassanti na āveniṃ uposathaṃ karonti na āveniṃ pavāraṇaṃ karonti na āveniṃ saṅghakammaṃ karonti ettāvatā kho bhante saṅgho samaggo hoti
pucchā  samaggaṃ  āvuso saṅghaṃ bhinditvā kiṃ so pasavati
vissajjanā  samaggaṃ kho bhante saṅghaṃ bhinditvā kappaṭṭhitikaṃ kibbisaṃ pasavati kappaṃ nirayamhi paccati
pucchā  bhinnaṃ  kho āvuso saṅghaṃ samaggaṃ katvā kiṃ so pasavati
vissajjanā  bhinnaṃ kho bhante saṅghaṃ samaggaṃ katvā brahmaṃ puññaṃ pasavati kappaṃ saggamhi modati
pucchā  saṅghabhedaṃ  pucchissaṃ sanidānaṃ saniddesaṃ samukkaṭṭhapadānaṃ āvuso kati āpattiyo
vissajjanā  saṅghabhedaṃ vissajjissaṃ sanidānaṃ saniddesaṃ samukkaṭṭhapadānaṃ bhante dve āpattiyo

pucchā  āgantukānaṃ  āvuso bhikkhūnaṃ vattaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  sāvatthiyaṃ bhante sambahule āgantuke bhikkhū ārabbha paññattaṃ āgantukā bhante bhikkhū saupāhanāpi ārāmaṃ pavisiṃsu chattapaggahitāpi ārāmaṃ pavisiṃsu oguṇṭhitāpi ārāmaṃ pavisiṃsu sīsepi cīvaraṃ karitvā ārāmaṃ pavisiṃsu pānīyenapi pāde doviṃsu vuḍḍhatarepi āvāsike bhikkhū nābhivādesuṃ napi senāsanaṃ pucchiṃsu tasmiṃ bhante vatthusmiṃ tena hi bhikkhave āgantukānaṃ bhikkhūnaṃ vattaṃ paññapessāmi yathā āgantukehi bhikkhūhi sammā vattitabbaṃ āgantukena bhikkhave bhikkhunā idāni ārāmaṃ pavisissāmīti upāhanā omuñcitvā nīcaṃ katvā papphoṭetvā gahetvā chattaṃ apanāmetvā sīsaṃ vivaritvā sīse cīvaraṃ khandhe katvā sādhukaṃ ataramānena ārāmo pavisitabbo evamādinā bhante āgantukānaṃ bhikkhūnaṃ vattaṃ paññattaṃ
pucchā  āvāsikānaṃ  āvuso bhikkhūnaṃ vattaṃ bhagavatā kattha kaṃ ārabbha kismiṃ vatthusmiṃ paññattaṃ kathañca pana paññattaṃ
vissajjanā  sāvatthiyaṃ bhante sambahule āvāsike bhikkhū ārabbha paññattaṃ sambahulā bhante āvāsikā bhikkhū āgantuke bhikkhū disvā neva āsanaṃ paññapesuṃ na pādodakaṃ pādapīṭhaṃ pādakathalikaṃ upanikkhipiṃsu na paccuggantvā pattacīvaraṃ paṭiggahesuṃ na senāsanaṃ paññapesuṃ tasmiṃ bhante vatthusmiṃ paññattaṃ tasmiṃ bhante vatthusmiṃ 
āvāsikena bhikkhave bhikkhunā āgantukaṃ bhikkhuṃ vuḍḍhataraṃ disvā āsanaṃ paññapetabbaṃ pādodakaṃ pādapīṭhaṃ pādakathalikaṃ upanikkhipitabbaṃ paccuggantvā pattacīvaraṃ paṭiggahetabbaṃ  pānīyena pucchitabbo evamādinā bhante āvāsikānaṃ bhikkhūnaṃ vattaṃ bhagavatā paññattaṃ
pucchā  gamikānaṃ  āvuso bhikkhūnaṃ vattaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ kathañcapana paññattaṃ
vissajjanā  sāvatthiyaṃ bhante sambahule gamike bhikkhū ārabbha paññattaṃ sambahulā bhante gamikā bhikkhū dārubhaṇḍaṃ mattikābhaṇḍaṃ appaṭisāmetvā dvāravātapānaṃ vivaritvā senāsanaṃ anāpucchā pakkamiṃsu tasmiṃ bhante vatthusmiṃ gamikena bhikkhave bhikkhunā dārubhaṇḍaṃ paṭisāmetvā dvāravātapānaṃ thaketvā senāsanaṃ āpucchā pakkamitabbaṃ evamādinā bhante ākārena bhagavatā gamikānaṃ bhikkhūnaṃ vattaṃ paññattaṃ
pucchā  bhattagge  āvuso anumodituṃ bhagavatā kattha anuññātaṃ kaṃ ārabbha kismiṃ vatthusmiṃ anuññātaṃ
vissajjanā  sāvatthiyaṃ  bhante sambahule bhikkhū ārabbha anuññātaṃ sambahulā bhante bhikkhū bhattagge nānumodiṃsu tasmiṃ bhante vatthusmiṃ anuññātaṃ
pucchā  bhikkhūnaṃ āvuso bhattaggavattaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  sāvatthiyaṃ bhante chabbaggiye bhikkhū ārabbha paññattaṃ chabbaggiyā bhante bhikkhū dunnivatthā duppārutā anākappasampannā bhattaggaṃ gacchiṃsu tasmiṃ bhante vatthusmiṃ sace ārāme kālo ārocito hoti timaṇḍalaṃ paṭicchādentena parimaṇḍalaṃ nivāsetvā kāyabandhanaṃ bandhitvā saguṇaṃ katvā saṅghāṭiyo pārupitvā gaṇṭhikaṃ paṭimuñcitvā dhovitvā  pattaṃ gahetvā sādhukaṃ ataramānena gāmo pavisitabboti evamādinā bhante bhattaggavattaṃ paññattaṃ
pucchā  bhikkhūnaṃ  āvuso senāsanavattaṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ kathañca taṃ paññattaṃ
vissajjanā  sāvatthiyaṃ bhante chabbaggiye bhikkhū ārabbha paññattaṃ chabbaggiyā bhante bhikkhū bhikkhūsu ajjhokāse cīvaraṃ karontesu paṭivāte aṅgaṇe senāsanaṃ papphoṭesuṃ tasmiṃ bhante vatthusmiṃ yasmiṃ vihāre viharati sace so vihāro uklāpo hoti sace ussahati sodhetabboti evamādinā bhante bhikkhūnaṃ senāsanavattaṃ bhagavatā paññattaṃ
pucchā  samācāraṃ pucchissaṃ sanidānaṃ saniddesaṃ samukkaṭṭhapadānaṃ āvuso kati āpattiyo
vissajjanā  samācāraṃ vissajjissaṃ sanidānaṃ saniddesaṃ samukkaṭṭhapadānaṃ bhante ekā āpatti

pucchā  sāpattikena  āvuso pātimokkhaṃ suṇantassa pātimokkhaṃ ṭhapetuṃ bhagavatā kattha paññattaṃ kaṃ ārabbha kismiṃ vatthusmiṃ paññattaṃ
vissajjanā  sāvatthiyaṃ bhante aññataraṃ puggalaṃ dussīlaṃ pāpadhammaṃ ārabbha paññattaṃ aññataro bhante puggalo dussīlo pāpadhammo tadahuposathe saṅghamajjhe nisinno ahosi tasmiṃ bhante vatthusmiṃ paññattaṃ
pucchā  ṭhapanaṃ  āvuso pucchissaṃ sanidānaṃ saniddesaṃ samukkaṭṭhapadānaṃ āvuso kati āpattiyo
vissajjanā  ṭhapanaṃ vissajjissaṃ sanidānaṃ saniddesaṃ samukkaṭṭhapadānaṃ bhante ekā āpatti

pucchā  aṭṭhahi  āvuso garudhammehi upasampadā bhagavatā kattha anuññātā kassa anuññātā kismiñca vatthusmiṃ anuññātā
vissajjanā  vesāliyaṃ bhante mahāpajāpatiyā gotamiyā anuññātā mahāpajāpati bhante gotamī sūnehi pādehi rajokiṇṇena gattena dukkhī dummanā assumukhī rudamānā bahidvārakoṭṭhake aṭṭhāsi atha kho bhante āyasmā ānando mahāpajāpatiṃ gotamiṃ taṃ kāraṇaṃ pucchitvā bhagavantaṃ catukkhattuṃ yāci mātugāmassa tathāgatappavedite dhammavinaye āgārasmā anāgāriyaṃ pabbajjaṃ tasmiṃ bhante vatthusmiṃ anuññātā
pucchā  bhikkhūhi  āvuso bhikkhuniyo upasampādetuṃ bhagavatā kattha anuññātaṃ kaṃ ārabbha kismiṃ vatthusmiṃ anuññātaṃ
vissajjanā  vesāliyaṃ bhante mahāpajāpatiṃ gotamiṃ ārabbha anuññātaṃ mahāpajāpati bhante gotamī bhagavantaṃ etadavoca kathāhaṃ bhante imāsu sākiyānīsu paṭipajjāmīti tasmiṃ bhante vatthusmiṃ anuññātaṃ
pucchā  ekato  upasampannāya āvuso bhikkhunisaṅghe visuddhāya bhikkhusaṅghe upasampādetuṃ bhagavatā kattha anuññātaṃ kaṃ ārabbha kismiṃ vatthusmiṃ anuññātaṃ
vissajjanā  sāvatthiyaṃ bhante sambahule bhikkhū ārabbha anuññātaṃ sambahulā bhante bhikkhū bhikkhunīnaṃ antarāyike dhamme pucchiṃsu upasampadāpekkhāyo vitthāyiṃsu maṅkū ahesuṃ na sakkhiṃsu vissajjetuṃ tasmiṃ bhante vatthusmiṃ anuññātaṃ
pucchā  bhikkhunikkhandhakaṃ  pucchissaṃ sanidānaṃ saniddesaṃ samukkaṭṭhapadānaṃ āvuso kati āpattiyo
vissajjanā  bhikkhunikkhandhakaṃ vissajjissaṃ sanidānaṃ saniddesaṃ samukkaṭṭhapadānaṃ bhante dve āpattiyo


pucchā  pañcasatikaṃ  pucchissaṃ sanidānaṃ saniddesaṃ samukkaṭṭhapadānaṃ āvuso kati āpattiyo
vissajjanā  pañcasatikaṃ vissajjissaṃ sanidānaṃ saniddesaṃ samukkaṭṭhapadānaṃ bhante na katamā āpatti


pucchā  sattasatikaṃ  pucchissaṃ sanidānaṃ saniddesaṃ samukkaṭṭhapadānaṃ āvuso kati āpattiyo
vissajjanā  sattasatikaṃ vissajjissaṃ sanidānaṃ saniddesaṃ samukkaṭṭhapadānaṃ bhante na katamā āpatti
pucchā  kassa  āvuso vacanaṃ
vissajjanā  bhagavato bhante vacanaṃ arahato sammāsambuddhassa
pucchā  ke āvuso sikkhanti
vissajjanā  sekkhā ca bhante puthujjanakalyāṇakā ca sikkhanti
pucchā  ke  āvuso sikkhitasikkhā
vissajjanā  arahanto bhante sikkhitasikkhā
pucchā  kattha āvuso ṭhitaṃ
vissajjanā  sikkhākāmesu bhante ṭhitaṃ
pucchā  kenāvuso ābhataṃ
vissajjanā  paramparāya bhante ābhataṃ
