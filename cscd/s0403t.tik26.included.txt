

 catutthassa paṭhame sekhānaṃ paṭiladdhaguṇassa parihāni nāma natthīti āha ti uparūpariladdhabbānaṃ maggaphalānaṃ parihānāya anuppādāyāti attho tatiyādīni uttānatthāneva


 pañcame  sampayogavasena vijjaṃ bhajanti sahajātaaññamaññanissayasampayuttaatthiavigatādipaccayavasena tāya saha ekībhāvaṃ gacchantīti  atha vā vijjābhāge vijjākoṭṭhāse vattanti vijjāsabhāgatāya tadekadese vijjākoṭṭhāse pavattantīti  tattha vipassanāñāṇaṃ manomayiddhi cha abhiññāti aṭṭha vijjā purimena atthena tāhi sampayuttadhammā vijjābhāgiyā pacchimena atthena tāsu yā kāci ekāva vijjā  vijjā sesā vijjābhāgiyā evaṃ vijjāpi vijjāya sampayuttadhammāpi vijjābhāgiyātveva veditabbā idha pana vipassanāñāṇasampayuttā saññāva vijjābhāgiyāti āgatā saññāsīsena sesasampayuttadhammāpi vuttā evāti daṭṭhabbaṃ ti aniccānupassanāñāṇe nissayapaccayabhūte uppannasaññā tena sahagatāti attho sesesupi eseva nayo


 chaṭṭhe ti kujjhanasīlo yasmā so appahīnakodhatāya adhigatakodho nāma hoti tasmā ti āha upanāho etassa atthīti  upanayhanasīloti vā  vivādo nāma uppajjamāno yebhuyyena paṭhamaṃ dvinnaṃ vasena uppajjatīti vuttaṃ ti so pana yathā bahūnaṃ anatthāvaho hoti taṃ nidassanamukhena nidassento ntiādimāha ti parisabbhantare
guṇamakkhanāya pavattopi attano kārakaṃ gūthena paharantiṃ gūtho viya paṭhamataraṃ makkhetīti makkho so etassa atthīti  paḷāsatīti paḷāso parassa guṇe ḍaṃsitvā viya apanetīti attho so etassa atthīti  paḷāsī puggalo hi dutiyassa dhuraṃ na deti samaṃ haritvā ativadati tenāha ti issatīti  maccharāyatīti maccharaṃ taṃ etassa atthīti  saṭhayati na sammā bhāsatīti  aññathā santaṃ attānaṃ aññathā pavedanato māyā etassa atthī  micchā pāpikā viññugarahitā etassa diṭṭhīti  kammapathapariyāpannāya natthi dinnantiādivatthukāya micchattapariyāpannāya aniyyānikāya diṭṭhiyā samannāgatoti attho tenāha tiādi
saṃ attano diṭṭhiṃ sayaṃ vā attanā yathāgahitaṃ parāmasati sabhāvaṃ atikkamitvā parato āmasatīti  ādhānaṃ daḷhaṃ gaṇhātīti  daḷhaggāhī idameva saccanti thiraggāhīti attho yuttaṃ kāraṇaṃ disvāva laddhiṃ paṭinissajjatīti paṭinissaggī dukkhena kicchena kasirena bahumpi kāraṇaṃ dassetvā na sakkā paṭinissaggaṃ kātunti  yo attano uppannadiṭṭhiṃ idameva saccanti daḷhaṃ gaṇhitvā api buddhādīhi kāraṇaṃ dassetvā vuccamāno na paṭinissajjati tassetaṃ adhivacanaṃ tādiso hi puggalo yaṃ yadeva dhammaṃ vā adhammaṃ vā suṇāti taṃ sabbaṃ evaṃ amhākaṃ ācariyehi kathitaṃ evaṃ amhehi sutanti kummova aṅgāni sake kapāle antoyeva samodahati yathā hi kacchapo attano hatthapādādike aṅge kenaci ghaṭite sabbāni aṅgāni attano kapāleyeva samodahati na bahi nīharati evamayampi na sundaro tava gāho chaḍḍehi nanti vutto taṃ na vissajjati antoyeva attano hadaye eva ṭhapetvā vicarati kumbhīlaggāhaṃ gaṇhāti yathā susumārā gahitaṃ na paṭinissajjanti evaṃ gaṇhāti


 sattame dakkhanti vaḍḍhanti etāyāti  pariccāgamayaṃ puññaṃ tassūpakaraṇabhūto deyyadhammo ca idha pana deyyadhammo adhippeto tenevāha ti ti ito khettato uppannena rāgo vinayati etenāti  rāgassa samucchedikā paṭipadā tenāha ti
tiādigāthāya pubbeva dānā muñcacetanāya pubbe dānūpakaraṇasambharaṇato paṭṭhāya sumano sampattīnaṃ nidānaṃ anugāmikadānaṃ  dassāmīti somanassito bhaveyya ti dadanto deyyadhammaṃ dakkhiṇeyyahatthe patiṭṭhāpento asārato dhanato sārādānaṃ karomīti attano cittaṃ pasādeyya ti dakkhiṇeyyānaṃ deyyadhammaṃ pariccajitvā paṇḍitapaññattaṃ nāma mayā anuṭṭhitaṃ aho sādhu suṭṭhūti attamano pamudito pītisomanassajāto hoti ti yā ayaṃ pubbacetanā muñcacetanā aparacetanāti imāsaṃ kammaphalānaṃ saddhānugatānaṃ somanassapariggahitānaṃ tividhānaṃ cetanānaṃ pāripūrī esā
ti kāyikavācasikasaṃvarena ti dakkhiṇeyyānaṃ hatthapāde ti tesaṃyeva mukhaṃ vikkhāletvā attanāva mukhodakaṃ datvāti adhippāyo


 aṭṭhame  kusalakiriyāya ādiārambhabhāvena pavattavīriyaṃ ṭhitasabhāvatāya sabhāvadhāraṇaṭṭhena dhātūti vuttanti āha  nti laddhāsevanaṃ vīriyaṃ balappattaṃ hutvā paṭipakkhe vidhamatīti āha nti ti adhimattatarānaṃ paṭipakkhadhammānaṃ vidhamanasamatthatāya paṭupaṭutarabhāvena paraṃ paraṃ ṭhānaṃ akkamanasabhāvo navamādīsu natthi vattabbaṃ


 dvādasame nti mā ahaṃ yasena samāgamanaṃ patthemi ti yaso ca mayā mā samāgacchatūti  attho iminā attano lābhasakkārena anatthikataṃ vibhāveti ti tadaṅgavimuttiādīhi pañcahi vimuttīhi sesamettha uttānameva


