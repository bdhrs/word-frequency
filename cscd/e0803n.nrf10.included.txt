
adhikūnakato cekakkharato ca ito paraṃ
tīṇi liṅgāni missetvā padamālamanākulaṃ
nānāsukhumasaṅketagatesvatthesu viññunaṃ
gambhīrabuddhicāratthaṃ pavakkhāmi yathābalaṃ
itthī thī ca pabhā bhā ca girā rā pavanaṃ vanaṃ
udakañca dakaṃ kañca vitakko iti cādayo
bhū  bhūmi ceva araññaṃ araññānīti cādayo
paññā paññāṇaṃ ñāṇañca iccādī ca tidhā siyuṃ
ko vi sā ceva bhā rā ca thī dhī ku bhū tatheva kaṃ
khaṃ go mo mā ca saṃ yaṃ taṃ kimiccādī ca ekikāti
ayaṃ liṅgattayamissako nāmikapadamālāuddeso tatra itthī itthī itthiyo itthiṃ bhotiyo itthiyo
thī thī thiyo thiṃ thī thiyo thiyā thīhi thībhi thiyā thīnaṃ thiyā thīhi thībhi thiyā thīnaṃ thiyā thiyaṃ thīsu bhoti thi bhotiyo thī bhotiyo thiyo ettha 
kukkuṭā maṇayo daṇḍā thiyo ca puññalakkhaṇā
uppajjanti apāpassa katapuññassa jantuno
thiyā guyhaṃ na saṃseyya thīnaṃ bhāvo durājānoti
ādīni nidassanapadāni
pabhā pabhā pabhāyo pabhaṃ bhotiyo pabhāyo
bhā bhā bhāyo bhaṃ bhā bhāyo bhāya bhāhi bhābhi bhāya bhānaṃ bhāya bhāhi bhābhi bhāya bhānaṃ bhāya bhāyaṃ bhāsu bhoti bhe bhotiyo bhā bhotiyo bhāyo ettha ca bhākaro bhānuiccādīni nidassanapadāni
girā  girā girāyo giraṃ bhotiyo girāyo vācā girā byappatho ye vohaṃ kittayissāmi girāhi anupubbasoti imāni saddassa itthiliṅgabhāve nidassanapadāni
suvaṇṇavācako saddo pulliṅgo idha pana saddavācako saddo itthiliṅgo
rā rā rāyo raṃ rā rāyo rāya rāhi rābhi rāya rānaṃ rāya rāhi rābhi rāya rānaṃ rāya rāyaṃ rāsu bhoti re bhotiyo rā bhotiyo rāyo
rā vuccati saddo aggaññasuttaṭīkāyañhi rā saddo tiyati chijjati etthāti ratti sattānaṃ saddassa vūpasamakāloti vuttaṃ tasmā saddassa saddavācakatte rattīti padaṃ nidassanaṃ
pavanaṃ pavanāni pavanā pavanaṃ pavanāni pavane
vanaṃ vanāni vanā vanaṃ vanāni vane sesaṃ sabbaṃ neyyaṃ
saddā kadāci samānatthā kadāci bhinnatthā te hi araññavācakatte samānatthā te dhamme paripūrento pavanaṃ pāvisiṃ tadā saputto pāvisiṃ vanantiādīsu yathākkamaṃ pana te vāyutaṇhāvanavācakatte bhinnatthā paramaduggandhapavanavicarite chetvā vanañca vanathaṃ nibbanā hotha bhikkhavotiādīsu
udakaṃ udakāni udakā udakaṃ udakāni udake
dakaṃ dakāni dakā dakaṃ dakāni dake sesaṃ sabbaṃ neyyaṃ
ambapakkaṃ  dakaṃ sītaṃ thalajā dakajā pupphātiādīnettha nidassanapadāni nīlodaṃ vanamajjhato mahodadhi udabindunipātena udakumbhopi pūratīti pāḷippadesesu pana samāsantagatanāmattā saddeneva udakattho vutto rittassādanti vattabbaṭṭhāne rittassanti saddena rittassādattho viya pāḷiyañhi kevalo saddo na diṭṭhapubbo atthi ce suṭṭhu manasi kātabbo
kaṃ kāni kā kaṃ kāni ke kena kehi kebhi kassa kānaṃ kā kasmā kamhā kehi kebhi kassa kānaṃ ke kasmiṃ kamhi kesu bho ka bhavanto kā bhavanto kāni saddena vā bahuvacanaṃ yojetabbaṃ bho kāni bho kāti
ettha  vuccati udakaṃ sīsaṃ sukhañca atra kantāro kandaro kevaṭṭā kesā karuṇā nākotiādīni payogāni veditabbāni tatra ti kaṃ vuccati udakaṃ tena taritabbo atikkamitabboti kantāro nirudakappadeso corakantārantiādīsu pana rūḷhiyā duggamanaṭṭhānepi kantārasaddo pavattatīti daṭṭhabbaṃ ti etthāpi kaṃ vuccati udakaṃ tena dārito bhinnoti kandaro tiādīsu pana ke udake vattanato gahaṇatthaṃ pavattanato kevaṭṭā ke sīse senti uppajjantīti  kaṃ sukhaṃ rundhatīti ti saggo nti hi sukhaṃ na kaṃ akaṃ dukkhaṃ taṃ natthi etthāti nākoti attho gahetabbo  yathettha saddādīnaṃ nāmikapadamālā yojitā evaṃ vitakko vicāro ābhā padīpotiādīnampi yojetabbā
bhū bhū bhuyo bhuṃ bhū bhuyo bhuyā bhūhi bhūbhi bhuyā bhūnaṃ bhuyā bhūhi bhūbhi bhuyā bhūnaṃ bhuyā bhuyaṃ bhūsu bhoti bhu bhotiyo bhū bhotiyo bhuyo ettha ca bhūruho bhūpālo bhūbhujo bhūtalanti nidassanapadāni
bhūmi bhūmī bhūmiyo sesaṃ vitthāretabbaṃ
araññaṃ araññāni araññā sesaṃ vitthāretabbaṃ
 vuccati mahāaraññaṃ gahapatānīti padamiva inīpaccayavasena sādhetabbaṃ padaṃ itthiliṅgañca araññānīti hi aṭṭhakathāpāṭhopi dissati
araññānī araññānī araññāniyo araññāniṃ araññānī araññāniyo araññāniyā araññānīhi araññānībhi araññāniyā araññānīnaṃ araññāniyā araññānīhi araññānībhi araññāniyā araññānīnaṃ araññāniyā araññāniyaṃ araññānīsu bhoti araññāni bhotiyo araññānī bhotiyo araññāniyo
yathettha uttarādhikavasena yojitā evaṃ sabhā sabhāyantiādīsupi yojetabbā nti sabhā eva  liṅgabyattayavasena pana evaṃ vuttaṃ sabhāye vā dvāramūle vā vatthabbanti pāḷi ettha nidassanaṃ
paññā paññā paññāyo paññaṃ paññā paññāyo paññāya
paññāṇaṃ paññāṇāni paññāṇā paññāṇaṃ paññāṇāni paññāṇe paññāṇena
tathā hi bhante bhagavato sīlapaññāṇaṃ sādhu paññāṇavā narotiādīnettha nidassanapadāni
ñāṇaṃ ñāṇāni ñāṇā ñāṇaṃ ñāṇāni ñāṇe ñāṇena sesaṃ sabbaṃ neyyaṃ aggi aggini giniiccādīsupi uttarādhikavasena nāmikapadamālā yojetabbā
dīsupi ekakkharesu  vuccati brahmā vāto ca sarīrañca tassa tabbācakatte ime payogā seyyathidaṃ
jinena yena ānītaṃ lokassa amitaṃ hitaṃ
tassa pādambujaṃ vande kamoḷialisevitaṃ
kakudharukkho karajakāyo iccevamādayo tattha nti vandantānaṃ anekasatānaṃ brahmānaṃ moḷibhamarasevitanti kavayo icchanti ti ettha pana  vuccati vāto tassa yo kujjhati vātarogāpanayanavasena taṃ nivāreti tasmā so rukkho kakudhoti vuccatībhi ācariyā ti ettha tu  vuccati sarīraṃ tattha pavatto rajo karajo kiṃ taṃ  sukkasoṇitaṃ tañhi rāgo rajo na ca pana reṇu vuccatīti evaṃ vuttarāgarajaphalattā sarīravācakena saddena visesetvā phalavohārena karajoti vuccati tena sukkasoṇitasaṅkhātena karajena sambhūto kāyo karajakāyoti ācariyā tathā hi kāyo mātāpettikasambhavoti vutto  pana kariyati gabbhāsaye khipiyatīti karo sambhavo karato jātoti karajo mātāpettikasambhavoti attho mātuādīnaṃ saṇṭhāpanavasena karato jātoti apare ubhayathāpi karajakāyanti catusantatirūpamāhāti vuttaṃ ayaṃ panattho idha nādhippeto purimoyevattho adhippeto saddādhikārattā
ko kā kaṃ ke kena kehi kebhi kassa kānaṃ kā kasmā kamhā kehi kebhi kassa kānaṃ ke kasmiṃ kamhi kesu bho ka bhavanto kā
tatra  vuccati pakkhī tathā hi pakkhīnaṃ issaro supaṇṇarājā vindoti kathiyati etamatthañhi sandhāya pubbācariyenapi ayaṃ gāthā bhāsitā 
saddhānate muddhani saṇṭhapemi muninda nindāpagataṃ tavaggaṃ
devindanāgindanarindavindana taṃ vibhinnaṃ caraṇāravindanti
tattha vīnaṃ indoti  pakkhijātiyā jātānaṃ supaṇṇānaṃ rājāti attho
viṃ vī vayo viṃ vī vayo vinā vīhi vībhi vissa vino vīnaṃ vinā vismā vimhā vīhi vībhi vissa vino vīnaṃ vismiṃ vimhi vīsu bho vi bhavanto vayo
 vuccati sunakho mātā me atthi sā mayā posetabbātiādīsu pana saddo sabbanāmikapariyāpanno parammukhavacano saddena sambhūto daṭṭhabbo saddassa saddānañca nāmikapadamālā heṭṭhā pakāsitā
 vuccati paññā ettha ca amacce tāta jānāhi dhīre atthassa kovideti dhīmā dhīmati sudhī sudhinī dhīyuttanti ca ādīni nidassanapadāni
dhī dhī dhiyo dhiṃ dhī dhiyo dhiyā dhīhi dhībhi dhiyā dhīnaṃ dhiyā dhīhi dhībhi dhiyā dhīnaṃ dhiyā dhiyaṃ dhīsu bhoti dhi bhotiyo dhī bhotiyo dhiyo
 vuccati pathavī ettha ca kudālo kumudaṃ kuñjaroti imāni nidassanapadāni tatra kuṃ pathaviṃ dālayati padāleti bhindati etenāti  kuyaṃ pathaviyaṃ modatīti  kuṃ jaratīti  tathā hi  vuttaṃ kuṃ pathaviṃ tadabhighātena jarayatīti kuñjaroti
ku kū kuyo kuṃ kū kuyo kuyā kūhi kūbhi kuyā kūnaṃ kuyā kūhi kūbhi kuyā kūnaṃ kuyā kuyaṃ kūsu bhoti ku bhotiyo kū bhotiyo kuyo
mindriyaṃ pakathitaṃ mākāsamudīritaṃ
saggaṭṭhānampi  vuttaṃ suññattampi ca  mataṃ
tatrindriyaṃ  cakkhuviññāṇādīnaṃ gatinivāsabhāvato khanti vuccati ākāsaṃ vivittaṭṭhena saggo katasucaritehi ekantena gantabbatāya khanti saṅkhaṃ gacchati khago yathā hi rukkhagge nilīyantova sākhino sākhaṃ ghaṭṭetīti ca khe nimmito acari aṭṭhasataṃ sayambhūti ca ādi ettha nidassanaṃ
khaṃ khāni khā khaṃ khāni khe khena khehi khebhi khassa khānaṃ khā khasmā khamhā khehi khebhi khassa khānaṃ khe khasmiṃ khamhi khesu bho kha bhavanto khāni bhavanto khā
saddassa atthuddhāro vuccate 
go goṇe cindriye bhūmyaṃ vacane ceva buddhiyaṃ
ādicce rasmiyañceva pānīyepi ca vattate
tesu atthesu goṇe thipumā ca itare pumā
tathā hi gosu duyhamānāsu gato gopañcamotiādīsu saddo goṇe vattati gocaroti etthindriyepi vattati gāvo cakkhādīnindriyāni caranti etthāti gocaro tathā hi porāṇā kathayiṃsu gāvo caranti etthāti gocaro gocaro viya gocaro abhiṇhaṃ caritabbaṭṭhānaṃ gāvovācakkhādīnindriyāni tehi caritabbaṭṭhānaṃ gocaroti gomatiṃ gotamaṃ nameti porāṇakaviracanāyaṃ pana pathaviyaṃ vattati bhūripaññaṃ gotamaṃ sammāsambuddhaṃvandāmīti hi attho tathā vāseṭṭhasuttasaṃvaṇṇanappadese nti khettarakkhaṃ kasirakkhanti vuttaṃ hoti pathavī hi goti vuccati tappabhedo ca khettanti vuttaṃ
gottavasena  gotamoti ettha tu vacane buddhiyañca vattati tenāhu porāṇā gaṃ tāyatīti gottaṃ gotamoti hi pavattamānaṃ gaṃ vacanaṃ buddhiñca tāyati ekaṃsikavisayatāya rakkhatīti gottaṃ yathā hi buddhi ārammaṇabhūtena atthena vinā na vattati evaṃ abhidhānaṃ abhidheyyabhūtena tasmā so gottasaṅkhāto attho tāni tāyati rakkhatīti vuccati ko pana soti aññakulaparamparāsādhāraṇaṃ tassa kulassa ādipurisasamudāgataṃ taṃkulapariyāpannasādhāraṇaṃ sāmaññarūpanti daṭṭhabbanti tathā hi taṃgottajātā suddhodanamahārājādayopi gotamotveva vuccanti bhena bhagavā attano pitaraṃ suddhodanamahārājānaṃ atikkantavarā kho gotama tathāgatāti avoca vessavaṇopi mahārājā bhagavantaṃ vijjācaraṇasampannaṃ buddhaṃ vandāma gotamanti avoca āyasmāpi vaṅgīso āyasmantaṃ ānandaṃ sādhu nibbāpanaṃ brūhi anukampāya gotamāti avoca evaṃ idaṃ sāmaññarūpaṃ gaṃ tāyatīti gottanti vuttaṃ taṃ pana gotamagottakassapagottādivasena bahuvidhaṃ
tathā saddo ādicce vattati gogottaṃ gotamaṃ nameti porāṇakaviracanā ettha nidassanaṃ ādiccabandhuṃ gotamaṃ sammāsambuddhaṃ vandāmīti attho ādiccopi hi gotamagotte jāto bhagavāpi evaṃ tena samānagottatāya tattha tattha ādiccabandhūtiādinā bhagavato thomanā dissati pucchāmi taṃ ādiccabandhu vivekaṃ santipadañca mahesīti ca vande jetavanaṃ niccaṃ vihāraṃ ravibandhunoti ca lokekabandhumaravindasahāyabandhunti ca uṇhagūti ettha pana saddo rasmiyaṃ  vattati uṇhā gāvo rasmiyo etassāti uṇhagū sūriyo pubbācariyāpi hi  imamevatthaṃ byākariṃsu
gosītacandananti ettha pānīye vattati saddena hi jalaṃ vuccati  viya sītaṃ candanaṃ tasmiṃ pana uddhanato uddharitapakkuthitatelamhi pakkhitte taṅkhaṇaññeva taṃ telaṃ susītalaṃ hoti
ettheke vadanti kasmā bho padatthe vattamāno saddo itthiliṅgo ceva pulliṅgo cāti vadatha kasmā ca pana indriyapathavīvacanabuddhisūriyarasmipānīyesu vattamāno pulliṅgoti vadatha etesu sūriyatthe vattamāno pulliṅgo hotu nanu indriyavacanapānīyesu vattamānena pana saddena napuṃsakaliṅgena bhavitabbaṃ pathavībuddhirasmīsu vattamānena itthiliṅgena bhavitabbaṃ indriyādipathavādipadatthesu vattamānānaṃ saddādisaddādīnaṃ napuṃsakitthiliṅgavasena niddesassa dassanatoti tanna niyamābhāvato itthipadatthe vattamānassāpi hi sato kassaci saddassa pulliṅgavasena niddeso dissati yathā orodhoti purisapadatthe vattamānassāpi ca sato kassaci itthiliṅgavasena niddeso dissati yathā atthakāmosi me yakkha hitakāmāsi devateti itthipurisapadatthesu pana avattamānānampi sataṃ kesañci saddānaṃ ekasmiṃyeva ñāṇādiatthe vattamānānaṃ itthipumanapuṃsakaliṅgavasena niddeso dissati yathā paññā amoho ñāṇanti taṭaṃtaṭītaṭoti ca tathā hi anitthibhūtopi samāno mātulāti itthiliṅgavasena rukkhopi  nāmaṃ labhati tabbasena nagarampi tenāha ti itthiliṅgavasena laddhanāmo eko rukkho tāya āsannappadese māpitattā nagarampi mātulātveva paññāyittha tena vuttaṃ mātulāyanti evaṃnāmake nagareti
saddassa nāmikapadamālā heṭṭhā pakāsitā
 vuccati cando  pana mā vuccati candoti ākārantapāṭho dissati kārantapāṭhena tena bhavitabbaṃ sakkaṭabhāsāya  nayaṃ gahetvā mo sivo candimā cevāti kārantavasena vattabbattā ettha ca kārantavasena vuttassa saddassa candavācakatte puṇṇamī puṇṇamāti ca nidassanapadāni tattha puṇṇo mo etthāti puṇṇamī evaṃ puṇṇamā rattāpekkhaṃ itthiliṅgavacanaṃ ettha pana visākhapuṇṇamāya rattiyā paṭhamayāmepubbenivāsaṃ anussarīti idaṃ nidassanaṃ ettha siyā  yadi puṇṇamāti ayaṃsaddo rattāpekkho itthiliṅgo
puṇṇamāye yathā cando parisuddho virocati
tatheva tvaṃ puṇṇamano viroca dasasahassiyaṃ
anvaddhamāse pannarase puṇṇamāye uposathe
paccayaṃ nāgamāruyha dānaṃ dātumupāgaminti
ādīsu kathaṃ puṇṇamāyeti padasiddhīti kārassa kārādesavasena dhammissarena hi bhagavatā puṇṇamāyāti vattabbe puṇṇamāyeti vadatā kārassa ṭhāne kāro paṭhito itthiliṅgavisaye kārassa ṭhāne kāro  viya kārassa ṭhāne kāro viya ca tathā hi yathā abyayataṃ vilapasi viratte kosiyāyaneti imasmiṃ  virattāti vattabbe viratteti vadantena kārassa ṭhāne kāro paṭhito kosiyāyanīti ca vattabbe kosiyāyaneti vadantena kārassa ṭhāne kāro paṭhito evaṃ puṇṇamāyāti vattabbe puṇṇamāyeti vadatā kārassa ṭhāne kāro paṭhito yathā ca dakkhitāye aparājitasaṅghanti imasmiṃ ppadese dakkhitāyāti vattabbe dakkhitāyeti vadatā kārassa ṭhāne kāro paṭhito evamidhāpi yathā pana sabhāye vā dvāramūle vāti ettha sabhāyanti liṅgabyattayavasena sabhā vuttā na tathā idha puṇṇamāyanti liṅgabyattayena  vuttā atha kho puṇṇamāti kārantitthiliṅgavasena vuttā tathā hi puṇṇamāyoti padaṃ kāraṭṭhāne kāruccāraṇavasena sambhūtaṃ bhummavacananti daṭṭhabbaṃ
 vuccati sirī tathā hi  mālinīti padassatthaṃ vadatā mā vuccati lakkhī alinī bhamarīti vuttaṃ saddo ca saddena samānattho tena mā vuccati sirīti attho amhehi anumato tathā porāṇehipi maṃ siriṃ dhāreti vidadhāti cāti mandhātāti attho pakāsito tasmā mālinī mandhātāti ca imānettha nidassanapadāni tatra pulliṅgassa tāva saddassa ayaṃ nāmikapadamālā 
mo mā maṃ me mena mehi mebhi massa mānaṃ mā masmā mamhā mehi mebhi massa mānaṃ me masmiṃ mamhi mesu bho ma bhavanto mā
ayaṃ  pana itthiliṅgassa saddassa nāmikapadamālā 
mā mā māyo maṃ mā māyo māya māhi mābhi māya mānaṃ māya māhi mābhi māya mānaṃ māya māyaṃ māsu bhoti me bhotiyo māyo
ettha pana sirīvācako saddo ca saddavācako saddo cāti ime samānagatikā ekakkharattā niccakārantapakatikattā itthiliṅgattā ca
tatra  vuccati santacitto puriso yaṃ loke sappurisoti ca ariyoti ca paṇḍitoti ca vadanti tassetaṃ adhivacanaṃ yadidaṃ santi evaṃ sappurisāriyapaṇḍitavācakassa saddassa paccattavacanavasena atthibhāve sameti asatā asanti idaṃ payoganidassanaṃ ettha hi na saṃ asanti samāsacintāya sappurisāsappurisapadatthā saddehi vuttāti ñāyanti tasmā sappurisapadattho paccattavacanena saddena vutto natthīti vacanaṃ na vattabbaṃ ye natthīti vadanti tesaṃ vacanaṃ na gahetabbaṃ nāmikapadamālā panassa saṃ santaṃ santetiādinā heṭṭhā pakāsitā napuṃsakaliṅgatte  vuccati dhanaṃ manussassaṃ parassaṃ sabbassaṃ sabbassaharaṇaṃ parassaharaṇantiādīnettha nidassanapadāni tattha manussassa saṃ manussassaṃ evaṃ parassa saṃ parassaṃ sabbassa saṃ sabbassaṃ tassa haraṇaṃ parassaharaṇaṃ sabbassaharaṇanti samāso tathā  vuccati sukhaṃ santi ca vuttañhi tabbācakattaṃ porāṇakaviracanāyaṃ 
devadevo  saṃdehī no hīno devātidehato
hatopapātasaṃsāro sāro saṃ detu dehinanti
tasmā ayamettha gāthā sakalalokasaṅkaro dīpaṅkaroti ettha saṅkaroti padañcanidassanaṃ saṃ sāni sā saṃ sāni se senaiccādi pubbe pakāsitanayena ñeyyaṃ ettha ca sotūnaṃ sugatamatavare kosallajananatthaṃ samāsantagatassa saddassa nāmikapadamālaṃ paripuṇṇaṃ katvā kathayāma 
manussassaṃ manussassāni manussassā manussassaṃ manussassāni manussasse manussassena manussassehi manussassebhi manussassassa manussassānaṃ manussassā manussassasmā manussassamhā manussassehi manussassebhi manussassassa manussassānaṃ manussasse manussassasmiṃ manussassamhi manussassesu bho manussassa bhonto manussassāni manussassā esa nayo parassaṃ sabbassantiādīsupi sabbānetāni padāni abhidheyyaliṅgānīti gahetabbāni
mitisaddānaṃ nāmamālaṃ panattari
sabbanāmaparicchede pakāsissaṃ tiliṅgato
iccevaṃ heṭṭhā uddiṭṭhānaṃ dīnaṃ nāmikapadamālā saddhiṃ atthantaranidassanapadehi vibhattā tatridaṃ liṅgavavatthānaṃ 
 honti pulliṅge  thiyaṃ
 napuṃsake  tu pume cevitthiliṅgake
 pume itthiliṅge  pume ca napuṃsake
miti sabbatra liṅgesveva pavattare
ito aññānipi ekakkharāni upaparikkhitvā gahetabbāni
evaṃ  viññūnaṃ nayaññūnaṃ saddaracanāvisaye paramavisuddhavipulabuddhipaṭilābhatthaṃ paramasaṇhasukhumatthesu payogesu asammohatthaṃ suvaṇṇatale sīhavijambhanena kesarīsīhassa vijambhanamiva tepiṭake buddhavacane ñāṇavijambhanena vijambhanatthañca adhikūnekakkharavasena liṅgattayaṃ missetvā nāmikapadamālā vibhattā
sadde bhavanti kusalā na tu keci atthe
atthe bhavanti kusalā na tu keci sadde
kosallameva paramaṃ dubhayattha tasmā
yogaṃ kareyya satataṃ matimā varanti




