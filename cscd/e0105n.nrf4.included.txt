
 punapi so evamāha kiñcāpi buddhaghoso rāmāyaṇamahābhāratasaṅkhātānaṃ mahākabbasatthānaṃ sukusalo viya na dissati tathāpi tāni dassesi kathaṃ nti bhāratayujjhanādikaṃ taṃ yasmiṃ ṭhāne kathīyati tattha gantumpi na vaṭṭatīti  ca tassa  dve sambhārā bhāratayuddhasītāharaṇādiniratthakakathāpurekkhāratā tathārūpikathākathanañcāti  ca dassesīti
taṃ pana purimavacanatopi ahetukataraṃ kevalaṃ anādarīkaraṇamattameva atigambhīratthassa hi atigarukaraṇīyassa piṭakattayassa atthasaṃvaṇṇanāyaṃ niratthakassa samphapalāpasamudāyabhūtassa kabbasatthassa vitthārato pakāsanena kiṃ siyā payojanaṃ aññadatthu sāyevassa asammānitā anādariyā ca viññūhīti
