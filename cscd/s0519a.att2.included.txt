
 evaṃ  saṅgahavārena saṅkhepato dassite hārādayo idāni vibhāgena dassetuṃ tiādidesanā āraddhā tattha ti yaṃ vuttaṃ  soḷasahārā nettīti tasmiṃ vacane tissaṃ vā gāthāyaṃ yāni hāranayamūlapadāni uddhaṭāni tesūti attho ti pucchāvacanaṃ pucchā ca nāmesā pañcavidhā adiṭṭhajotanāpucchā diṭṭhasaṃsandanāpucchā vimaticchedanāpucchā anumatipucchā kathetukamyatāpucchāti tāsu ayaṃ kathetukamyatāpucchā ti gaṇanavasena paricchedo tena nesaṃ na tato uddhaṃ adho cāti etaparamataṃ  dasseti sā cetaparamatā parato āvi bhavissati ti gaṇanavasena paricchinnānaṃ sāmaññato dassanaṃ tiādi sarūpadassanaṃ
tattha kenaṭṭhena hārā harīyanti etehi ettha vā suttageyyādivisayā aññāṇasaṃsayavipallāsāti  haranti vā sayaṃ tāni haraṇamattameva vāti  phalūpacārena atha vā harīyanti voharīyanti dhammasaṃvaṇṇakadhammapaṭiggāhakehi dhammassa dānaggahaṇavasenāti  atha vā hārā viyāti  yathā hi anekaratanāvalisamūho hārasaṅkhāto attano avayavabhūtaratanasamphassehi samuppajjanīyamānahilādasukho hutvā tadupabhogījanasarīrasantāpaṃ nidāghapariḷāhupajanitaṃ vūpasameti evametepi nānāvidhaparamattharatanappabandhā saṃvaṇṇanāvisesā attano avayavabhūtaparamattharatanādhigamena samuppādiyamānanibbutisukhā dhammapaṭiggāhakajanahadayaparitāpaṃ kāmarāgādikilesahetukaṃ vūpasamentīti atha vā hārayanti aññāṇādīnaṃ hāraṃ apagamaṃ karonti ācikkhantīti vā  atha vā sotujanacittassa haraṇato ramaṇato ca  niruttinayena yathā  bhavesu vantagamano bhagavāti (visuddhi 1144 pārā aṭṭha 11 verañjakaṇḍavaṇṇanā) ayaṃ tāva hārānaṃ sādhāraṇato attho
asādhāraṇato pana desīyati saṃvaṇṇīyati etāya suttatthoti  desanāsahacaraṇato vā  nanu ca aññepi hārā desanāsaṅkhātassa suttassa atthasaṃvaṇṇanato desanāsahacārinovāti saccametaṃ ayaṃ pana hāro yebhuyyena yathārutavaseneva viññāyamāno desanāya saha caratīti vattabbataṃ arahati na tathā pare na hi assādādīnavanissaraṇādisandassanarahitā suttadesanā atthi assādādisandassanavibhāvanalakkhaṇo cāyaṃ hāroti
viciyanti etena ettha vā padapañhādayo viciti eva vā tesanti  pāḷiyaṃ pana vicinatīti vicayoti ayamattho dassito
ti upapattisādhanayutti idha pana yuttivicāraṇā yutti uttarapadalopena rūpabhavo rūpanti yathā yuttisahacaraṇato vā idhāpi desanāhāre vuttanayena attho vitthāretabbo
nti  āsannakāraṇaṃ idhāpi padaṭṭhānavicāraṇātiādi vuttanayeneva veditabbaṃ
lakkhīyanti etena ettha vā ekalakkhaṇā dhammā avuttāpi ekavacanenāti 
viyūhīyanti vibhāgena piṇḍīyanti etena ettha vāti byūho nibbacanādīnaṃ sutte dassiyamānānaṃ catunnaṃ byūhoti  catunnaṃ vā byūho etthāti 
āvaṭṭīyanti etena ettha vā sabhāgā visabhāgā ca dhammā tesaṃ vā āvaṭṭananti 
vibhajīyanti etena ettha vā sādhāraṇāsādhāraṇānaṃ saṃkilesavodānadhammānaṃ bhūmiyoti  vibhajanaṃ vā etesaṃ bhūmiyāti 
paṭipakkhavasena parivattīyanti iminā ettha vā sutte vuttadhammā parivattanaṃ vā tesanti 
vividhaṃ  vacanaṃ ekassevatthassa vācakametthāti vivacanaṃ vivacanameva  vividhaṃ vuccati etena atthoti vā vivacanaṃ sesaṃ vuttanayameva
pakārehi pabhedato vā ñāpīyanti iminā ettha vā atthāti 
otārīyanti anuppavesīyanti etena ettha vā suttāgatā dhammā paṭiccasamuppādādīsūti 
sodhīyanti samādhīyanti etena ettha vā sutte padapadatthapañhārambhāti 
adhiṭṭhīyanti anupavattīyanti etena ettha vā sāmaññavisesabhūtā dhammā vinā vikappenāti 
parikaroti abhisaṅkharoti phalanti parikkhāro hetu paccayo ca parikkhāraṃ ācikkhatīti  hāro parikkhāravisayattā parikkhārasahacaraṇato vā 
samāropīyanti etena ettha vā padaṭṭhānādimukhena dhammāti  sabbattha ca bhāvasādhanavasenāpi attho sambhavatīti tassāpi vasena yojetabbaṃ
ti  yathāvuttassa hāruddesassa ti vuttassevatthassa sukhaggahaṇatthaṃ anupacchā gāyanagāthā tāsu osānagāthāya ti padatthena saṅkararahitā tena yadipi keci hārā aññamaññaṃ avisiṭṭhā viya dissanti tathāpi tesaṃ atthato saṅkaro natthīti dasseti so ca nesaṃ asaṅkaro lakkhaṇaniddese supākaṭo hoti ti etesaṃ soḷasannaṃ hārānaṃ yathā asaṅkaro tathā ceva bhavati kiṃ bhavati  vitthārena  nayena upāyena ñāyena vibhāgo etena taṃ eva asaṅkiṇṇataṃ vibhāveti keci vitthāranayāti paṭhanti taṃ na sundaraṃ ayañca gāthā kesuci potthakesu natthi
 evaṃ hāre uddisitvā idāni naye uddisituṃ tiādi vuttaṃ tattha nayanti saṃkilese vodānāni ca vibhāgato ñāpentīti  nīyanti vā tāni etehi  ettha vāti  nayanamattameva vāti  nīyanti vā sayaṃ dhammakathikehi upanīyanti suttassa atthapavicayatthanti  atha vā nayā viyāti  yathā hi ekattādayo nayā sammā paṭivijjhiyamānā paccayapaccayuppannadhammānaṃ yathākkamaṃ sambandhavibhāgabyāpāravirahānurūpaphalabhāvadassanena asaṅkarato sammutisaccaparamatthasaccānaṃ sabhāvaṃ pavedayantā paramatthasaccappaṭivedhāya saṃvattanti evametepi kaṇhasukkasappaṭibhāgadhammavibhāgadassanena aviparītasuttatthāvabodhāya abhisambhuṇantā veneyyānaṃ catusaccappaṭivedhāya saṃvattanti atha vā pariyattiatthassa nayanato saṃkilesato yamanato ca  niruttinayena
tiādīsu nandiyāvaṭṭassa viya āvaṭṭo etassāti  yathā hi nandiyāvaṭṭo antoṭhitena padhānāvayavena bahiddhā āvaṭṭati evamayampi nayoti attho atha vā nandiyā taṇhāya pamodassa vā āvaṭṭo etthāti  tīhi avayavehi lobhādīhi saṃkilesapakkhe alobhādīhi ca vodānapakkhe pukkhalo sobhanoti  asantāsanajavaparakkamādivisesayogena sīho bhagavā tassa vikkīḷitaṃ desanāvacīkammabhūto vihāroti katvā vipallāsatappaṭipakkhaparidīpanato sīhassa vikkīḷitaṃ etthāti  nayo balavisesayogadīpanato vā sīhavikkīḷitasadisattā nayo  balaviseso cettha saddhādibalaṃ dasabalāni eva vā atthanayattayadisābhāvena kusalādidhammānaṃ ālocanaṃ  tathā ālocitānaṃ tesaṃ dhammānaṃ atthanayattayayojane samānayanato aṅkuso viya  gāthāsu lañjeti pakāseti suttatthanti lañjako nayo ca so lañjako cāti ti ñātā matāti attho so eva vā pāṭho sesaṃ vuttanayena veditabbaṃ
 evaṃ nayepi uddisitvā idāni mūlapadāni uddisituṃ tiādi āraddhaṃ tattha mūlāni ca tāni nayānaṃ paṭṭhānabhāgānañca patiṭṭhābhāvato padāni ca adhigamūpāyabhāvato koṭṭhāsabhāvato cāti  kosallasambhūtaṭṭhena kucchitānaṃ vā pāpadhammānaṃ salanato viddhaṃsanato kusānaṃ vā rāgādīnaṃ lavanato kusā viya vā lavanato kusena vā ñāṇena lātabbato pavattetabbato  tappaṭipakkhato ti padattho veditabbo
evaṃ gaṇanaparicchedato jātibhedato ca mūlapadāni dassetvā idāni sarūpato dassento saṃkilesapakkhaṃyeva  paṭhamaṃ uddisati tiādinā tattha tasati paritasatīti  avindiyaṃ vindati vindiyaṃ na vindatīti  vijjāpaṭipakkhāti vā  lubbhanti tena sayaṃ vā lubbhati lubbhanamattameva vā soti pi eseva nayo asubhe subhanti pavattā saññā dīsupi imināva nayena attho veditabbo nti gaṇanaṃ nti samoropanaṃ
paccanīkadhamme sametīti  aniccādīhi vividhehi ākārehi passatīti dayo lobhādipaṭipakkhato veditabbā asubhe asubhanti pavattā saññā  kāyānupassanāsatipaṭṭhānaṃ saññāsīsena hi desanā dīsupi eseva nayo
nti idaṃ vuttasseva atthassa vippakiṇṇabhāvena nassituṃ adatvā uddhaṃ dānaṃ rakkhaṇaṃ uddānaṃ saṅgahavacananti attho cattāro vipallāsātipi  pāṭho ti saṃkilesabhūmi sabbesaṃ akusaladhammānaṃ samosaraṇaṭṭhānattā kusalānaṃ yāni tīṇi mūlāni kusalānītipi paṭhanti ti asubhasaññādayo sandhāyāha ti saddhādīnaṃ vimuttiparipācanindriyānaṃ samosaraṇaṭṭhānattā vuttaṃ ti yojīyanti ti padapūraṇe avadhāraṇatthe vā nipāto tena ete evāti dasseti aṭṭhārasevāti vā ti mūlapadāni liṅgavipallāso vā

