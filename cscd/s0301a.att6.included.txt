


 brahmasaṃyuttassa  paṭhame ti sabbabuddhānaṃ āciṇṇasamāciṇṇo ayaṃ cetaso vitakko udapādi kadā udapādīti buddhabhūtassa aṭṭhame sattāhe rājāyatanamūle sakkena devānamindena ābhataṃ dantakaṭṭhañca osadhaharītakañca khāditvā mukhaṃ dhovitvā catūhi lokapālehi upanīte paccagghe selamayapatte tapussabhallikānaṃ piṇḍapātaṃ paribhuñjitvā puna paccāgantvā ajapālanigrodhe nisinnamattassa
ti paṭividdho ti catusaccadhammo ti uttānapaṭikkhepavacanametaṃ ti gambhīrattāva duddaso dukkhena daṭṭhabbo na sakkā sukhena daṭṭhuṃ duddasattāva  dukkhena avabujjhitabbo na sakkā sukhena avabujjhituṃ ti nibbuto ti atappako idaṃ dvayaṃ lokuttarameva sandhāya vuttaṃ ti takkena avacaritabbo ogāhitabbo na hoti ñāṇeneva avacaritabbo ti saṇho ti sammāpaṭipadaṃ paṭipannehi paṇḍitehi veditabbo ti sattā pañcasu kāmaguṇesu allīyanti tasmā te ti vuccanti aṭṭhasatataṇhāvicaritāni vā allīyanti tasmāpi ālayāti vuccanti tehi ālayehi ramantīti  ālayesu ratāti  ālayesu  suṭṭhu muditāti  yatheva hi susajjitaṃ pupphaphalabharitarukkhādisampannaṃ uyyānaṃ paviṭṭho rājā tāya tāya sampattiyā ramati sammudito āmoditapamodito hoti na ukkaṇṭhati sāyampi nikkhamituṃ na icchati evamimehipi kāmālayataṇhālayehi  sattā ramanti saṃsāravaṭṭe sammuditā anukkaṇṭhitā vasanti tena tesaṃ bhagavā duvidhaṃ ālayaṃ uyyānabhūmiṃ viya dassento ālayarāmātiādimāha
tattha nti nipāto tassa ṭhānaṃ sandhāya yaṃ idanti paṭiccasamuppādaṃ sandhāya yo ayanti evamattho daṭṭhabbo ti imesaṃ  paccayā idappaccayā idappaccayā eva idappaccayatā idappaccayatā ca sā paṭiccasamuppādo cāti  saṅkhārādipaccayānaṃ etaṃ adhivacanaṃ tiādi sabbaṃ nibbānameva yasmā hi taṃ āgamma sabbasaṅkhāravipphanditāni samanti vūpasammanti tasmā ti vuccati yasmā ca taṃ āgamma sabbe upadhayo paṭinissaṭṭhā honti sabbā taṇhā khīyanti sabbe kilesarāgā virajjanti sabbaṃ dukkhaṃ nirujjhati tasmā ti vuccati yā panesā taṇhā bhavena bhavaṃ phalena vā saddhiṃ kammaṃ vinati saṃsibbatīti katvā nti vuccati tato nikkhantaṃ vānatoti ti yā ajānantānaṃ desanā nāma so mama kilamatho assa sā mama vihesā assāti attho kāyakilamatho ceva kāyavihesā ca assāti vuttaṃ hoti citte pana ubhayampetaṃ buddhānaṃ natthi ti anubrūhanatthe nipāto so na kevalaṃ ayaṃ parivitakko udapādi imāpi gāthā paṭibhaṃsūti dīpeti ti anuacchariyā ti  paṭibhānasaṅkhātassa ñāṇassa gocarā ahesuṃ parivitakkayitabbataṃ pāpuṇiṃsu
ti dukkhena na dukkhāya paṭipadāya buddhānaṃ hi cattāropi maggā sukhapaṭipadāva honti pāramīpūraṇakāle pana sarāgasadosasamohasseva sato āgatāgatānaṃ yācakānaṃ alaṅkatapaṭiyattaṃ sīsaṃ kantitvā galalohitaṃ nīharitvā suañjitāni akkhīni uppāṭetvā kulavaṃsappadīpaṃ puttaṃ manāpacāriniṃ bhariyanti evamādīni dentassa aññāni ca khantivādisadisesu attabhāvesu chejjabhejjādīni pāpuṇantassa āgamanīyapaṭipadaṃ sandhāyetaṃ vuttaṃ nti ettha kāro nipātamatto alanti attho nti desituṃ evaṃ kicchena adhigatassa alaṃ desituṃ pariyattaṃ desituṃ ko attho desitenāti vuttaṃ hoti ti rāgadosaphuṭṭhehi rāgadosānugatehi vā
nti  niccādīnaṃ paṭisotaṃ aniccaṃ dukkhamanattā asubhanti evaṃ gataṃ catusaccadhammaṃ ti kāmarāgena bhavarāgena diṭṭhirāgena ca rattā ti aniccaṃ dukkhamanattā asubhanti iminā sabhāvena na passissanti  te apassante ko sakkhissati evaṃ gāhāpetuṃ ti avijjārāsinā ajjhotthaṭā
ti nirussukkabhāvena adesetukāmatāyāti attho kasmā panassa evaṃ cittaṃ nami nanu esa mutto mocessāmi tiṇṇo tāressāmi 
kiṃ me aññātavesena dhammaṃ sacchikatenidha
sabbaññutaṃ pāpuṇitvā tārayissaṃ sadevakanti  
patthanaṃ katvā pāramiyo pūretvā sabbaññutaṃ pattoti saccametaṃ tadevaṃ paccavekkhaṇānubhāvena panassa  evaṃ cittaṃ nami tassa hi sabbaññutaṃ patvā sattānaṃ kilesagahanataṃ dhammassa ca gambhīrataṃ paccavekkhantassa sattānaṃ kilesagahanatā ca dhammagambhīratā ca sabbākārena pākaṭā jātā athassa  ime sattā kañjiyapuṇṇā lābu viya takkabharitā cāṭi viya vasātelapītapilotikā viya añjanamakkhitahattho viya ca kilesabharitā atisaṃkiliṭṭhā rāgarattā dosaduṭṭhā mohamūḷhā te kiṃ nāma paṭivijjhissantīti cintayato kilesagahanapaccavekkhaṇānubhāvenāpi evaṃ cittaṃ nami
ayañca dhammo pathavīsandhārakaudakakkhandho viya gambhīro pabbatena paṭicchādetvā ṭhapito sāsapo viya duddaso satadhā bhinnassa vālassa koṭiyā koṭipaṭipādanaṃ viya duranubodho nanu mayā hi imaṃ dhammaṃ paṭivijjhituṃ vāyamantena adinnaṃ dānaṃ nāma natthi arakkhitaṃ sīlaṃ nāma natthi aparipūritā kāci pāramī nāma natthi tassa me nirussāhaṃ viya mārabalaṃ vidhamantassāpi pathavī na kampittha paṭhamayāme pubbenivāsaṃ anussarantassāpi na kampittha majjhimayāme dibbacakkhuṃ visodhentassāpi na kampittha pacchimayāme pana paṭiccasamuppādaṃ paṭivijjhantasseva me dasasahassilokadhātu kampittha iti mādisenāpi tikkhañāṇena kicchenevāyaṃ dhammo paṭividdho taṃ lokiyamahājanā kathaṃ paṭivijjhissantīti dhammagambhīrapaccavekkhaṇānubhāvenāpi evaṃ cittaṃ namīti veditabbaṃ
apica  brahmunā yācite desetukāmatāyapissa evaṃ cittaṃ nami jānāti hi bhagavā  mama appossukkatāya citte namamāne maṃ mahābrahmā dhammadesanaṃ  yācissati ime ca sattā brahmagarukā te satthā kira dhammaṃ na desetukāmo ahosi atha naṃ mahābrahmā yācitvā desāpesi santo vata bho dhammo paṇīto vata bho dhammoti maññamānā sussūsissantīti idampissa kāraṇaṃ paṭicca appossukkatāya cittaṃ nami no dhammadesanāyāti veditabbaṃ
ti  so kira kassapassa bhagavato sāsane sahako nāma thero paṭhamajjhānaṃ nibbattetvā paṭhamajjhānabhūmiyaṃ kappāyukabrahmā hutvā nibbatto tatra naṃ sahampatibrahmāti paṭisañjānanti taṃ sandhāyāha brahmuno sahampatissāti ti so kira imaṃ saddaṃ tathā nicchāresi yathā dasasahassilokadhātubrahmāno sutvā sabbe sannipatiṃsu ti yasmiṃ nāma loke ti tehi dasahi brahmasahassehi saddhiṃ pāturahosi ti paññāmaye akkhimhi appaṃ parittaṃ rāgadosamoharajaṃ etesaṃ evaṃsabhāvāti ti assavanatāya ti purimabuddhesu dasapuññakiriyavasena katādhikārā paripākagatā padumāni viya sūriyarasmisamphassaṃ dhammadesanaṃyeva ākaṅkhamānā catuppadikagāthāvasāne ariyabhūmiṃ okkamanārahā na eko na dve anekasatasahassā dhammassa aññātāro bhavissantīti dasseti
ti pātubhavi ti samalehi chahi satthārehi cintito te hi puretaraṃ uppajjitvā sakalajambudīpe kaṇṭake pattharamānā viya visaṃ siñcamānā viya ca samalaṃ micchādiṭṭhidhammaṃ desayiṃsu nti vivaraṃ etaṃ nti amatassa nibbānassa dvārabhūtaṃ ariyamaggaṃ nti ime sattā rāgādimalānaṃ abhāvato vimalena sammāsambuddhena anubuddhaṃ catusaccadhammaṃ suṇantu tāva bhagavāti yācati
ti selamaye ekagghane pabbatamuddhani yathāṭhitova na hi tassa ṭhitassa dassanatthaṃ gīvukkhipanapasāraṇādikiccaṃ atthi nti tappaṭibhāgaṃ selapabbatūpamaṃ ayaṃ panettha saṅkhepattho  yathā selapabbatamuddhani ṭhitova cakkhumā puriso samantato janataṃ passeyya  tathā tvampi sumedha sundarapañña sabbaññutañāṇena samantacakkhu bhagavā dhammamayaṃ pāsādamāruyha sayaṃ apetasoko sokāvatiṇṇaṃ  jātijarābhibhūtaṃ janataṃ avekkhassu  upadhāraya upaparikkha ayaṃ panettha adhippāyo  yathā hi pabbatapāde samantā mahantaṃ khettaṃ katvā tattha kedārapāḷīsu kuṭikāyo katvā rattiṃ aggiṃ jāleyyuṃ caturaṅgasamannāgatañca andhakāraṃ assa atha tassa pabbatassa matthake ṭhatvā cakkhumato purisassa bhūmiṃ olokayato neva khettaṃ na kedārapāḷiyo na kuṭiyo na tattha sayitamanussā paññāyeyyuṃ kuṭikāsu pana aggijālāmattakameva paññāyeyya evaṃ dhammapāsādaṃ āruyha sattanikāyaṃ olokayato tathāgatassa ye te akatakalyāṇā sattā te ekavihāre dakkhiṇajāṇupasse nisinnāpi buddhacakkhussa āpāthaṃ nāgacchanti rattiṃ khittā sarā viya honti ye pana katakalyāṇā veneyyapuggalā te evassa dūrepi ṭhitā āpāthaṃ āgacchanti so aggi viya himavantapabbato viya ca vuttampi cetaṃ 
dūre santo pakāsenti himavantova pabbato
asantettha na dissanti rattiṃ khittā yathā sarāti 
nti yācanaṃ ti indriyaparopariyattañāṇena ca āsayānusayañāṇena ca imesaṃ hi dvinnaṃ ñāṇānaṃ buddhacakkhūti nāmaṃ sabbaññutaññāṇassa samantacakkhūti tiṇṇaṃ maggañāṇānaṃ dhammacakkhūti tiādīsu yesaṃ vuttanayeneva paññācakkhumhi rāgādirajaṃ appaṃ te  yesaṃ taṃ mahantaṃ te  yesaṃ saddhādīni indriyāni tikkhāni te  yesaṃ tāni mudūni te  yesaṃ teyeva saddhādayo ākārā sundarā te  ye kathitakāraṇaṃ sallakkhenti sukhena sakkā honti viññāpetuṃ te  ye paralokañceva vajjañca bhayato passanti te  nāma
ayaṃ panettha pāḷi  saddho puggalo apparajakkho assaddho  puggalo mahārajakkho āraddhavīriyo kusīto upaṭṭhitassati muṭṭhassati samāhito  asamāhito paññavā duppañño puggalo mahārajakkho tathā saddho puggalo tikkhindriyo paññavā puggalo paralokavajjabhayadassāvī duppañño puggalo na paralokavajjabhayadassāvī lokoti khandhaloko āyatanaloko dhātuloko sampattibhavaloko sampattisambhavaloko vipattibhavaloko vipattisambhavaloko eko loko sabbe sattā āhāraṭṭhitikā dve lokā nāmañca rūpañca tayo  lokā tisso vedanā cattāro lokā cattāro āhārā pañca lokā pañcupādānakkhandhā cha lokā cha ajjhattikāni āyatanāni satta lokā satta viññāṇaṭṭhitiyo aṭṭha lokā aṭṭha lokadhammā nava lokā nava sattāvāsā dasa lokā dasāyatanāni dvādasa lokā dvādasāyatanāni aṭṭhārasa lokā aṭṭhārasa dhātuyo vajjanti sabbe kilesā vajjā sabbe duccaritā vajjā sabbe abhisaṅkhārā vajjā sabbe bhavagāmikammā vajjā iti imasmiñca loke imasmiñca vajje tibbā bhayasaññā paccupaṭṭhitā hoti seyyathāpi ukkhittāsike vadhake imehi paññāsāya ākārehi imāni pañcindriyāni jānāti passati aññāsi paṭivijjhi idaṃ tathāgatassa indriyaparopariyatte ñāṇanti 
nti uppalavane itaresupi eseva nayo ti yāni anto nimuggāneva posiyanti  ti udakaṃ atikkamitvā ṭhitāni tattha yāni accuggamma ṭhitāni tāni sūriyarasmisamphassaṃ āgamayamānāni ṭhitāni ajja pupphanakāni yāni pana samodakaṃ ṭhitāni tāni sve pupphanakāni yāni udakānuggatāni antonimuggaposīni tāni tatiyadivase pupphanakāni udakā pana anuggatāni aññānipi sarogauppalādīni nāma atthi yāni neva pupphissanti macchakacchapabhakkhāneva bhavissanti tāni pāḷiṃ nāruḷhāni āharitvā pana dīpetabbānīti dīpitāni yatheva hi tāni catubbidhāni pupphāni evamevaṃ ugghaṭitaññū  vipañcitaññū neyyo padaparamoti cattāro puggalā
tattha yassa puggalassa saha udāhaṭavelāya dhammābhisamayo hoti ayaṃ vuccati puggalo  yassa puggalassa saṃkhittena bhāsitassa  vitthārena atthe vibhajiyamāne dhammābhisamayo hoti ayaṃ vuccati puggalo  yassa puggalassa uddesato paripucchato yoniso manasikaroto kalyāṇamitte sevato bhajato payirupāsato anupubbena dhammābhisamayo hoti ayaṃ vuccati puggalo  yassa puggalassa bahumpi suṇato bahumpi bhaṇato bahumpi dhārayato bahumpi vācayato na tāya jātiyā dhammābhisamayo hoti ayaṃ vuccati puggalo   tattha bhagavā uppalavanādisadisaṃ dasasahassilokadhātuṃ olokento  ajja pupphanakāni viya ugghaṭitaññū sve pupphanakāni viya  vipañcitaññū tatiyadivase pupphanakāni viya neyyo macchakacchapabhakkhāni pupphāni viya padaparamoti addassa passanto ca ettakā apparajakkhā ettakā mahārajakkhā tatrāpi ettakā ugghaṭitaññūti evaṃ sabbākāratova addasa
tattha tiṇṇaṃ puggalānaṃ imasmiṃyeva attabhāve bhagavato dhammadesanā atthaṃ sādheti padaparamānaṃ anāgatatthāya vāsanā hoti atha bhagavā imesaṃ catunnaṃ puggalānaṃ atthāvahaṃ dhammadesanaṃ viditvā desetukamyataṃ uppādetvā puna sabbepi tīsu bhavesu satte bhabbābhabbavasena dve koṭṭhāse akāsi ye sandhāya vuttaṃ  katame sattā abhabbā ye te sattā kammāvaraṇena samannāgatā kilesāvaraṇena samannāgatā vipākāvaraṇena samannāgatā assaddhā acchandikā duppaññā abhabbā niyāmaṃ okkamituṃ kusalesu dhammesu sammattaṃ ime te sattā abhabbā katame sattā bhabbā ye te sattā na kammāvaraṇena ime te sattā bhabbāti  tattha sabbepi abhabbapuggale pahāya bhabbapuggaleyeva ñāṇena pariggahetvā ettakā rāgacaritā ettakā dosamohacaritā  vitakkasaddhābuddhicaritāti cha koṭṭhāse akāsi evaṃ katvā dhammaṃ desessāmīti cintesi
ti patiabhāsi ti vivaṭā ti ariyamaggo so hi amatasaṅkhātassa nibbānassa dvāraṃ so mayā vivaritvā ṭhapitoti dasseti nti sabbe attano saddhaṃ pamuñcantu  vissajjentu pacchimapadadvaye ayamattho  ahañhi attano paguṇaṃ suppavattitampi imaṃ paṇītaṃ uttamaṃ dhammaṃ kāyavācākilamathasaññī hutvā na bhāsiṃ idāni pana sabbo jano saddhābhājanaṃ upanetu pūressāmi tesaṃ saṅkappanti
ti satthāraṃ gandhamālādīhi pūjetvā antarahito sakaṭṭhānameva gatoti attho gate ca pana tasmiṃ bhagavā kassa nu kho ahaṃ paṭhamaṃ dhammaṃ deseyyanti āḷārudakānaṃ kālaṅkatabhāvaṃ pañcavaggiyānañca bahūpakārabhāvaṃ ñatvā tesaṃ dhammaṃ desetukāmo bārāṇasiyaṃ isipatanaṃ gantvā dhammacakkaṃ pavattesīti paṭhamaṃ

 dutiye ti ayaṃ vitakko pañcame sattāhe udapādi ti aññasmiṃ gāravarahito kañci garuṭṭhāne aṭṭhapetvāti attho ti patissayarahito kañci jeṭṭhakaṭṭhāne aṭṭhapetvāti attho
tiādīsu saddhiṃ devehi  devaggahaṇena cettha mārabrahmesu gahitesupi māro nāma vasavattī sabbesaṃ upari vasaṃ vatteti brahmā nāma mahānubhāvo ekaṅguliyā ekasmiṃ cakkavāḷasahasse ālokaṃ pharati dvīhi dvīsu dasahi aṅgulīhi dasasupi cakkavāḷasahassesu ālokaṃ pharati so iminā sīlasampannataroti vattuṃ mā labhatūti ti visuṃ vuttaṃ tathā samaṇā nāma ekanikāyādivasena bahussutā sīlavanto paṇḍitā brāhmaṇāpi vatthuvijjādivasena bahussutā paṇḍitā te iminā sīlasampannatarāti vattuṃ mā labhantūti ti vuttaṃ ti  idaṃ pana nippadesato dassanatthaṃ gahitameva gahetvā vuttaṃ apicettha purimāni tīṇi padāni lokavasena vuttāni pacchimāni dve pajāvasena nti sīlena sampannataraṃ adhikataranti attho sesesupi eseva nayo ettha ca sīlādayo cattāro dhammā lokiyalokuttarā kathitā vimuttiñāṇadassanaṃ lokiyameva paccavekkhaṇañāṇaṃ hetaṃ
ti   ayaṃ satthā avīcito yāva bhavaggā sīlādīhi attanā adhikataraṃ apassanto mayā paṭividdhaṃ navalokuttaradhammameva sakkatvā garuṃ katvā upanissāya viharissāmīti cinteti kāraṇaṃ bhagavā cinteti atthaṃ vuḍḍhivisesaṃ cinteti gacchāmissa ussāhaṃ janessāmīti cintetvā purato pākaṭo ahosi abhimukhe aṭṭhāsīti attho
ti ettha yo vadeyya viharantīti vacanato paccuppannepi bahū buddhāti so bhagavāpi bhante etarahi arahaṃ sammāsambuddhoti iminā vacanena paṭibāhitabbo
na  me ācariyo atthi sadiso me na vijjati
sadevakasmiṃ lokasmiṃ natthi me paṭipuggaloti  
ādīhi cassa suttehi aññesaṃ buddhānaṃ abhāvo dīpetabbo ti yasmā sabbepi buddhā saddhammagaruno tasmā ti mahantabhāvaṃ patthayamānena nti buddhānaṃ sāsanaṃ sarantena dutiyaṃ

 tatiye ti ṭhānādīsu iriyāpathesu ekako ekavihārīti attho ti kāyena vūpakaṭṭho nissaṭo ti satiyā avippavāse ṭhito ti vīriyātāpena samannāgato ti pesitatto ti ācārakulaputtā ti na iṇaṭṭā na bhayaṭṭā na jīvitapakatā hutvā yathā vā tathā vā pabbajitāpi ye anulomapaṭipadaṃ pūrenti te sammadeva agārasmā anagāriyaṃ pabbajanti nāma nti maggabrahmacariyassa  pariyosānabhūtaṃ ariyaphalaṃ ti imasmiṃyeva attabhāve ti sāmaṃ jānitvā paccakkhaṃ katvā ti paṭilabhitvā sampādetvā vihāsi evaṃ viharanto ca ti etenassa paccavekkhaṇabhūmi dassitā
katamā  panassa jāti khīṇā kathañca naṃ abbhaññāsīti vuccate na tāvassa atītā jāti khīṇā pubbeva khīṇattā na anāgatā tattha vāyāmābhāvato na paccuppannā vijjamānattā maggassa pana abhāvitattā yā uppajjeyya ekacatupañcavokārabhavesu ekacatupañcakkhandhappabhedā jāti sā maggassa bhāvitattā anuppādadhammataṃ āpajjanena khīṇā taṃ so maggabhāvanāya pahīnakilese paccavekkhitvā  kilesābhāve vijjamānampi kammaṃ āyatiṃ appaṭisandhikaṃ hotīti jānanto jānāti
nti vutthaṃ parivutthaṃ kataṃ caritaṃ niṭṭhāpitanti attho nti maggabrahmacariyaṃ  nti catūsu saccesu catūhi maggehi pariññāpahānasacchikiriyabhāvanāvasena soḷasavidhampi kiccaṃ niṭṭhāpitanti attho ti idāni puna itthabhāvāya evaṃ soḷasakiccabhāvāya kilesakkhayāya vā katamaggabhāvanā natthīti atha vā ti itthattabhāvato imasmā evaṃpakārā idāni vattamānakkhandhasantānā aparaṃ khandhasantānaṃ natthi ime pana pañcakkhandhā pariññātā tiṭṭhanti chinnamūlako rukkho viyāti abbhaññāsi ti eko nti arahantānaṃ bhagavato sāvakānaṃ arahataṃ abbhantaro ahosi
nti sapadānacāraṃ sampattagharaṃ anukkamma paṭipāṭiyā caranto ti upasaṅkamanto mātā panassa puttaṃ disvāva gharā nikkhamma pattaṃ gahetvā antonivesanaṃ pavesetvā paññattāsane nisīdāpesi
ti niccakāle āhutipiṇḍaṃ paggaṇhāti taṃ divasaṃ pana tasmiṃ ghare bhūtabalikammaṃ hoti sabbagehaṃ haritupalittaṃ vippakiṇṇalājaṃ  vanamālaparikkhittaṃ ussitaddhajapaṭākaṃ tattha tattha puṇṇaghare ṭhapetvā daṇḍadīpikā jāletvā gandhacuṇṇamālādīhi alaṅkataṃ samantato sañchādiyamānā dhūmakaṭacchu ahosi sāpi brāhmaṇī kālasseva vuṭṭhāya soḷasahi gandhodakaghaṭehi nhāyitvā sabbālaṅkārena attabhāvaṃ alaṅkari sā tasmiṃ samaye mahākhīṇāsavaṃ nisīdāpetvā yāguuḷuṅkamattampi adatvā mahābrahmaṃ bhojessāmīti suvaṇṇapātiyaṃ pāyāsaṃ  pūretvā sappimadhusakkharādīhi yojetvā nivesanassa pacchābhāge haritupalittabhāvādīhi alaṅkatā bhūtapīṭhikā atthi sā taṃ pātiṃ ādāya tattha gantvā catūsu koṇesu majjhe ca ekekaṃ pāyāsapiṇḍaṃ ṭhapetvā ekaṃ piṇḍaṃ hatthena gahetvā yāva kapparā sappinā paggharantena pathaviyaṃ jāṇumaṇḍalaṃ patiṭṭhāpetvā bhuñjatu bhavaṃ mahābrahmā sāyatu bhavaṃ mahābrahmā tappetu bhavaṃ mahābrahmāti vadamānā brahmānaṃ bhojeti
ti mahākhīṇāsavassa sīlagandhaṃ chadevaloke ajjhottharitvā brahmalokaṃ upagataṃ ghāyamānassa etaṃ ahosi nti codeyyaṃ sammāpaṭipattiyaṃ yojeyyaṃ ayaṃ hi evarūpaṃ aggadakkhiṇeyyaṃ mahākhīṇāsavaṃ nisīdāpetvā yāguuḷuṅkamattampi adatvā mahābrahmaṃ bhojessāmīti tulaṃ pahāya hatthena tulayantī viya bheriṃ pahāya kucchiṃ vādentī viya aggiṃ  pahāya khajjopanakaṃ dhamamānā viya bhūtabaliṃ kurumānā āhiṇḍati gacchāmissā micchādassanaṃ bhinditvā apāyamaggato uddharitvā yathā asītikoṭidhanaṃ buddhasāsane vippakiritvā saggamaggaṃ ārohati tathā karomīti vuttaṃ hoti
ti imamhā ṭhānā dūre brahmaloko tato hi kūṭāgāramattā silā pātitā ekena ahorattena aṭṭhacattālīsayojanasahassāni khepayamānā catūhi māsehi pathaviyaṃ patiṭṭhaheyya sabbaheṭṭhimopi brahmaloko evaṃ dūre nti yassa brahmuno āhutiṃ paggaṇhāsi tassa brahmaloko  dūreti attho nti ettha brahmapatho nāma cattāri kusalajjhānāni vipākajjhānāni pana nesaṃ jīvitapatho nāma taṃ brahmapathaṃ ajānantī tvaṃ kiṃ jappasi vippalapasi brahmāno hi sappītikajjhānena yāpenti na etaṃ tiṇabījāni pakkhipitvā randhaṃ goyūsaṃ khādanti mā akāraṇā kilamasīti
evaṃ vatvā puna so mahābrahmā añjaliṃ paggayha avakujjo hutvā theraṃ upadisanto tiādimāha tattha ti kilesābhisaṅkhārakāmaguṇopadhīhi virahito ti devānaṃ atidevabhāvaṃ brahmānaṃ atibrahmabhāvaṃ patto ti  ṭhapetvā imaṃ attabhāvaṃ aññassa attabhāvassa vā puttadārassa vā aposanatāya anaññaposī
ti āhunapiṇḍaṃ paṭiggahetuṃ yutto ti catumaggasaṅkhātehi vedehi dukkhassantaṃ gato ti attānaṃ bhāvetvā vaḍḍhetvā ṭhito ti taṇhādīhi lepehi ālitto ti āhārapariyesanaṃ carati
ti pacchā vuccati atītaṃ puratthaṃ vuccati anāgataṃ atītānāgatesu khandhesu chandarāgavirahitassa pacchā vā puratthaṃ vā natthīti vadati tiādīsu rāgādisantatāya santo kodhadhūmavigamā  dukkhābhāvā  kattaradaṇḍādīni gahetvā vicarantopi vadhakacetanāya abhāvā ti ettha pana puthujjanā tasā nāma khīṇāsavā thāvarā nāma satta pana sekhā tasāti vattuṃ na  sakkā thāvarā na honti bhajamānā pana thāvarapakkhameva bhajanti nti so te āhutiṃ
ti kilesasenāya viseno jāto ti nittaṇho ti khīṇāsavasīlena susīlo ti phalavimuttiyā suṭṭhu vimuttacitto nti cattāro  oghe tiṇṇaṃ ettakena kathāmaggena brahmā therassa vaṇṇaṃ kathento āyatane brāhmaṇiṃ niyojesi avasānagāthā pana saṅgītikārehi ṭhapitā nti catupaccayadakkhiṇaṃ patiṭṭhapesi nti sukhāyatikaṃ āyatiṃ sukhavipākaṃ sukhāvahanti attho tatiyaṃ

 catutthe nti lāmikā sassatadiṭṭhi nti idaṃ saha kāyena brahmaṭṭhānaṃ aniccaṃ niccanti vadati dhuvādīni tasseva vevacanāni tattha nti thiraṃ nti sadā vijjamānaṃ nti akhaṇḍaṃ sakalaṃ nti acavanasabhāvaṃ tiādīsu imasmiṃ ṭhāne koci jāyanako vā jīyanako vā mīyanako vā cavanako  vā upapajjanako vā natthi taṃ sandhāya vadati nti ito sahakāyā brahmaṭṭhānā uttari aññaṃ nissaraṇaṃ nāma natthīti evamassa thāmagatā sassatadiṭṭhi uppannā hoti evaṃvādī ca pana so upari tisso jhānabhūmiyo cattāro magge cattāri phalāni nibbānanti sabbaṃ paṭibāhati kadā panassa sā diṭṭhi uppannāti paṭhamajjhānabhūmiyaṃ nibbattakāle dutiyajjhānabhūmiyanti eke
tatrāyaṃ anupubbikathā  heṭṭhupapattiko kiresa brahmā anuppanne buddhuppāde isipabbajjaṃ pabbajitvā kasiṇaparikammaṃ katvā samāpattiyo nibbattetvā aparihīnajjhāno kālaṃ katvā catutthajjhānabhūmiyaṃ vehapphalabrahmaloke pañcakappasatikaṃ āyuṃ gahetvā nibbatti tattha yāvatāyukaṃ ṭhatvā heṭṭhupapattikaṃ katvā tatiyajjhānaṃ paṇītaṃ bhāvetvā subhakiṇhabrahmaloke catusaṭṭhikappaṃ āyuṃ gahetvā nibbatti tattha dutiyajjhānaṃ bhāvetvā ābhassare aṭṭha kappe āyuṃ gahetvā nibbatti tattha paṭhamajjhānaṃ bhāvetvā paṭhamajjhānabhūmiyaṃ kappāyuko hutvā nibbatti  so paṭhamakāle attanā katakammañca nibbattaṭṭhānañca  aññāsi kāle pana gacchante gacchante ubhayaṃ pamussitvā sassatadiṭṭhiṃ uppādesi
ti avijjāya gato samannāgato aññāṇī andhībhūto ti yo nāma ti bhaṇati yatrāti nipātayogena pana anāgatavacanaṃ kataṃ
evaṃ vutte so brahmā yathā nāma maggacoro dve tayo pahāre adhivāsento sahāye anācikkhitvāpi uttariṃ pahāraṃ pahariyamāno asuko ca asuko ca mayhaṃ sahāyoti ācikkhati evameva bhagavatā santajjiyamāno satiṃ labhitvā bhagavā mayhaṃ padānupadaṃ pekkhanto maṃ nippīḷitukāmoti bhīto attano sahāye ācikkhanto tiādimāha tassattho  bho gotama mayaṃ dvāsattati janā  tena puññakammena idha nibbattā  sayaṃ aññesaṃ vase avattitvā pare attano vase vattema jātiñca jarañca atītā ayaṃ no vedehi gatattā vedagūti saṅkhaṃ gatā bhagavā antimā brahmupapatti ti anekajanā amhe  abhijappanti ayaṃ kho bhavaṃ brahmā mahābrahmā abhibhū anabhibhūto aññadatthudaso vasavattī issaro kattā nimmātā seṭṭho sajitā vasī pitā bhūtabhabyānanti evaṃ patthenti pihentīti
atha naṃ bhagavā ntiādimāha tattha nti yaṃ tvaṃ idha tava āyuṃ dīghanti maññasi etaṃ appaṃ parittakaṃ nti nirabbudagaṇanāya satasahassanirabbudānaṃ ti idāni tava avasiṭṭhaṃ ettakaṃ āyūti ahaṃ jānāmi ti bhagavā tumhe ahaṃ anantadassī jātiādīni upātivattoti vadatha nti yadi tvaṃ anantadassī evaṃ sante idaṃ me ācikkha kiṃ mayhaṃ purāṇaṃ nti sīlameva vuccati ti yaṃ ahaṃ  tayā kathitaṃ jāneyyaṃ taṃ me ācikkhāti vadati
idānissa ācikkhanto bhagavā tiādimāha tatrāyaṃ adhippāyo  pubbe kiresa kulaghare nibbattitvā kāmesu ādīnavaṃ disvā  jātijarāmaraṇassa antaṃ karissāmīti nikkhamma isipabbajjaṃ pabbajitvā samāpattiyo nibbattetvā abhiññāpādakajjhānassa  lābhī hutvā gaṅgātīre paṇṇasālaṃ kāretvā jhānaratiyā vītināmeti tadā ca kālenakālaṃ satthavāhā pañcahi sakaṭasatehi marukantāraṃ paṭipajjanti marukantāre pana divā na sakkā gantuṃ rattiṃ gamanaṃ hoti atha purimasakaṭassa aggayuge yuttabalibaddā gacchantā gacchantā nivattitvā āgatamaggābhimukhā ahesuṃ sabbasakaṭāni tatheva nivattitvā aruṇe uggate nivattitabhāvaṃ jāniṃsu tesañca tadā kantāraṃ atikkamanadivaso ahosi sabbaṃ dārudakaṃ parikkhīṇaṃ  tasmā natthi dāni amhākaṃ jīvitanti cintetvā goṇe cakkesu bandhitvā manussā sakaṭacchāyaṃ pavisitvā nipajjiṃsu
tāpasopi kālasseva paṇṇasālato nikkhamitvā paṇṇasāladvāre nisinno gaṅgaṃ olokayamāno addasa gaṅgaṃ mahatā udakoghena pūriyamānaṃ pavattitamaṇikkhandhaṃ viya āgacchantaṃ disvā cintesi  atthi nu kho imasmiṃ loke evarūpassa madhurodakassa alābhena kilissamānā sattāti so evaṃ āvajjento marukantāre taṃ satthaṃ disvā ime sattā mā nassantūti ito cito ca mahāudakakkhandho chijjitvā marukantāre  satthābhimukho gacchatūti abhiññācittena adhiṭṭhāsi saha cittuppādena mātikāruḷhaṃ viya udakaṃ tattha agamāsi manussā udakasaddena vuṭṭhāya udakaṃ disvā haṭṭhatuṭṭhā nhāyitvā pivitvā goṇepi pāyetvā sotthinā icchitaṭṭhānaṃ agamaṃsu satthā taṃ brahmuno pubbakammaṃ dassento paṭhamaṃ gāthamāha tattha ti pāyesi akāro nipātamattaṃ ti gimhe ti gimhātapena phuṭṭhe anugate
aparasmimpi samaye tāpaso gaṅgātīre paṇṇasālaṃ māpetvā araññagāmakaṃ nissāya vasati tena ca samayena corā taṃ gāmaṃ paharitvā hatthasāraṃ gahetvā gāviyo ca karamare  ca gahetvā gacchanti gāvopi sunakhāpi manussāpi mahāviravaṃ viravanti tāpaso taṃ saddaṃ sutvā kinnu kho etanti āvajjento manussānaṃ bhayaṃ uppannanti ñatvā mayi passante ime sattā mā nassantūti abhiññāpādakajjhānaṃ samāpajjitvā vuṭṭhāya abhiññācittena corānaṃ paṭipathe caturaṅginiṃ senaṃ māpesi kammasajjā āgacchantā corā disvā rājā maññe āgatoti vilopaṃ chaḍḍetvā pakkamiṃsu tāpaso yaṃ yassa santakaṃ taṃ tasseva hotūti adhiṭṭhāsi taṃ tatheva ahosi mahājano sotthibhāvaṃ pāpuṇi satthā idampi  tassa pubbakammaṃ dassento dutiyaṃ gāthamāha tattha nti gaṅgātīre nti gahetvā nīyamānaṃ karamaraṃ nīyamānantipi attho
puna ekasmiṃ samaye uparigaṅgāvāsikaṃ ekaṃ kulaṃ heṭṭhāgaṅgāvāsikena kulena saddhiṃ mittasanthavaṃ katvā nāvāsaṅghāṭaṃ bandhitvā bahuṃ khādanīyañceva bhojanīyañca gandhamālādīni ca āropetvā gaṅgāsotena āgacchati manussā khādamānā bhuñjamānā naccantā gāyantā devavimānena gacchantā viya balavasomanassā ahesuṃ gaṅgeyyako nāgo disvā kupito ime mayi saññampi na karonti idāni ne samuddameva pāpessāmīti mahantaṃ attabhāvaṃ māpetvā udakaṃ dvidhā bhinditvā uṭṭhāya phaṇaṃ katvā susukāraṃ karonto aṭṭhāsi mahājano disvā bhīto vissaramakāsi tāpaso paṇṇasālāyaṃ nisinno sutvā ime gāyantā naccantā somanassajātā āgacchanti idāni pana bhayaravaṃ raviṃsu kinnu khoti āvajjento  nāgarājaṃ disvā mayi passante sattā mā nassantūti abhiññāpādakajjhānaṃ samāpajjitvā attabhāvaṃ pajahitvā supaṇṇavaṇṇaṃ māpetvā nāgarājassa dassesi nāgarājā bhīto phaṇaṃ saṃharitvā udakaṃ paviṭṭho mahājano sotthibhāvaṃ pāpuṇi satthā idampi tassa pubbakammaṃ dassento tatiyaṃ gāthamāha tattha ti dāruṇena ti manussakāmatāya manusse viheṭhetukāmatāyāti attho
aparasmimpi  samaye esa isipabbajjaṃ pabbajitvā kesavo nāma tāpaso ahosi tena samayena amhākaṃ bodhisatto kappo nāma māṇavo kesavassa baddhacaro antevāsiko hutvā ācariyassa kiṃkārapaṭissāvī manāpacārī buddhisampanno atthacaro ahosi kesavo tena vinā vasituṃ na sakkoti taṃ nissāyeva jīvikaṃ kappesi satthā idampi tassa pubbakammaṃ dassento catutthaṃ gāthamāha
tattha ti antevāsiko so pana jeṭṭhantevāsiko ahosi ti sammā buddhimā vatasampanno ayanti evaṃ maññamāno kappo tava antevāsiko ahosiṃ ahaṃ so tena samayenāti dasseti ti na kevalaṃ mayhaṃ āyumeva aññepi tvaṃ jānāsiyeva ti tathā hi tvaṃ buddho yasmā buddho tasmā jānāsīti attho ti yasmā ca tvaṃ buddho tasmā  te ayaṃ jalito ānubhāvo ti sabbaṃ brahmalokaṃ obhāsayanto tiṭṭhati catutthaṃ

 pañcame ti tejokasiṇaparikammaṃ katvā pādakajjhānato vuṭṭhāya  adhiṭṭhahanto adhiṭṭhānacittānubhāvena sakalasarīrato jālā nikkhamanti evaṃ tejodhātuṃ samāpanno nāma hoti tathā samāpajjitvā ti kasmā thero tattha agamāsi therassa kira tejodhātuṃ samāpajjitvā tassa brahmuno upari nisinnaṃ tathāgataṃ disvā aṭṭhivedhī  ayaṃ puggalo mayāpettha gantabbanti ahosi tasmā agamāsi sesānaṃ gamanepi  eseva nayo so hi brahmā tathāgatassa ceva tathāgatasāvakānañca ānubhāvaṃ adisvā abhabbo vinayaṃ upagantuṃ tena so sannipāto ahosi tattha tathāgatassa sarīrato uggatajālā sakalabrahmalokaṃ atikkamitvā ajaṭākāse pakkhandā tā ca pana chabbaṇṇā ahesuṃ tathāgatassa sāvakānaṃ ābhā pakativaṇṇāva
nti imasmiṃ brahmaloke aññabrahmasarīravimānālaṅkārādīnaṃ pabhā atikkamamānaṃ buddhassa bhagavato pabhassaraṃ pabhaṃ passasīti pucchati ti yā mesā idhāgantuṃ samattho añño samaṇo vā brāhmaṇo vā natthīti pure diṭṭhi natthi me sā nti kena kāraṇena vadeyyaṃ ti imassa kira brahmuno laddhidiṭṭhi sassatadiṭṭhi cāti dve diṭṭhiyo tatrāssa tathāgatañceva tathāgatasāvake ca passato laddhidiṭṭhi pahīnā bhagavā panettha mahantaṃ dhammadesanaṃ desesi brahmā desanāpariyosāne sotāpattiphale patiṭṭhahi itissa maggena sassatadiṭṭhi pahīnā tasmā evamāha
nti brahmapāricārikaṃ therānañhi bhaṇḍagāhakadaharā viya brahmānampi pārisajjā brahmāno nāma honti ti kasmā therasseva santikaṃ pesesi there kirassa tattakeneva kathāsallāpena vissāso udapādi tasmā tasseva santikaṃ pesesi ti yathā tumhe cattāro janā kinnu kho evarūpā aññepi atthi udāhu tumhe cattāro eva mahiddhikāti ti pubbenivāsadibbacakkhuāsavakkhayasaṅkhātāhi tīhi vijjāhi  samannāgatā ti iddhividhañāṇaṃ pattā ti paresaṃ cittācāre kusalā evamettha pañca abhiññāpi sarūpena vuttā dibbasotaṃ pana tāsaṃ vasena āgatameva hoti ti evarūpā chaḷabhiññā buddhasāvakā bahū gaṇanapathaṃ atikkantā sakalaṃ jambudīpaṃ kāsāvapajjotaṃ katvā vicarantīti pañcamaṃ

 chaṭṭhe nti ekeko ekekaṃ dvārabāhaṃ nissāya dvārapālā viya aṭṭhaṃsu ti jhānasukhena samiddho ti abhiññāpupphehi supupphito ti asahanto ti etesaṃ nimmitabrahmānaṃ majjhe nisinno etaṃ passasi metiādivacanaṃ avoca
ti gāthāya pañcasatāti satapadaṃ rūpavasena vā pantivasena vā yojetabbaṃ rūpavasena tāva ti tīṇi supaṇṇarūpasatāni ti cattārihaṃsarūpasatāni ti byagghasadisā ekacce migā byagghīnisā nāma tesaṃ byagghīnisārūpakānaṃ pañcasatāni pantivasena ti tīṇi supaṇṇapantisatāni ti cattāri haṃsapantisatāni ti pañca byagghīnisā pantisatāni ti jhāyissa mayhaṃ vimāne ayaṃ vibhūtīti dasseti nti obhāsayamānaṃ nti taṃ kira kanakavimānaṃ tesaṃ mahābrahmānaṃ ṭhitaṭṭhānato uttaradisāyaṃ hoti tasmā evamāha ayaṃ panassa adhippāyo  evarūpe kanakavimāne vasanto ahaṃ kassa aññassa upaṭṭhānaṃ gamissāmīti ti rūpamhi jātijarābhaṅgasaṅkhātaṃ dosaṃ disvā nti sītādīhi ca niccaṃ pavedhitaṃ calitaṃ ghaṭṭitaṃ rūpaṃ disvā ti yasmā rūpe raṇaṃ passati sadā pavedhitañca rūpaṃ passati tasmā sumedho sundarapañño so satthā rūpe na ramatīti chaṭṭhaṃ

 sattame ti appameyyaṃ khīṇāsavapuggalaṃ ettakaṃ sīlaṃ ettako  samādhi ettakā paññāti evaṃ minanto ti ko idha vidvā  medhāvī vikappeyya khīṇāsavova khīṇāsavaṃ minanto kappeyyāti dīpeti ti yo pana puthujjano taṃ pametuṃ ārabhati taṃ nivutaṃ avakujjapaññaṃ maññāmīti sattamaṃ

 aṭṭhame nti kissavā vuccati paññā nippaññoti attho aṭṭhamaṃ

 navame ti sāsapamattīhi pīḷakāhītiādinā nayena anantarasutte āgatena ābādhena ābādhiko ti adhimattagilāno ti kokālikassa upajjhāyo turutthero nāma anāgāmiphalaṃ patvā brahmaloke nibbatto so bhūmaṭṭhakadevatā ādiṃ katvā ayuttaṃ kokālikena kataṃ aggasāvake antimavatthunā abbhācikkhantenāti paramparāya brahmalokasampattaṃ kokālikassa pāpakammaṃ sutvā  mā mayhaṃ passantasseva varāko nassi ovadissāmi naṃ theresu cittapasādatthāyāti āgantvā tassa purato aṭṭhāsi taṃ sandhāya vuttaṃ turū paccekabrahmāti ti piyasīlā ti nipannakova kabarakkhīni ummīletvā evamāha ti passa yattakaṃ tayā aparaddhaṃ attano nalāṭe mahāgaṇḍaṃ apassanto sāsapamattāya pīḷakāya maṃ codetabbaṃ maññasīti āha
atha naṃ adiṭṭhippatto ayaṃ varāko gilaviso viya kassaci vacanaṃ na karissatīti ñatvā tiādimāha tattha ti kuṭhārisadisā pharusā vācā ti kusalamūlasaṅkhāte mūleyeva nikantati nti ninditabbaṃ dussīlapuggalaṃ ti uttamatthe sambhāvetvā khīṇāsavoti vadati ti  yo vā pasaṃsitabbo khīṇāsavo taṃ antimavatthunā codento dussīlo ayanti vadati nti so taṃ aparādhaṃ mukhena vicināti nāma ti tena aparādhena sukhaṃ na vindati nindiyapasaṃsāya hi pasaṃsiyanindāya ca samakova vipāko
ti sabbena sakenapi attanāpi saddhiṃ yo akkhesu dhanaparājayo nāma ayaṃ appamattako aparādho ti yo pana sammaggatesu puggalesu cittaṃ padusseyya ayaṃ cittapadosova tato kalito mahantataro kali
idāni tassa mahantatarabhāvaṃ dassento ntiādimāha tattha nti nirabbudagaṇanāya satasahassaṃ ti aparāni chattiṃsati nirabbudāni ti abbudagaṇanāya pañca abbudāni ti yaṃ ariye garahanto nirayaṃ upapajjati tattha ettakaṃ āyuppamāṇanti navamaṃ

 dasame ti ko ayaṃ kokāliko kasmā ca upasaṅkami ayaṃ kira kokālikaraṭṭhe kokālikanagare kokālikaseṭṭhissa putto pabbajitvā pitarā kārāpite vihāre paṭivasati cūḷakokālikoti nāmena na devadattassa sisso so hi brāhmaṇaputto mahākokāliko nāma bhagavati pana sāvatthiyaṃ viharante dve aggasāvakā pañcamattehi bhikkhusatehi saddhiṃ janapadacārikaṃ caramānā upakaṭṭhāya vassūpanāyikāya vivekāvāsaṃ vasitukāmā te bhikkhū uyyojetvā attano pattacīvaramādāya tasmiṃ janapade taṃ nagaraṃ patvā taṃ vihāraṃ agamaṃsu tattha nesaṃ kokāliko vattaṃ dassesi te tena saddhiṃ sammoditvā āvuso mayaṃ idha temāsaṃ vasissāma mā kassaci ārocehīti paṭiññaṃ gahetvā vasiṃsu vasitvā pavāraṇādivase pavāretvā gacchāma mayaṃ āvusoti kokālikaṃ āpucchiṃsu kokāliko ajjekadivasaṃ āvuso vasitvā sve gamissathāti vatvā dutiyadivase nagaraṃ pavisitvā manusse āmantesi  āvuso tumhe aggasāvake idhāgantvā  vasamānepi na jānātha na ne koci paccayenāpi nimantetīti nagaravāsino kahaṃ bhante therā kasmā no na ārocayitthāti kiṃ āvuso ārocitena kiṃ na passatha dve bhikkhū therāsane nisīdante ete aggasāvakāti te khippaṃ sannipatitvā sappiphāṇitādīni ceva cīvaradussāni ca saṃhariṃsu
kokāliko  cintesi  paramappicchā aggasāvakā payuttavācāya uppannaṃ lābhaṃ na sādiyissanti  asādiyantā āvāsikassa dethāti vakkhantīti taṃ taṃ lābhaṃ gāhāpetvā therānaṃ santikaṃ agamāsi therā disvāva ime paccayā neva amhākaṃ na kokālikassa kappantīti paṭikkhipitvā pakkamiṃsu kokāliko kathaṃ hi nāma attanā agaṇhantā mayhampi adāpetvā pakkamissantīti āghātaṃ uppādesi tepi bhagavato santikaṃ gantvā bhagavantaṃ vanditvā puna attano parisaṃ ādāya janapadacārikaṃ carantā anupubbena tasmiṃ raṭṭhe tameva nagaraṃ paccāgamiṃsu nāgarā there sañjānitvā saha parikkhārehi dānaṃ sajjitvā nagaramajjhe maṇḍapaṃ katvā dānaṃ adaṃsu therānañca parikkhāre upanāmesuṃ therā bhikkhusaṅghassa niyyādayiṃsu taṃ disvā kokāliko cintesi  ime pubbe appicchā ahesuṃ idāni pāpicchā jātā pubbepi appicchasantuṭṭhapavivittasadisā maññeti there upasaṅkamitvā āvuso tumhe pubbe appicchā viya idāni pana pāpabhikkhū jātāti vatvā mūlaṭṭhāneyeva nesaṃ patiṭṭhaṃ bhindissāmīti taramānarūpo nikkhamitvā sāvatthiṃ gantvā yena bhagavā tenupasaṅkami ayameva kokāliko iminā ca kāraṇena upasaṅkamīti veditabbo
bhagavā taṃ turitaturitaṃ āgacchantaṃ disvāva āvajjento aññāsi  ayaṃ aggasāvake akkositukāmo āgatoti sakkā nu kho paṭisedhetunti ca āvajjento na sakkā paṭisedhetuṃ theresu aparajjhitvā kālaṅkato ekaṃsena padumaniraye nibbattissatīti disvā sāriputtamoggallānepi nāma garahantaṃ sutvā na nisedhetīti vādamocanatthaṃ ariyūpavādassa ca mahāsāvajjabhāvadassanatthaṃ nti tikkhattuṃ paṭisedhesi tattha nti mā evaṃ abhaṇi ti saddhāya ākaro pasādāvaho saddhātabbavacano vā ti pattiyāyitabbavacano
ti kammānubhāvena codiyamāno pakkāmi okāsakataṃ hi kammaṃ na sakkā paṭibāhituṃ taṃ tassa tattha ṭhātuṃ na adāsi ti pakkantassa  sato na cireneva ti kesaggamattampi okāsaṃ āvajjetvā sakalasarīraṃ aṭṭhīni bhinditvā uggatāhi pīḷakāhi ajjhotthaṭaṃ ahosi yasmā pana buddhānubhāvena tathārūpaṃ kammaṃ buddhānaṃ sammukhībhāve vipākaṃ na deti dassanūpacāre vijahitamatte deti tasmā tassa acirapakkantassa pīḷakā uṭṭhahiṃsu ti caṇakamattiyo ti  taruṇabeluvamattiyo (ti mahābeluvamattiyo) ti bhijjiṃsu tāsu bhinnāsu sakalasarīraṃ panasapakkaṃ viya ahosi so pakkena gattena jetavanadvārakoṭṭhake visagilito maccho viya kadalipattesu sayi atha dhammasavanatthaṃ āgatāgatā manussā  dhi kokālika dhi kokālika ayuttamakāsi attanoyeva mukhaṃ nissāya anayabyasanaṃ pattoti āhaṃsu tesaṃ sutvā ārakkhadevatā dhikāraṃ akaṃsu ārakkhakadevatānaṃ ākāsadevatāti iminā upāyena yāva akaniṭṭhabhavanā ekadhikāro udapādi athassa upajjhāyo āgantvā ovādaṃ agaṇhantaṃ ñatvā garahitvā pakkāmi
ti upajjhāye pakkante kālamakāsi nti pāṭiyekko padumanirayo nāma natthi avīcimahānirayamhiyeva pana padumagaṇanāya paccitabbe ekasmiṃ ṭhāne nibbatti
ti māgadhakena patthena cattāro patthā kosalaraṭṭhe ekapattho hoti tena patthena cattāro patthā āḷhakaṃ cattāri āḷhakāni doṇaṃ catudoṇā mānikā catumānikā khārī tāya khāriyā vīsatikhāriko ti māgadhakānaṃ sukhumatilānaṃ tilasakaṭaṃ ti abbudo nāma pāṭiyekko nirayo natthi avīcimhiyeva pana abbudagaṇanāya paccitabbaṭṭhānassetaṃ nāmaṃ dīsupi  eseva nayo
vassagaṇanāpi panettha evaṃ veditabbā  yatheva hi sataṃ satasahassāni koṭi hoti evaṃ sataṃ satasahassakoṭiyo pakoṭi nāma hoti sataṃ satasahassapakoṭiyo koṭipakoṭi nāma sataṃ satasahassakoṭipakoṭiyo  nahutaṃ sataṃ satasahassanahutāni ninnahutaṃ sataṃ satasahassaninnahutāni ekaṃ abbudaṃ tato vīsatiguṇaṃ nirabbudaṃ eseva nayo sabbatthāti dasamaṃ



 dutiyavaggassa  paṭhame ti sappinīnāmikāya nadiyā tīre ti so kira pañcasikhakumārakakāle jhānaṃ bhāvetvā brahmaloke nibbatto kumārakavaṇṇeneva vicarati tena naṃ kumāroti sañjānanti porāṇakattā pana sanaṅkumāroti vuccati nti janitasmiṃ pajāyāti attho ti ye janetasmiṃ gottaṃ paṭisaranti tesu loke gottapaṭisārīsu khattiyo seṭṭho ti bhayabheravasuttapariyāyena  pubbenivāsādīhi vā tīhi ambaṭṭhasuttapariyāyena  vipassanāñāṇaṃ manomayiddhi cha abhiññāyoti imāhi vā aṭṭhahi vijjāhi sīlesu paripūrakāritā indriyesu guttadvāratā bhojane mattaññutā jāgariyānuyogo satta saddhammā cattāri rūpāvacarajjhānānīti evaṃ pannarasadhammabhedena caraṇena ca samannāgato ti so khīṇāsavabrāhmaṇo devesu ca manussesu ca seṭṭho uttamoti paṭhamaṃ

 dutiye ti saṅghaṃ bhinditvā nacirasseva veḷuvanato gayāsīsaṃ gate nti gadrabhassa vaḷavāya jātaṃ dutiyaṃ

 tatiye nti evaṃnāmakaṃ gāmaṃ ti satthā idānipi vīriyaṃ karoti padhānamanuyuñjati gacchāmissa santike ṭhatvā sāsanānucchavikaṃ vīriyapaṭisaṃyuttaṃ gāthaṃ vakkhāmīti upasaṅkami
ti  janataṃ atikkamitvā manussānaṃ anupacāre ṭhitāni ti tāni ca senāsanāni sevamāno na cīvarādīnaṃ atthāya seveyya atha kho dasasaṃyojanavippamokkhatthāya careyya ti tesu senāsanesu ratiṃ alabhanto upaṭṭhākādīnaṃ cittānurakkhaṇatthaṃ gadrabhapiṭṭhe rajaṃ viya uppatanto araññe acaritvā saṅghamajjhe vaseyya ti tattha ca vasanto sagavacaṇḍo goṇo viya sabrahmacārino avijjhanto aghaṭṭento rakkhitatto satipaṭṭhānaparāyaṇo hutvā vaseyya
idāni saṅghe vasamānassa bhikkhuno bhikkhācāravattaṃ ācikkhanto ntiādimāha tattha ti piṇḍatthāya caramāno ti saṅghamajjhaṃ otaritvā vasamānopi dhurapariveṇe tālanāḷikeraādīni ropetvā upaṭṭhākādisaṃsaṭṭho na vaseyya cittakallataṃ pana janetvā cittaṃ hāsetvā tosetvā puna pantasenāsane vaseyyāti araññasseva vaṇṇaṃ katheti ti vaṭṭabhayato ti nibbāne ti adhimutto hutvā vaseyya
ti yasmiṃ ṭhāne bhayajanakā saviññāṇakā sīhabyagghādayo aviññāṇakā rattibhāge khāṇuvalliādayo bahū atthi ti dīghajātikādisarīsapā ti  tādise ṭhāne bhikkhu nisinno iminā idaṃ dīpeti  bhagavā yathā tumhe etarahi tatraṭṭhakabheravārammaṇāni ceva sarīsape ca vijjunicchāraṇādīni ca amanasikatvā nisinnā evamevaṃ padhānamanuyuttā bhikkhū nisīdantīti
nti ekaṃsena mayā diṭṭhaṃ nti idaṃ itiha itihāti na takkahetu vā nayahetu vā piṭakasampadānena vā  ahaṃ vadāmi nti ekāya dhammadesanāya dhammadesanā hi idha brahmacariyanti adhippetā nti maraṇapariccāginaṃ khīṇāsavānaṃ
ti ettha ti daseva ti sataṃ aññe ca dasuttaraṃ sekhasataṃ passāmīti vadati ti maggasotaṃ samāpannā ti desanāmattametaṃ avinipātadhammāti attho ti musāvādabhayena ettakā nāma  puññabhāgino sattāti gaṇetuṃ na sakkomīti bahuṃ brahmadhammadesanaṃ sandhāya evamāha tatiyaṃ

 catutthe nti abhibhū ca sambhavo ca tesu abhibhūthero sāriputtatthero viya paññāya aggo sambhavatthero mahāmoggallāno viya samādhinā aggo ti avajjhāyanti lāmakato vā cintenti ti kinnāmetaṃ kinnāmetanti aññamaññaṃ kathenti ti vitthārayantā punappunaṃ kathenti ti nābhito paṭṭhāya heṭṭhimakāyena pāḷiyaṃ ettakameva āgataṃ thero pana pakativaṇṇaṃ vijahitvā nāgavaṇṇaṃ gahetvā dasseti supaṇṇavaṇṇaṃ gahetvā vā dassetītiādinā  nayena āgataṃ anekappakāraṃ iddhivikubbanaṃ dassesi ti thero kira cintesi  kathaṃ desitā nu kho dhammadesanā sabbesaṃ piyā assa manāpāti tato āvajjento  sabbepi pāsaṇḍā sabbe devamanussā attano attano samaye purisakāraṃ  vaṇṇayanti vīriyassa avaṇṇavādī nāma natthi vīriyapaṭisaṃyuttaṃ katvā desessāmi evaṃ ayaṃ dhammadesanā sabbesaṃ piyā bhavissati manāpāti ñatvā tīsu piṭakesu vicinitvā imā gāthā abhāsi
tattha ti ārambhavīriyaṃ karotha ti nikkamavīriyaṃ karotha ti payogaṃ karotha parakkamatha nti maccuno senā nāma kilesasenā taṃ dhunātha nti jātiñca  saṃsārañca jātisaṅkhātaṃ vā saṃsāraṃ ti vaṭṭadukkhassa paricchedaṃ karissati kiṃ pana katvā thero sahassilokadhātuṃ viññāpesīti nīlakasiṇaṃ tāva samāpajjitvā sabbattha ālokaṭṭhāne andhakāraṃ phari odātakasiṇaṃ samāpajjitvā andhakāraṭṭhāne obhāsaṃ tato kimidaṃ andhakāranti sattānaṃ ābhoge uppanne ālokaṃ dassesi ālokaṭṭhāne ālokakiccaṃ natthi kiṃ āloko ayanti vicinantānaṃ attānaṃ dassesi atha tesaṃ theroti vadantānaṃ imā gāthāyo abhāsi sabbe osaṭāya parisāya majjhe nisīditvā dhammaṃ desentassa viya saddaṃ suṇiṃsu atthopi nesaṃ pākaṭo ahosi catutthaṃ

 pañcame ti yatheva hi kadambanadītīrato rājamātuvihāradvārena thūpārāmaṃ gantabbaṃ hoti evaṃ hiraññavatikāya nāma nadiyā pārimatīrato sālavanaṃ uyyānaṃ yathā anurādhapurassa thūpārāmo evaṃ taṃ kusinārāya hoti yathā thūpārāmato dakkhiṇadvārena nagaraṃ pavisanamaggo pācīnamukho gantvā uttarena nivattati evaṃ uyyānato sālapanti pācīnamukhā gantvā uttarena nivattā tasmā taṃ upavattananti vuccati tasmiṃ upavattane mallānaṃ sālavane nti mūlakkhandhaviṭapapattehi aññamaññaṃ saṃsibbitvā ṭhitasālānaṃ antarikāya ti satiavippavāsena kattabbakiccāni sampādayatha iti bhagavā yathā nāma maraṇamañce nipanno mahaddhano kuṭumbiko puttānaṃ dhanasāraṃ ācikkheyya evamevaṃ parinibbānamañce nipanno pañcacattālīsa vassāni dinnaṃ ovādaṃ sabbaṃ ekasmiṃ appamādapadeyeva pakkhipitvā abhāsi ti idaṃ pana saṅgītikārānaṃ vacanaṃ
ito paraṃ yaṃ parinibbānaparikammaṃ katvā bhagavā parinibbuto taṃ dassetuṃ ntiādi vuttaṃ tattha saññāvedayitanirodhaṃ samāpanne bhagavati assāsapassāsānaṃ appavattiṃ disvā parinibbuto satthāti saññāya devamanussā ekappahārena viraviṃsu ānandattheropi  parinibbuto nu kho bhante anuruddha bhagavāti theraṃ  pucchi thero na kho āvuso ānanda tathāgato parinibbuto apica saññāvedayitanirodhaṃ samāpannoti āha kathaṃ pana so aññāsi thero kira satthārā saddhiṃyeva taṃ taṃ samāpattiṃ samāpajjanto yāva nevasaññānāsaññāyatanavuṭṭhānaṃ tāva gantvā idāni bhagavā nirodhaṃ samāpanno antonirodhe ca kālaṃkiriyā nāma natthīti aññāsi
ti ettha pana bhagavā catuvīsatiyā ṭhānesu paṭhamaṃ jhānaṃ samāpajji terasasu ṭhānesu dutiyaṃ jhānaṃ tathā tatiyaṃ pannarasasu ṭhānesu catutthaṃ jhānaṃ samāpajji kathaṃ dasasu asubhesu dvattiṃsākāre aṭṭhasu  kasiṇesu mettākaruṇāmuditesu ānāpāne paricchedākāseti imesu tāva catuvīsatiyā ṭhānesu paṭhamaṃ jhānaṃ samāpajji ṭhapetvā pana dvattiṃsākārañca dasa ca asubhāni sesesu terasasu dutiyaṃ jhānaṃ tesuyeva tatiyaṃ jhānaṃ samāpajji aṭṭhasu pana kasiṇesu upekkhābrahmavihāre ānāpāne paricchedākāse catūsu arūpesūti imesu  pannarasasu ṭhānesu catutthaṃ jhānaṃ samāpajji ayampi ca saṅkhepakathāva nibbānapuraṃ pavisanto pana bhagavā dhammassāmi sabbāpi catuvīsatikoṭisatasahassasaṅkhā samāpattiyo pavisitvā videsaṃ gacchanto ñātijanaṃ āliṅgetvā viya sabbasamāpattisukhaṃ anubhavitvā paviṭṭho
ti ettha ca jhānasamanantaraṃ paccavekkhaṇasamanantaranti dve samanantarāni catutthajjhānā vuṭṭhāya bhavaṅgaṃ otiṇṇassa tattheva parinibbānaṃ  nāma catutthajjhānā vuṭṭhahitvā puna jhānaṅgāni paccavekkhitvā bhavaṅgaṃ otiṇṇassa tattheva parinibbānaṃ  nāma imāni dvepi samanantarāneva bhagavā pana jhānaṃ samāpajjitvā jhānā vuṭṭhāya jhānaṅgāni paccavekkhitvā bhavaṅgacittena abyākatena dukkhasaccena parinibbāyi ye hi keci buddhā vā paccekabuddhā vā ariyasāvakā vā antamaso kunthakipillikaṃ upādāya sabbe bhavaṅgacitteneva abyākatena dukkhasaccena kālaṃ karonti
ti  sattā ti paṭibhāgapuggalavirahito ti dasavidhaṃ ñāṇabalaṃ patto ti uppādavayasabhāvā ti tesaṃ saṅkhārānaṃ vūpasamo ti asaṅkhataṃ nibbānameva sukhanti attho ti saha parinibbānā mahābhūmicālo ahosīti evaṃ mahāparinibbāne  vuttaṃ bhūmicālaṃ sandhāyāha so hi lomahaṃsanako ca bhiṃsanako ca āsi ti sabbākāravaraguṇūpete ti na jāto assāsapassāso ti taṇhāsaṅkhātāya ejāya abhāvena anejo ti anupādisesaṃ nibbānaṃ ārabbha paṭicca sandhāya ti pañcahi cakkhūhi cakkhumā ti khandhaparinibbānena parinibbuto ti anallīnena asaṅkuṭitena suvikasiteneva cittena ti  vedanaṃ adhivāsesi na vedanānuvattī hutvā ito cito samparivatti ti  kenaci dhammena anāvaraṇavimokkho sabbaso apaññattibhāvūpagamo pajjotanibbānasadiso jātoti pañcamaṃ


saṃyuttanikāyaaṭṭhakathāya

