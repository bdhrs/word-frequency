

ti  rūpena vā arūpena vā cittuppādena tāva rūpassa samayavavatthānaṃ na sakkā kātuṃ abyāpitāya anekantikatāya cāti imamatthaṃ dassento tiādimāha tattha acittasamuṭṭhānaṃ rūpaṃ cittassa tīsu khaṇesu uppajjatīti imasmiṃ tāva vāde cittuppattisamayena rūpūpapattisamayassa vavatthānaṃ mā hotu cittassa uppādakkhaṇeyeva sabbampi rūpaṃ uppajjatīti imasmiṃ pana vāde kathanti etthāpi acittasamuṭṭhānaṃ rūpaṃ cittena sahuppādepi anindriyabaddharūpaṃ viya acittapaṭi bandhuppādatāya na cittena vavatthāpetabbasamayanti vuttaṃ ti tena cittuppādena rūpassa samayavavatthānaṃ na byāpīti dasseti anekacittasamuṭṭhānatāya vavatthānābhāvatoti sambandho niyate hi samuṭṭhāpakacitte cittasamuṭṭhānarūpassa siyā vavatthānanti
ti kāmāvacarakusalādīnaṃ ti āruppe ti vā kesañci pañcavokāravipākānaṃ ti paṭisandhikkhaṇe carimakkhaṇe ca tasmiṃ samaye phasso hotītiādinā  cittasahabhāvinaṃ eva cittena samayavavatthānaṃ katanti vuttaṃ ti nti upādārūpānaṃ yo yassa sahabhāvena upakārako so eva tassa samayavavatthāpakabhāvena vuttoti āha ti tiādinā vavatthānābhāvameva dasseti ti akammajādīnaṃ ti kammajādīhi ti pavattanato ti ekasmiṃ kāle ti niyogato abhāvā
 mahābhūtehi samayavavatthāne kariyamāne tehi ayāvabhāvitatāyāti adhippāyo tiādināpi mahābhūtehi samayaniyamane vavatthānābhāvameva vibhāveti tathā vibhajanatthanti avibhattaṃ abyākataṃ atthīti dassetunti ca imesaṃ padānaṃ vibhattaṃ avibhattañca sabbaṃ saṅgaṇhanto āhāti iminā sambandho samayavavatthānaṃ katvā niddisiyamānassa nippadesatāya asambhavato  ekadesaṃ niddisitvā sāmaññena nigamanaṃ yuttaṃ akatvā pana samayavavatthānaṃ sarūpato niddisanena tathāti imamatthaṃ āha tiādinā ti vipākakiriyābyākataṃ viya na pubbe vibhatte ti bhedavantatāya vibhajanārahe ti uddisanavasena dassite vuttamevatthaṃ vitthāratarena dassetuṃ tiādimāha
vipākādidhammānaṃ nayanaṃ nayo sova dassananti nayadassanaṃ desanāti vuttaṃ nti dutiyavikappe pana kāmāvacarādibhāvena nīyatīti nayo kiriyābyākataṃ tassa dassanaṃ nayadassananti yojetabbaṃ dukādīsu niddesavāre ca hadayavatthuno anāgatattā taṃ aggahetvā paṭhamavikappo vutto ekake pana vatthupi gahitanti ti dutiyavikappe vuttaṃ kiṃ pana kāraṇaṃ dukādīsu niddesavāre ca hadayavatthu na gahitanti itaravatthūhi asamānagatikattā desanābhedato ca yathā hi cakkhuviññāṇādīni ekantato cakkhādinissayāni na evaṃ manoviññāṇaṃ ekantato hadayavatthunissayaṃ nissitamukhena ca vatthudukādidesanā pavattā yampi ekantato hadayavatthunissayaṃ tassa vasena atthi rūpaṃ manoviññāṇassa vatthūtiādinā dukādīsu vuccamānesupi tadanukūlaārammaṇadukādayo na sambhavanti na hi atthi rūpaṃ manoviññāṇassa ārammaṇaṃ atthi rūpaṃ na manoviññāṇassa ārammaṇantiādinā sakkā vattunti vatthārammaṇadukadesanā bhinnagatikā siyuṃ samānagatikā ca tā desetuṃ bhagavato ajjhāsayo esā hi bhagavato desanā pakati teneva hi  cittuppādavibhāgena avuccamānattā avitakkāvicārapadavissajjane vicāroti vattuṃ na sakkāti avitakkavicāramattapadavissajjane labbhamānopi vitakko na uddhaṭo aññathā vitakko cāti vattabbaṃ siyāti evaṃ itaravatthūhi asamānagatikattā desanābhedato ca dukādīsu uddese na gahitaṃ uddiṭṭhasseva hi niddisanato niddesepi na gahitaṃ hadayavatthūti vadanti
ti cakkhusotaghānajivhākāyaitthibhāvapurisabhāvadasakā satta ekasantānavasena vā cakkhusotaghānajivhākāyabhāvavatthudasakā satta nibbānassa asatipi paramatthato bhede parikappitabhedopi  bhedoyeva vohāravisayeti katvā bhedo vutto
 kiñcāpi aññattha kukkuṭaṇḍasaṇṭhāne parimaṇḍalasaddo dissati cakkasaṇṭhānatā pana vaṭṭasaṇṭhāne cakkavāḷe vuccamāno parimaṇḍalasaddo vaṭṭapariyāyo siyā anekatthā hi saddāti adhippāyenāha nti ettha ca sineruyugandharādīnaṃ samuddato upariadhobhāgānaṃ vasena ubbedho vutto āyāmavitthārehipi sineru caturāsītiyojanasahassaparimāṇova yathāha sineru bhikkhave pabbatarājā caturāsīti yojanasahassāni āyāmena caturāsīti yojanasahassāni vitthārenāti  sineruṃ pākāraparikkhepavasena parikkhipitvā ṭhitā yugandharādayo sineruyugandharādīnaṃ antarepi sītasamuddā nāma te visālato yathākkamaṃ sineruādīnaṃ accuggamanasamānaparimāṇāti vadanti
koṭisatasahassacakkavāḷasseva āṇākhettabhāvo dasasahassacakkavāḷassa jātikhettabhāvo viya dhammatāvaseneva veditabbo vikappasamānasamuccayavibhāvanesu viya avadhāraṇe aniyame ca saddo vattatīti tathā yojanā katā anekatthā hi nipātāti tattha anekantikattho 
sīlādivisuddhisampādanena catudhātuvavatthānavaseneva vā mahākiccatāya  satipi lakkhaṇādibhede ekasmiṃ eva kāle ekasmiṃ santāne anekasatasahassakalāpavuttito mahantāni bahūni bhūtāni paramatthato vijjamānānīti vā  yathā mahājanoti nti upādāya pavattanti atthe sati  paccayasambhūtatādīpanato ti upādāyati evāti adhippāyo tenevāha ti ti ādhārādheyyasambandhavacanicchāya abhāve ādhārabhūtopi attho saṃsāmisambandhavacanicchāya sāmibhāvena vuccati yathā rukkhassa sākhāti adhippāyo

ti saddena cittasahabhucittānuparivattidukāpi saṅgahitāti veditabbā nti ettha pañcavīsāya tāva vatthudukesu paṭhamadukapañcakādayo cuddasahipi pakiṇṇakadukehi avasiṭṭhehi vatthudukehi pañcavīsāya ārammaṇadukehi pañcahi bāhirāyatanadukehi rūpadhātudukādīhi pañcahi dhātudukehi pacchimakehi tīhi indriyadukehi dvādasahipi sukhumarūpadukehi paṭhamādivajjehi avasiṭṭhehi āyatanadhātuindriyadukehi ca yojanaṃ gacchanti pañcavīsāya pana ārammaṇadukesu purimako dukapañcako upādinnaupādinnupādāniyasanidassanacittasamuṭṭhānacittasahabhucittānuparivattidukavajjehi pakiṇṇakadukehi sabbehipi vatthudukehi rūpāyatanarūpadhātudukavajjehi āyatanadhātudukehi sabbehipi indriyadukasukhumarūpadukehi yojanaṃ gacchati dutiyadukapañcakādīsu yathākkamaṃ saddāyatanasaddadhātudukādayo yojanaṃ na gacchanti rūpāyatanarūpadhātudukādayo gacchanti pakiṇṇakadukesu sanidassanadukañcāti ayameva viseso yathā ca vatthudukesu evaṃ cakkhāyatanacakkhudhātucakkhundriyādidukapañcakesu yathā ca ārammaṇadukesu evaṃ rūpāyatanarūpadhātuādidukapañcakesu tikayojanā itthindriyapurisindriyajīvitindriyadukā sukhumarūpadukā ca sabbehipi dukehi yojanaṃ gacchantīti evaṃ tāva tikayojanā veditabbā nanu cāyampi yojanā bhagavatā na desitāti na kātabbāti nayidaṃ ekantikaṃ kasmā bhagavatā dinnanayena yojanāpi bhagavatoyeva desanā tathā hi vuttaṃ   hetū ceva dhammā ahetukā cāti idampi sambhavatītiādi sambhavo hi gahaṇassa kāraṇanti ca


 cittato eva samuṭṭhātīti cittasamuṭṭhānanti imameva atthaṃ gahetvā ti vuttaṃ  vinivattite hi sāmaññe yaṃ rūpaṃ  janakapaccayesu cittato samuṭṭhāti taṃ cittato eva samuṭṭhātīti ti saddena cittasahabhucittānuparivattiduke saṅgaṇhāti ti yaṃ taṃ rūpaṃ upādā taṃ atthi cittasamuṭṭhānaṃ atthi na cittasamuṭṭhānaṃ yaṃ taṃ rūpaṃ nupādā taṃ atthi cittasamuṭṭhānaṃ atthi na cittasamuṭṭhānanti evaṃ labbhamāno nti saddena sappaṭighamahābhūtadukādayo saṅgaṇhāti ti cittasamuṭṭhānadukena ti cittasamuṭṭhānadukasseva ti viññatticittasamuṭṭhānacittasahabhucittānuparivattidukehi aññepi pakiṇṇakadukā
saddāyatanassa ekantato anupādinnattā ti vuttaṃ ti yaṃ taṃ rūpaṃ upādinnaṃ taṃ atthi cakkhusamphassassa ārammaṇaṃ atthi cakkhusamphassassa nārammaṇaṃ yaṃ taṃ rūpaṃ anupādinnaṃ taṃ atthi cakkhusamphassassa ārammaṇaṃ atthi cakkhusamphassassa nārammaṇanti evamādayo sabbārammaṇabāhirāyatanādilabbhamānadukehi yojanāyaṃ catukkā labbhantīti sambandho ti ārammaṇabāhirāyatanarūpadhātudukādito labbhamānadukehīti vuttadukarāsito avasesehi nti upādinnaupādinnupādāniyacittasamuṭṭhānadukānaṃ nti upādinnadukādito aññesaṃ upādādukādīnaṃ ti saddena cakkhāyatanadukādayo saṅgaṇhāti etthāpi avasesehi tesaṃ aññesañca yojanāya catukkā na labbhantīti sambandho




 pathavīādīnaṃ dhammānaṃ ruppanasabhāvo viya na hetuādibhāvopi sādhāraṇoti na hetūsu vibhajitabboti vuttaṃ ti tassa pana vibhāgābhāvadassanasarūpadassanameva niddeso evañca katvā nibbānassapi vibhāgarahitattā asaṅkhatā dhātūti ettakameva niddesavasena vuttaṃ
yadipi  hinoti etena patiṭṭhāti kusalādiko dhammoti alobhādayo kevalaṃ hetupadavacanīyā kāraṇabhāvasāmaññato pana mahābhūtādayopi hetusaddābhidheyyāti mūlaṭṭhavācinā dutiyena saddena visesetvā āha ti suppatiṭṭhitabhāvasādhanato kusalādidhammānaṃ mūlatthena upakārakadhammā tayo kusalahetūtiādinā  paṭṭhāne ca teyeva hetupaccayoti vuttāti āha ti hinoti etena etasmā vā phalaṃ pavattatīti hetu paṭicca etasmā eti pavattatīti paccayoti evaṃ saddānaṃ anānatthataṃ sandhāya hetusaddapariyāyabhāvena saddo vuttoti āha ti bhūtattayanissitāni ca mahābhūtāni catumahābhūtanissitaṃ upādārūpanti sabbampi rūpaṃ sabbadā sabbattha sabbākāraṃ catumahābhūtahetukaṃ mahābhūtāni ca anāmaṭṭhabhedāni sāmaññato gahitānīti vuttaṃ ti
nti samādānānaṃ kammānaṃ samādiyitvā katakammānaṃ vā  vipākassa taṇhāvijjādīsu
aṭṭhānametaṃ bhikkhave anavakāso yaṃ kāyaduccaritassa iṭṭho kanto manāpo vipāko nibbatteyya netaṃ ṭhānaṃ vijjati ṭhānañca kho etaṃ bhikkhave vijjati yaṃ kāyaduccaritassa aniṭṭho akanto amanāpo vipāko nibbatteyya ṭhānametaṃ vijjati vacī mano vijjati aṭṭhānametaṃ bhikkhave anavakāso yaṃ kāyasucaritassa aniṭṭho akanto amanāpo vipāko nibbatteyyāti 
kammaṃ satte vibhajati yadidaṃ hīnapaṇītatāyāti   evamādivacanato kammaṃ vipākassa iṭṭhāniṭṭhataṃ niyametīti āha ti  vipākassa okāsabhāvato na hi tehi vinā koci vipāko nibbattatīti yathāvuttaṭṭhāne sati adhigantabbaṃ iṭṭhāniṭṭhārammaṇaṃ nti vuttaṃ vipākassa ārammaṇena vinā abhāvato ārammaṇampi  tassa padhānaṃ kāraṇaṃ ti hetuādisabhāvābhāvato
ruppanaṃ  rūpaṃ taṃ assa atthīti ettha assāti vuccamāno pathavīādiatthoyeva ruppatītipi vuccatīti āha ti nti etaṃ uppannabhāve sati chahi viññāṇehi viññeyyasabhāvaṃ rūpe niyameti rūpasseva taṃsabhāvattā nti kālabhedavasena ataṃsabhāvassapi rūpassa atthitāya na rūpaṃ tattha niyantabbanti dasseti tiādinā tattha rūpasseva niyantabbatābhāvaṃyeva vivarati tiādinā uddesena niddesaṃ saṃsandeti ettha etameva rūpe yathāvuttasabhāvaṃ niyametabbaṃ niddese saddena niyameti avadhāretīti attho ti uppannabhāve sati chahi viññāṇehi viññeyyabhāvo niyantabbatāya niyamoti vutto so rūpe atthi eva rūpasseva taṃsabhāvattā visiṭṭhakālassa vuttappakāraṃ avadhāraṇaṃyeva vā yathāvutto niyamo so rūpe atthiyeva sambhavatiyeva na arūpe viya na sambhavatīti attho daṭṭhabbo nti kālavisesaṃ ti aggahetvā nti anāmaṭṭhakālabhedaṃ tatoyeva arūpehi samānaviññeyyasabhāvaṃ sabbaṃ rūpaṃ nti etena kālabhedāmasanena viseseti ti
vattamānakālikaṃ sabbaṃ rūpaṃ diṭṭhasutamutaviññātasabhāvaṃ taṃ yathāsakaṃ chahi viññāṇehi viññeyyasabhāvameva na tehi aviññeyyaṃ nāpi uppannameva chahi viññāṇehi viññeyyasabhāvaṃ ekantalakkhaṇaniyamābhāvāpattitoti evaṃ aviparīte atthe vibhāvitepi codako adhippāyaṃ ajānanto ntiādinā sabbassa sabbārammaṇatāpattiṃ codeti itaro tiādinā attano adhippāyaṃ vibhāveti ettha ti idaṃ sampiṇḍetvāti etassa atthavacanaṃ ekantalakkhaṇaṃ chahi viññāṇehi viññeyyasabhāvoyeva idaṃ vuttaṃ hoti  kiñcāpi pañcannaṃ viññāṇānaṃ visayantare appavattanato na sabbassa sabbārammaṇatā sabbassapi pana rūpassa chaviññāṇārammaṇabhāvato yathāsakaṃ chahi viññāṇehi viññeyyatāya chahi viññāṇehi viññeyyatāva atthi taṃ ekato saṅgahaṇavasena gahetvā uppannaṃ sabbaṃ rūpaṃ chahi viññāṇehi viññeyyanti  vuttaṃ yathā abhiññāppattaṃ pañcamajjhānaṃ chaḷārammaṇaṃ hotīti yathā hi dibbacakkhudibbasotādiabhiññāppattassa pañcamajjhānassa visuṃ asabbārammaṇattepi ekantalakkhaṇavasena ekībhāvena gahetvā ārammaṇavasena paṭhamajjhānādito visesaṃ dassetuṃ abhiññāppattaṃ pañcamajjhānaṃ chaḷārammaṇaṃ hotīti vuccati evaṃ arūpato rūpassa visayavasena visesaṃ dassetuṃ nti vuttanti chahi viññāṇehi viññeyyabhāvo rūpe niyametabbo na pana rūpaṃ tasmiṃ niyametabbaṃ aniyatadeso ca evasaddoti   paccuppannarūpameva cakkhuviññāṇādīhi chahi veditabbanti vuttaṃ paccuppannarūpamevātiādinā tattha dosamāha ti yasmā pāḷiyaṃ viññeyyamevāti evasaddo vutto na ca tassa aṭṭhānayojanena kāci iṭṭhasiddhi atha kho aniṭṭhasiddhiyeva sabbarūpassa ekantalakkhaṇaniyamādassanato tasmā yathārutavaseneva niyame gayhamāne uppa patti natthi tato ca sotapatitatāyapi payojanaṃ natthīti ti arūpato vidhurantiādinā vuttanayena
ñāṇassa vā uttarassa purimañāṇaṃ vatthukāraṇanti  sajātīti ettha sakāro samānasaddatthoti dassetuṃ nti vuttaṃ samānajātitā ca sammāvācādīnaṃ sīlanattho eva etena samānasabhāvatā sajātisaṅgahoti veditabbo ārammaṇe cetaso avikkhepappavattiyā upaṭṭhānussāhanāni viya tesaṃ avikkhepopi atisayena upakārakoti ti vuttaṃ teneva vijjamānesupi aññesu sahajātadhammesu etesaṃyeva samādhikkhandhasaṅgaho dassito yaṃ pana     ca vāyāmasatiyo kiriyato saṅgahitāti vuttaṃ taṃ asamādhisabhāvataṃ tesaṃ samādhissa upakārakattañca sandhāya vuttaṃ teneva ca tattha samādhiyevettha sajātito samādhikkhandhena saṅgahitoti  vuttaṃ idha pana ti samādhitadupakārakadhammānaṃ uppattidesavasena saṅgaho vuttoti avirādhetvā visayasabhāvāvaggahaṇaṃ  ca ārammaṇe daḷhanipāto tadavagāhoyevāti nti vuttaṃ atha vā ārammaṇapaṭivedhassa tadāhananapariyāhananamanuguṇatāya  samānanti paññāvitakkānaṃ kiccasarikkhatā vuttā



 samantato  sabbaso dassanaṭṭhena cakkhu ti imamatthaṃ dassetuṃ nti vuttaṃ ti ettha saddo dukkhaṃ pariññeyyaṃ pariññātanti tīsupi padesu paccekaṃ yojetabbo idaṃ dukkhanti me bhikkhave pubbe ananussutesu dhammesu cakkhuṃ udapādi ñāṇaṃ udapādītiādinā  hi pāḷi pavattāti ti dvādasavidhena ākārena  vipassanāpaccavekkhaṇañāṇabhāvato ñāṇacakkhu sahaariyamaggaṃ vipassanāñāṇantipi yujjatīti vadanti aggamaggena pana saha vipassanā paccavekkhaṇañāṇanti yuttaṃ viya dissati
yathāvutte maṃsapiṇḍe sasambhāre cakkhuvohāro santānavasena pavattamāne catusamuṭṭhānikarūpadhamme upādāya pavattoti ti vuttaṃ nti ti tena tena ākārena sanniviṭṭhesu mahābhūtesu taṃtaṃsaṇṭhānavasena vaṇṇāyatanassa viññāyamānattā vuttaṃ na vaṇṇāyatanasseva saṇṭhānapaññattiyā upādānattā tathā hi andhakāre phusitvāpi saṇṭhānaṃ viññāyatīti tathā ca vakkhati dīghādīni phusitvāpi sakkā jānitunti  dīghādisannivesaṃ bhūtasamudāyaṃ nissāyāti  ca  sambhavasaṇṭhānānaṃ āpodhātuvaṇṇāyatanehi anatthantarabhāvepi tehi  sambhavabhūtānaṃ saṇṭhānabhūtānañca etena āpodhātuvaṇṇāyatanānaṃ vasena vattamānaavatthāviseso sambhavo saṇṭhānañcāti ayamattho dassito hoti tattha sambhavo catusamuṭṭhāniko soḷasavassakāle uppajjati tassa rāgavasena ṭhānā vacanaṃ hotīti vadanti  tato aññathābhūtānaṃ  sambhāravatthusaṅkhāte ti bhiyyovuttivasena vuttaṃ tathā hi khīṇāsavānaṃ brahmānañca sambhavo natthīti āpodhātuvisesattā sambhavo āpodhātusambandhī āpodhātutannissayanissitopi hotīti tassa catudhātunissitatāya avirodho vutto
nti ettha kalāpantaragatā utuāhārā adhippetāti vadanti  yato upaddutapaṭale nirākaraṇepi cakkhu vijjatīti   visayābhimukhabhāvo nighaṃsapaccayattā  nissayabhāvāpatti yato cakkhādinissitā saññā ti vuccati
ti idaṃ avacanassa kāraṇaṃ na hetukiriyāya viññāyamānabhāvassa so pana apekkhāsiddhito eva veditabbo hetukiriyāpekkhā hi phalakiriyāti ti cakkhuviññāṇassa nissayabhāvānupagamanepi taṃsabhāvānativattanato tassā samaññāya tattha niruḷhabhāvaṃ dasseti dassanapariṇāyakaṭṭho cakkhussa indaṭṭhoyevāti tiādinā issaropamā vuttā cakkhuviññāṇaṃ dassanakicce pariṇāyantaṃ cakkhu taṃsahajāte cakkhusamphassādayopi tattha pariṇāyatīti vuccatīti ti vuttaṃ na pana cakkhusamphassādīnaṃ dassanakiccattā atha vā cakkhusamphassādīnaṃ indriyapaccayabhāvena upakārakaṃ cakkhuviññāṇaṃ dassanakicce pariṇāyantaṃ cakkhu tattha cakkhusamphassādayopi tadanuvattake pariṇāyatīti atthāyaṃ pariyāyoti dassento āha ti anekatthattā dhātūnaṃ ti imassa pariṇāyati pakāsetīti ca atthā vuttā saṇṭhānampi rūpāyatanamevāti ti vuttaṃ taṃdvārikānaṃ phassādīnaṃ upanissayapaccayabhāvo eva 
ti cakkhuviññāṇe uppanne sampaṭicchanādīni balavārammaṇe javanaṃ ekantena uppajjatīti katvā vuttaṃ tathā ceva hi antarā cakkhuviññāṇe vā sampaṭicchane vā santīraṇe vā ṭhatvā nivattissatīti netaṃ ṭhānaṃ vijjatīti nicchitaṃ ti taṃpakārena paccayena nti garuṃ katvā assādanādippavattivisesarahitatāya dassanasadisānaṃ manodhātusantīraṇavoṭṭhabbanānaṃ pañcadvārikajavanānaṃ  assādanādito aññathā garuṃ katvā pavatti natthi rūpadhammavisayattāti ti ettakameva vuttaṃ manodvārikajavanapiṭṭhivaṭṭakānampi hi pañcadvārikajavanānaṃ assādanābhinandanabhāvena rūpaṃ garuṃ katvā pavatti natthīti na sakkā vattunti rūpaṃ ārammaṇādhipati akusalasseva hoti tathā hi  abyākato dhammo akusalassa dhammassa adhipatipaccayena paccayo ārammaṇādhipati cakkhuṃ garuṃ katvā assādeti abhinandatītiādinā  rūpadhammopi ārammaṇādhipati vibhatto abyākato dhammo abyākatassa dhammassa abyākato dhammo kusalassāti ettha pana  phalanibbānāneva ārammaṇādhipatibhāvena vibhattānīti gaṇanāya ca ārammaṇaārammaṇādhipatiupanissayapurejātaatthiavigatanti ekanti  vuttaṃ yadi kusalassapi siyā dveti vattabbaṃ siyāti ti yathāvuttajavanāni paṭiniddiṭṭhāni ti javanasampayuttāni  cakkhusamphassādīni yadi rūpassa ārammaṇapaccayabhāvamattaṃ adhippetaṃ taṃ rūpārammaṇeti eteneva sijjheyyāti ettakameva vadeyya yasmā pana rūpaṃ taṃdvārikajavanānaṃ paccayavisesopi hoti tasmā tassa visesassa dīpanatthaṃ ārabbhāti vacanaṃ vuttaṃ siyāti āha nti
 sotaviññāṇappavattiyaṃ savanakiriyāvohāroti sotassa savanakiriyāya kattubhāvo sotaviññāṇassa paccayabhāvenāti vuttaṃ ti jīvitanimittamāhāraraso jīvitaṃ tasmiṃ ninnatāya taṃ avhāyatīti jivhāti evaṃ siddhena jivhāsaddena pakāsiyamānā rasāvhāyanasaṅkhātā sāyanakiriyā labbhatīti katvā vuttaṃ nti tathā ca vakkhati jīvitamavhāyatīti jivhāti  ti uppattideso pasādakāyassa kāyikānaṃ dukkhasukhānaṃ nissayabhāvato itaresaṃ upanissayabhāvato ti vuttaṃ ti byāpibhāve byāpibhāvena vā ti kāyappasādasabbhāvo ti anuyuttabhāvato saṃsaṭṭhabhāvatoti attho ti yasmā yāvatā imasmiṃ  kāye upādinnakapavattaṃ nāma atthi sabbattha kāyāyatanaṃ kappāsapaṭale sneho viyāti vuttaṃ tasmā paṇḍarasabhāvā pasādā āpāthagataṃ visayaṃ viññāṇuppattihetubhāvena pakāsentā viya hontīti tesaṃ visayāvabhāsanakiccatā vuttā nti ekanissayānaṃ avinibbhuttesu hi rūparasādīsu yaṃnissayaṃ rūpaṃ taṃnissayo eva rasādīti ti lakkhaṇasaṅkarābhāvamāha
yasmā paccayantarasahitoyeva cakkhuppasādo rūpābhihananavasena pavattati na paccayantararahito tasmā rūpābhighāto hotu vā mā vā hotu evaṃsabhāvo so rūpadhammoti dassetuṃ ti vuttaṃ yathā vipākārahasabhāvā kusalākusalāti visayavisayīnaṃ aññamaññaṃ abhimukhabhāvo abhighāto viyāti abhighāto so rūpe cakkhussa  cakkhumhi vā rūpassa hotīti vuttaṃ ti tenevāha yamhi cakkhumhi anidassanamhi sappaṭighamhi rūpaṃ sanidassanaṃ sappaṭighaṃ paṭihaññi vāti  cakkhu anidassanaṃ sappaṭighaṃ rūpamhi sanidassanamhi sappaṭighamhi paṭihaññi vāti  ca ādi ettha ca taṃtaṃbhavapatthanāvasena cakkhādīsu avigatarāgassa attabhāvanipphādakasādhāraṇakammavasena purimaṃ cakkhulakkhaṇaṃ vuttaṃ sudūrasukhumādibhedassapi rūpassa gahaṇasamatthameva cakkhu hotūti evaṃ nibbattitaāveṇikakammavasena dutiyaṃ esa nayo sesesupi atha vā satipi pañcannaṃ pasādabhāvasāmaññe savisayāvabhāsanasaṅkhātassa pasādabyāpārassa dassanavasena purimaṃ vuttaṃ pasādakāraṇassa satipi kammabhāvasāmaññe attano kāraṇabhedena bhedadassanavasena dutiyaṃ
ti kāmabhave taṇhā tathā rūpataṇhā daṭṭhabbā tassa tassa bhavassa mūlakāraṇabhūtā taṇhā tasmiṃ tasmiṃ bhave uppajjanārahāyatanavisayāpi nāma hotīti  vuttā ti hi daṭṭhumicchā rūpataṇhāti attho tathā sesāsupīti ettha ca daṭṭhukāmatādīnaṃ taṃtaṃattabhāvanibbattakakammāyūhanakkhaṇato sati purimanibbattiyaṃ vattabbaṃ natthi asatipi tassa maggena asamugghātitabhāveneva kāraṇanti daṭṭhabbaṃ yato  maggena asamucchinnaṃ kāraṇalābhe sati uppajjitvā attano phalassa kāraṇabhāvūpagamanato vijjamānamevāti uppannaatthitāpariyāyehi vuccati ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto uppannuppanne pāpake akusale dhamme antarāyeva antaradhāpeti  santaṃ vā ajjhattaṃ kāmacchandaṃ atthi me ajjhattaṃ kāmacchandoti pajānātīti  ca evamādīsu
etthāha  cakkhādīnaṃ indriyānaṃ kiṃ ekakammunā uppatti udāhu nānākammunāti ubhayathāpīti porāṇā tattha nānākammunā tāva uppattiyaṃ cakkhādīnaṃ visese vattabbaṃ natthi kāraṇassa bhinnattā ekakammunā pana uppattiyaṃ tesaṃ kathaṃ visesoti kāraṇassa bhinnattāyeva taṃtaṃbhavapatthanābhūtā hi taṇhā taṃtaṃbhavapariyāpannāyatanābhilāsatāya sayaṃ vicittarūpā upanissayabhāvena taṃtaṃbhavanibbattakakammassa vicittabhedataṃ vidahati yato tadāhitavisesaṃ taṃ tathārūpasamatthatāyogena anekarūpāpannaṃ viya anekaṃ visiṭṭhasabhāvaṃ phalaṃ nibbatteti tathā ca vakkhati kammameva nesaṃ visesakāraṇanti na cettha samatthatābhāvato aññaṃ  veditabbaṃ kāraṇavisesenāhitavisesassa visiṭṭhaphalanipphādanayogyatābhāvato tathā hi sati ekassapi kammassa anekindriyahetutāvisesayogaṃ ekampi kammantiādinā yuttito āgamatopi parato sayameva vakkhati tathā ca ekasseva kusalacittassa soḷasādivipākacittanibbattihetubhāvo vuccati lokepi ekasseva sālibījassa paripuṇṇāparipuṇṇataṇḍulaphalanibbattihetutā dissati kiṃ vā etāya yutticintāya na cintitabbamevetaṃ yato kammavipāko cakkhādīni kammavipāko ca sabbākārato buddhānaṃyeva kammavipākañāṇaphalayuttānaṃ visayo na aññesaṃ atakkāvacaratāya teneva ca bhagavatā kammavipāko acinteyyo na cintetabbo yo cinteyya ummādassa vighātassa bhāgī assāti  ādīnavaṃ dassetvā paṭikkhittaṃ  taṃninnabhāvappattiyā hetubhāvo
nti padassa pakaraṇato pārisesato vā labbhamānaṃ atthavisesaṃ ajānanto yathārutavaseneva atthaṃ gahetvā tiādinā  codeti itaro tejādīnaṃ paccekaṃ adhikabhāve viya dvinnaṃ tiṇṇaṃ vā adhikabhāvepi yathāvuttādhikabhāveneva ekakādivasena labbhamānāya omattatāyapi kāyappasādo na hotīti viññāyamānattā pakaraṇato pārisesato vā catunnampi bhūtānaṃ samabhāvena kāyo hotīti ayamattho siddhoti sabbasaddo idha samabhāvadīpakoti dassetuṃ tiādimāha ti ca yathāvuttena ñāyena sabbesanti vacanato ayamattho labbhati na tassa vācakattāti dasseti tenevāha ti ekadesādhikabhāvanivāraṇeneva hi ekadesomattatānivāraṇampi viññāyatīti  avayavo catudhātusamudāyanissayassa hi pasādassa tadekadhātuadhikatā avayavādhikatā hotīti
purimā cettha dvepi vādino nikāyantariyāti vadanti ālokādisahakārīkāraṇasahitānaṃyeva cakkhādīnaṃ rūpādiavabhāsanasamatthatā vivarassa ca sotaviññāṇupanissayabhāvo guṇoti tesaṃ laddhīti adhippāyena tiādi vuttaṃ tejādīnaṃ viya vivarassa bhūtabhāvābhāvato nti vuttaṃ atha vā rūpādayo viya vivarampi bhūtaguṇoti parādhippāyaṃ dassento ti āha tejassa pana ālokarūpena ākāsasaṅkhātassa vivarassa saddena vāyussa gandhena udakassa rasena pathaviyā phoṭṭhabbenāti imamatthaṃ  sandhāya ti vuttaṃ siyā ti rūpādivisaye cakkhuviññāṇādike nipphādetabbeti attho ti sahakārīkāraṇabhūtehi yathāvuttabhūtaguṇehi cakkhādīnaṃ sakiccakaraṇe upakaritabbato ti kenaci anuccāriyamānasseva labbhamānattā vuttaṃ ghaṭṭanaṃ pana vinā vāyusaddopi natthīti atha vā vāyumhi saddo sabhāvena suyyatīti āpe raso madhuroti ca tassa laddhiyevāti daṭṭhabbaṃ  tassapi tejādiguṇā rūpādayoti evaṃladdhikattā
ti rūpādivisesaguṇayuttehi ti sahākāsehi tejādiparamāṇūhi ti  kappāsapathavito visesayuttāya tato adhikasāmatthiyayuttāyāti adhippāyo ti kappāsapathaviyāyeva yasmā sā vijjamānānipi avisesabhūtāni atthīti gahetuṃ asakkuṇeyyabhāvena abhibhavitvā ṭhitā tasmā tassāyeva gandho adhikataro bhaveyyāti attho ayañca sabbo uttaro tassa tassa bhūtassa adhikatāyātiādinā   vuttattā tathāgatānaṃ vādaṃ sampaṭicchitvā vadantassa kaṇādassa vasena vutto attano pana matena kaṇādakapilādayo kevalaṃ pathavādidrabyamevātiādi laddhi kaṇādasāsanāya adhimuttānaṃ sāsane anavagāḷhānaṃ kesañci ayaṃ vādoti ca vadanti ti āsavagandhato kappāsagandho adhiko sītudakavaṇṇato uṇhodakavaṇṇo ca adhikoti etassa ubhayassa tejādiadhikesu ca sambhāresu rūpādīnaṃ visesassa adassanato na rūpādayo tejādīnaṃ visesaguṇoti siddhanti āha ti tena na rūpaṃ tejassa visesaguṇo ekantato tejādike sambhāre visesena adassanato yo yassa visesaguṇo na so tadadhike sambhāre ekantato visesena dissati yathā pathavīadhike sambhāre āpodhātūti dasseti evaṃ sesesupi yathāyogaṃ yojetabbaṃ ti sabhāvato nānattābhāvepi mūlakāraṇanānattavasena atthi koci viseso asaṅghāteti dasseti yato paramaraṇādikiriyāsamatthatā nesaṃ kesañciyeva dissatīti
ti saddena anekasmiṃ vattabbameva natthīti dasseti pañcāyatanikattabhāve patthanā yā daṭṭhukāmatādibhāvena vuttā tāya nipphannaṃ etena kāraṇavisesena phalavisesamāha tiādinā vuttamevatthaṃ samatthayati nti kammaṃ ti attano kāraṇena āhitātisayena  teneva sotassa na hoti paccayo tato aññeneva pana hotīti adhippāyo tena anekasabhāvena kāraṇena āhitavisesaṃ ekampi kammaṃ anekasabhāvaṃ phalaṃ nipphādetuṃ samatthaṃ hotīti dasseti idāni kammassa vuttappakāravisesābhāve  dosamāha ti tassattho  kāraṇavisesābhāve phalavisesassa asambhavato yaṃ visesayuttaṃ kammaṃ cakkhussa kāraṇaṃ tassa tato aññavisesābhāve tadaññindriyuppādakatāpi na siyāti sotindriyādīnaṃ tato anuppatti eva siyā evamitaratthāpi ti cettha kammassa taṃtaṃindriyuppādanasamatthatā adhippetā sā ca pubbe dassitasabhāvova
anekāhi mahaggatacetanāhi ekāya vā parittacetanāsahitāya paṭisandhikkhaṇe kaṭattārūpānaṃ nibbattīti na sakkā viññātunti ti vuttaṃ idāni tameva asakkuṇeyyataṃ vitthārato dassetuṃ tiādi vuttaṃ tassāyaṃ saṅkhepattho  ti ettha yadi nānākammavasena indriyānaṃ uppatti adhippetā evaṃ sati mahaggatakammena ca kāmāvacarakammena ca taṃtaṃpaṭisandhikkhaṇe kaṭattārūpaṃ uppannaṃ siyā na cetaṃ yuttaṃ mahaggatacetanā kammapaccayoti  vuttattā nāpi taṃtaṃbhavaniyatarūpindriyehi vikalindriyatā gatisampattiyā opapātikayoniyaṃ paṭisandhikkhaṇe yuttā atha mahaggatāhi eva nānācetanāhi nibbattaṃ na cekā paṭisandhi anekakammanibbattā hoti nicchitañhetaṃ sāketapañhenāti evaṃ ekena mahaggatakammunā cakkhundriyasotindriyahadayavatthūnaṃ uppattiñāpakena iminā vacanena parittakammunāpi ekena yathārahaṃ anekesaṃ indriyānaṃ uppatti siddhāvāti vuttaṃ ti
sampattoyeva nāma sampattikiccakaraṇatoti imamatthaṃ dassetuṃ ti vuttaṃ atisukhumabhāvato maṃsacakkhuagocarena rūpāyatanena samannāgatasaṅghātavuttitāya ca ti vuttaṃ  dhātuparamparāya ghaṭṭentassa utusamuṭṭhānattā tenāha ti   ca saddāyatanaṃ sotaviññāṇassa ārammaṇapaccayena paccayoti avisesena vuttaṃ
ti dūre ṭhitānaṃ lahukaṃ savanaṃ natthi tesampi vā lahukaṃ savanena dūrāsannabhāvānaṃ  viseso na siyāti adhippāyo  ti na dūre ṭhitehi rajakādisaddā cirena sotaviññāṇena suyyanti sace savanūpacāre so saddo dūre āsanne ca ṭhitānaṃ yathābhūte āpāthagate sadde manoviññāṇasaṅkhātato gahaṇavisesato cirena suto sīghaṃ sutoti abhimānoti attho etamevatthaṃ vitthārato dassento tiādimāha  sotaviññāṇappavatti pana ubhayatthāpi samānā yasmā ti yadi dhātuparamparāya saddo nappavattati kathaṃ paṭighosādīnaṃ uppattīti āha ti ti etena rūpadhammāpi yattha uppajjanti tattheva bhijjanti na desantaraṃ saṅkamantīti dasseti ti tesaṃ bhūtānaṃ saddasamuppattihetubhāvamāha ti sotadesassa sotadese ṭhitassāti attho
ti citravicitrarūpāyatane yebhuyyena sattānaṃ cakkhudvārikajavanassa anukaḍḍhanavasena pavattiṃ sandhāya vuttaṃ ti etena adhiṭṭhānato bahiddhā indriyaṃ pavattīti vādaṃ paṭisedheti adhiṭṭhānadese eva hi indriyaṃ vattati tattha kiccādippayogadassanato satipi panassa bahiddhā vuttiyaṃ na visayaggahaṇe samatthatā aññathā adhiṭṭhānapidahanepi visayaggahaṇaṃ bhaveyyāti ti kaṇṇakūpacchiddeyeva ṭhatvā ārammaṇakaraṇassa viññāṇassa vā hetubhāvato
ti gandhagandhaggahaṇassa sahacaritāya gandhopi tathā vuttoti adhippāyo ti gandho sahakārīpaccayoti attho kheḷādiko paccayoti yojetabbaṃ ti sahakārīpaccayantarabhūtā ajjhattikabāhirā pathavī ārammaṇaggahaṇe paccayoti attho ti tejovāyodhātūnaṃ ādhārabhūtā nti nissayamahābhūtānaṃ āpotejovāyodhātūnaṃ ti uppīḷanakāle ca anuppīḷanakāle ca ti caturāsītipabhede uparimakāyasaṅkhāte rūpasamūhe nti idaṃ cakkhudasakaṃ idaṃ kāyadasakaṃ idaṃ bhāvadasakanti evaṃ kalāpatopi vinibbhujjituṃ asakkuṇeyyānaṃ
ti idaṃ dīghādīnaṃ na kāyaviññāṇagocarattā vuttaṃ dīghādivohārarūpādīnaṃ pana phoṭṭhabbaṃ phusitvā kāyaviññāṇavīthiyā parato pavattena manoviññāṇenapi  jānitabbattā vuttaṃ nti dīghādisannivesavantaṃ ti chāyātapānaṃ ālokandhakārānañca asahaṭṭhāyitaṃ āha kathaṃ pana āloko andhakāraṃ vidhamatīti ālokappavattisamānakālaṃ andhakārasabhāvena pavattamānaṃ vaṇṇāyatanaṃ bhijjati andhakārassa nissayo hutvā pavattamānāni bhūtāni kamena tathārūpassa vaṇṇāyatanassa nissayabhāvaṃ gacchantīti keci saha andhakārena tannissayabhūtānaṃ nirodhasamanantaraṃ taṃsantatiyaṃ tādise paccayasannipāte ālokanissayabhūtānaṃ uppattīti veditabbaṃ na hi nissayamahābhūtehi vinā ālokappavatti atthi nāpi andhakārasaṅkhātaṃ vaṇṇāyatanameva nirujjhati taṃnissayehi payujjamānakaekakalāpabhūtopādārūpānaṃ saheva nirujjhanato padīpasikhāmaṇiraṃsiyo viya pathavīpākārarukkhādīni muñcitvāpi andhakāro pavattatīti vadanti mandaṃ pana pākārādiādhārarahitaṃ na suṭṭhu paññāyati bahalaṃ ādhāraṃ nissāya pavattatīti yuttanti ca vadanti
ti ettha kāro na manussatāmattanivattiattho sadisabhāvadīpanatāya anadhippetattā manussato pana anaññatānivattiatthoti dassetuṃ ti āha ti vaṃsaphālanasaddotiādinā vatthuvasena kittetabbo
ti saddena utuāhāre saṅgaṇhāti ti itthiliṅgādiākārāni ti aññamaññapaccayānipi itthiliṅgādīni yebhuyyena itthindriyasahite eva santāne sabbhāvā itarattha ca abhāvā indriyahetukāni vuttāni ti itthiliṅgādiākārato aññathā itthindriyābhāve vā ti itthīti cittappavattiyā nti itthiliṅgādiākārarūpānaṃ yadi itthindriyaṃ itthiliṅgādiākārarūpānaṃ sahakārīkāraṇaṃ atha kasmā tassa indriyādipaccayabhāvo tesaṃ na vuttoti neva taṃ sahakārīkāraṇaṃ atha kho tesaṃ tabbhāvabhāvitāmattena taṃ kāraṇanti vuccatīti dassetuṃ āha tiādi
 liṅgaṃ  parivattamānaṃ purimaliṅgādhārajātianurūpameva hutvā parivattatīti katvā vuttaṃ ti ti saddena yassa  vā pana purisindriyaṃ uppajjati tassa itthindriyaṃ uppajjatīti noti  saṅgaṇhāti
 dvārabhāvena kucchitānaṃ āsavadhammānaṃ pavattiṭṭhānatāya pasādavisese viya viññattivisesepi kāyavohārappavatti daṭṭhabbā vitthambhanasabhāvatāya vāyodhātuyā thambhanaṃ nti vuttaṃ kiccampi hi dhammānaṃ sabhāvoyevāti pathavīdhātuyā ākāro vacīviññattīti vattuṃ vaṭṭatīti yojanā
ti yathādhippetatthābhibyañjikāya vācāya samuṭṭhāpanādhippāyappavattiṃ sandhāya vuttaṃ tadā hi sā tehi pariggahitā nāma hotīti ekassapi akkharassa anekehi javanehi nibbattetabbattā tathā nibbattiyamānatāya asamatthasabhāvattā na viññātavisesā na bhinnā evāti āha ti ti antarantarā uppajjamānehi asaṃsaṭṭhe pacchimacittanti avisesena cuticittaṃ vuttanti adhippāyena ti vuttaṃ
atha vā ye ca rūpāvacaraṃ arūpāvacaraṃ upapajjitvā parinibbāyissanti tesaṃ cavantānaṃ tesaṃ vacīsaṅkhāro nirujjhissati no ca tesaṃ kāyasaṅkhāro nirujjhissatīti  rūpārūpabhavūpapajjanakānaṃ kāmāvacaracuticittassapi kāyasaṅkhārāsamuṭṭhāpanavacanena khīṇāsavehi ti vuttaṃ yasmā ca 
yassa kāyasaṅkhāro nirujjhati tassa vacīsaṅkhāro nirujjhissatīti āmantāti 
yassa kāyasaṅkhāro nirujjhati tassa cittasaṅkhāro nirujjhissatīti āmantāti  ca
pacchimacittassa bhaṅgakkhaṇe tesaṃ kāyasaṅkhāro ca na nirujjhati cittasaṅkhāro ca na nirujjhissatīti  
ādivacanato  ca pacchimacittassa purato soḷasamena cittena tato orimena vā saddhiṃ assāsapassāsā na uppajjantīti siddhaṃ yadi uppajjeyyuṃ pacchimacittassa bhaṅgakkhaṇe tesaṃ kāyasaṅkhāro na nirujjhatīti na vadeyya vuttañcetaṃ tasmā heṭṭhimakoṭiyā cutito purimena sattarasamena uppannā assāsapassāsā cutiyā heṭṭhā dutiyena cittena saddhiṃ nirujjhanti tena yassa cittassa anantarā kāmāvacarānaṃ pacchimacittaṃ uppajjissatīti cuticittassānantarapaccayabhūtassapi cittassa kāyasaṅkhārāsamuṭṭhāpanatā vuttā
atha vā ti yena cittena sabbapacchimo kāyasaṅkhāro uppajjati taṃ cittaṃ vuttanti gahetabbaṃ na pacchimacittassa anantarapaccayabhūtaṃ ti hi kāyasaṅkhāruppādanaṃ antaraṃ vinā yato pacchā kāyasaṅkhāruppādanena anantaritaṃ hutvā pacchimacittaṃ uppajjissatīti attho kasmā itaresaṃ vacīsaṅkhāro ca nirujjhissati kāyasaṅkhāro ca nirujjhissatīti  vuttattā aññathāpacchimacittato purimatatiyacittasamaṅgīnaṃ kāyasaṅkhāro uppajjatīti āpajjatīti evaṃ sabbesampi cuticittassa rūpajanakatābhāve āgamaṃ dassetvā idāni yuttiṃ dassetuṃ tiādimāha tattha ti saddena udakanimuggaasaññībhūtakālakatacatutthajjhānasamāpannarūpārūpabhavasamaṅgīnirodhasamāpannabhāve saṅgaṇhāti
 anekesaṃ kalāpānaṃ ekato hutvā ekaghanapiṇḍabhāvena pavattanato kalāpantarabhūtānaṃ kalāpantarabhūtehi samphuṭṭhabhāvo vutto yato tesaṃ duviññeyyanānattaṃ na pana avinibbhuttabhāvato ti tesaṃ tesaṃ bhūtānaṃ vibhattabhāvo kalāpantarabhūtehi vibhattasabhāvatā asaṃkiṇṇatāti attho yasmā pana yathāvuttā vivittatā rūpānaṃ osānaṃ hoti tasmā ti vuttaṃ atha vā taṃtaṃbhūtasuññatā yesañhi paricchedo ākāso tesaṃ pariyantatāya tehi suññabhāvoti lakkhitabbo tatoyeva ca so bhūtantarehi viya tehi asamphuṭṭhoti vuccatīti ti paricchinditabbehi asamphuṭṭhabhāvābhāve
ti  ettha kathaṃ cammasuvaṇṇesu mudutākammaññatā labbhanti nanu lahutādivikārā ekantato indriyabaddharūpe eva pavattanato anindriyabaddhe na labbhantīti saccametaṃ idha pana taṃsadisesu tabbohāravasena vuttaṃ tathā hi tūlapicuādīsu garubhāvādihetūnaṃ  bhūtānaṃ adhikabhāvābhāvato lahuādivohāro niddisitabbadhammanissayarūpe eva vā sandhāya ti vuttanti daṭṭhabbaṃ  lahutādīnaṃ aññamaññāvijahanatoti adhippāyo
ti niddese vuttaācayasaddeneva yo āyatanānaṃ ādicayattā ācayo punappunaṃ nibbattamānānaṃ sova rūpassa uparicayattā upacayoti adhippetaṃ atthaṃ pāḷiyaṃ yojetvā dassetuṃ tiādi vuttaṃ  dānaṃ bhikkhave paṇḍitupaññattantiādīsu  viya  sammaṭṭhe upasitte ca te nisīdiṃsu maṇḍapetiādīsu viya ti upasaddassa upariatthasseva gahaṇe
ti phalavipaccanasabhāvena ti āyusaṃhānādinā phalasabhāvena jarāniddesoti attho tathā hi phalūpacārena vuttāti vuttaṃ  hānidasakādīsu
ti mūlaphalādīnaṃ idhādhippetaāhāravatthūnaṃ mukhena asanādikattabbasabhāvato visabhūte saṅghāte ojā mandā hotīti ti rasaharaṇīdhamanijālānusārena sarīrāvayave anuppaviṭṭhassa āhārarasassa abbhantarāhārapaccayo sneho yo loke rasadhātūti vuccati


 ekaṃ  mahābhūtaṃ paṭicca tayo mahābhūtā tayo mahābhūte paṭicca ekaṃ mahābhūtantiādivacanato  ekaṃ mahābhūtaṃ avasesamahābhūte nissayati tehi upādārūpena ca nissīyatīti āha ti
 mahābhūtānaṃ  aññamaññāvijahanato ekasmimpi kalāpe anekaṃ phoṭṭhabbaṃ atthīti phoṭṭhabbasabhāvesuyeva anekesupi ārammaṇesu āpāthagatesu ābhogādivasena ekaṃyeva viññāṇuppattihetu hotīti ayaṃ vicāro dassito itaresupi pana yathāyogaṃ dassetabbo tattha rasārammaṇaṃ tāva indriyanissayaṃ allīyitvā viññāṇuppattihetubhāvato satipi anekesaṃ rasānaṃ āpāthagamane ekasmiṃ khaṇe ekappakāraṃyeva yathāvuttanayena jivhāviññāṇuppattihetu hoti tathā gandhārammaṇaṃ rūpasaddārammaṇāni pana indriyanissayaṃ asampatvāva viññāṇuppattihetubhāvato yogyadese avaṭṭhitāni yattakāni sahakārīpaccayantaragataṃ upakāraṃ labhanti tattakāni ekasmiṃ khaṇe ekajjhaṃ ārammaṇaṃ na hontīti na vattabbāni tathā hi saddo nigghosādiko anekakalāpagato tathā vaṇṇopi sivikubbahananiyāmena ekajjhaṃ ārammaṇaṃ hotīti etthāpi ca ābhujitavasena ārammaṇādhimattatāvasena anekakalāpasannipātepi katthaci viññāṇuppatti hotiyeva  pittādivibandhābhāvena pasādassa tikkhatā ti cittasāmaññato ekattanayavasena pucchati
ti yā pacurajanassa atthītipi na gahitā  samānā nti yathāsasambhārudakaṃ sasambhārapathaviyā ābandhakaṃ evaṃ paramatthudakaṃ paramatthapathaviyāti dasseti ti attano ābandhanānuguṇehi ābandhiyamānehi sandhāraṇādikiccehi purimehi ca pathavīādīhi ti iminā phusitabbaphusanakabhāvo āpodhātuyaṃ natthīti phoṭṭhabbavasena ubhayadhammataṃ āha aññamaññaṃ nissayatā  atha vā  aññamaññatā ca nissayatā ca  yadi phoṭṭhabbāphoṭṭhabbadhātūnaṃ phoṭṭhabbabhāvena vinā aññamaññanissayatā pathavīādīnaṃ kakkhaḷādisabhāvo eva phoṭṭhabbabhāvoti tabbirahena kathaṃ tesaṃ āpodhātuyā nissayādibhāvoti āha tiādi ti etena upādārūpaṃ nivatteti atha vā pubbe aṭṭhakathādhippāye ṭhatvā phoṭṭhabbāphoṭṭhabbadhātūnaṃ visiṭṭhaṃ aññamaññanissayataṃ vatvā idāni attano adhippāye ṭhatvā avisesena taṃ dassento āha tiādi taṃyeva avisiṭṭhaṃ aññamaññanissayataṃ daḷhaṃ katvā dassento tiādimāha tattha aphusanaṃ tāva ekakalāpagatattā na vicāretabbaṃ phusanaṃ pana kathanti ekakalāpagatattā eva visuṃ siddhānaṃyeva hi visayamahābhūtānaṃ kāyappasādanissayabhūtesu phusanaṃ dissati
ti  paripaccati ti etassa uṇhasabhāvā hutvāti ayamatthoti katvā ti vuttaṃ uṇhapaṭipakkhattā sītassa uṇhatāya paṭikkhepe sītatāsaṅkā siyāti āha ti tejosabhāgataṃyeva vā sītatāyapi dassetuṃ ti vuttaṃ tenevāha nti mande hi uṇhabhāve sītabuddhīti  kathaṃ panetaṃ viññāyatīti sītabuddhiyā avavatthitabhāvato pārāpāraṃ viya tathā hi ātape ṭhatvā chāyaṃ paviṭṭhānaṃ sītabuddhi hoti tattheva pathavīgabbhato niggatānaṃ uṇhabuddhīti yadi tejoyeva sītaṃ uṇhabhāvena saddhiṃ sītabhāvopi ekasmiṃ kalāpe upalabbheyyāti āha tiādi uṇhasītakalāpesu sītuṇhānaṃ appavatti  na āpodhātuvāyodhātūnaṃ sītabhāveti adhippāyo āpodhātuyā hi vāyodhātuyā sītabhāve uṇhabhāvena saddhiṃ ekasmiṃ kalāpe sītabhāvo labbheyya na pana labbhati na cettha āpodhātuadhike vāyodhātuadhike vā kalāpe sītabhāvoti sakkā viññātuṃ tādisepi katthaci kalāpe alabbhamānattā sītabhāvassāti kharatādisabhāvādhikassa bhūtasaṅghātassa davatādisabhāvādhikatāpatti  taṃ pana yathā hoti taṃ dassetuṃ ti āha
ti saddena ekantaanupādinnupādāniyādiṃ saṅgaṇhāti ti yaṃ vā panaññampīti etasmā vacanato purimānaṃ anupādinnānaṃ saddāyatanakāyaviññattiādīnaṃ nacittasamuṭṭhānānañca cakkhāyatanasotāyatanādīnaṃ nti nakammassakatattābhāvaṃ nacittasamuṭṭhānabhāvanti evamādikaṃ ti saddena ekantācittajaṃ gayhati  jaratāaniccatā ti ekantato akammajesu saddāyatanādīsu acittajesu ca cakkhāyatanādīsu gahetvā catusamuṭṭhānikattā anekantesu rūpāyatanādīsu na gahitāti attho
ti aññaṃ anapekkhitvā sabhāvato asiddhattaṃ ti viññattidvayassa



 sabbaṃ  rūpaṃ manasā viññātanti vacanato yadi viññātato aññaṃ diṭṭhādi na hotīti katamaṃ taṃ rūpaṃ diṭṭhantiādinā pucchā na katā evaṃ sante catukkabhāvo kathanti anuyogaṃ manasi katvā āha ti dassanaṃ savanaṃ minitvā jānanaṃ vijānanañcāti etasmā  etena gāhakabhedena gahetabbabhedoti dasseti idāni samukhenapi gahetabbabhedo labbhatīti dassetuṃ ti vuttaṃ

 nayakaraṇaṃ chabbidhādīsu tīsu saṅgahesu yojitaṃ

 ekantato nīvaraṇattā middhassa natthi nīvaraṇāti vacanena gahaṇanti dassetuṃ ti vuttaṃ  nippariyāyappahānassa idha  adhippetattā ettha keci nāmakāyarūpakāyagelaññasabhāvato duvidhaṃ middhaṃ tattha purimaṃ nīvaraṇāti vacanena vuttaṃ itaraṃ rūpasabhāvanti vadanti tattha yaṃ taṃ arūpato aññaṃ middhaṃ parikappitaṃ tampi nīvaraṇaṃ middhasabhāvato itaraṃ middhaṃ viyāti parikappitamiddhassapi na sakkā nīvaraṇabhāvaṃ nivattetunti tesaṃ vacanassa nīvaraṇappahānavacanena virodhaṃ dassento ntiādimāha atha vā khīṇāsavānaṃ soppanasabhāvato soppassa ca middhahetukattā atthi middharūpanti vādaṃ sandhāya uttaramāha ntiādinā tattha middhameva soppahetūti nāyaṃ avadhāraṇā icchitā soppahetu eva middhanti pana icchitāti middhato aññopi soppahetu atthi ko pana so rūpakāyagelaññaṃ na ca rūpa vacanatoti yojanā daṭṭhabbā
ti saddena huṃkārādisaddo saṅgayhati aṅguliphoṭādisaddo utusamuṭṭhānoyeva cittapaccayo pana hoti ti jarāmaraṇasabhāvānaṃ rūpānaṃ taṃdhammamattāni tato eva na jātiādidhammavantānīti āha ti yathā  jarā aniccatā ca rūpabhāvamattaṃ evaṃ jātipīti jātiyā rūpabhāvamattatāya upasaṃharaṇattho saddo
 rūpadhammānaṃ saṅkhātādisaddo viya saddopi vattamānakālikopi hotīti nti vuttaṃ ti yadipi jiraṇabhijjanabhāvā jiraṇādisabhāvānaṃ dhammānaṃ janakapaccayakiccānubhāvakkhaṇe abhāvato tappaccayabhāvavohāraṃ abhinibbattivohārañca na labhanti evamapi tesaṃ upādinnatā vattabbāti sambandho jarāmaraṇaṃ paṭiccasamuppannanti vacanato tassa pariyāyataṃ vivarati tiādinā
nti yadi nissayapaṭibaddhavuttikā jātiādayo evaṃ sati mahābhūtānaṃ upādāyarūpanti vacanato bhūtanissitesu kevalo upādāyavohāroti upādāye nissitāpi aparena upādāyasaddena visesetvā vattabbāti adhippāyena ti āha kāraṇakāraṇepi kāraṇe viya vohāro hoti  corehi gāmo daḍḍhoti yathāti dassento ti āha idāni paramparā vinā nippariyāyato uppādādīnaṃ bhūtapaṭibaddhabhāvaṃ saha nidassanena dassetuṃ tiādimavoca vikāraparicchedāpi upādāyarūpavikārādibhāve bhūtapaṭibaddhabhāvāvinivattito ekasmiṃ kalāpe ekekāva vikārādayoti jīvitindriyaṃ viya kalāpānupālakaṃ kalāpavikārādibhāvato ca upādāyarūpāniicceva vuccantīti āha ti
ti idaṃ aparinipphannasabhāvavato anupalabbhamānatāya sasavisāṇaṃ viya kenaci na saṅkhatanti asaṅkhataṃ nāma siyāti imissā āsaṅkāya nivattanavasena vuttaṃ atha vā rūpavikārādibhāvato rūpabhāvo viya rūpe sati santi asati na santīti siddhāya paṭiccasamuppannatāya sādhitā parinipphannatā tesaṃ saṅkhatabhāvaṃ sādhentī asaṅkhatabhāvaṃ nivāraṇatthaṃ jāyatīti vuttaṃ ti


