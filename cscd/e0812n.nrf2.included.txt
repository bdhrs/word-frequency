






 evaṃ dosaparihāropadesaṃ dassetvā idāni dosaparihārā samupagataguṇaṃ upadassitumadhikāraṃ viracayanto āha iccādi  yathāvuttānaṃ padadosādīnaṃ  yathāvuttanayena atikkame sati  dhammā  saddālaṅkārasabhāvā pasādādayo  kāraṇā  sijjhanti tañca pasādo kiliṭṭhādīnaṃ vajjanā sambhavatītyādinā yathāyogaṃ viññeyyaṃ  tasmā kāraṇā  guṇā sadde  alaṅkaronti  saddālaṅkārasaṅkhāte guṇe idāni  upadisissāmi
 evaṃ dosaparihārapavesopāyaṃ dassetvā idāni yathāvuttadosānaṃ parihārena bandhanissitaguṇā eteti dassetuṃ pubbāparaparicchedānaṃ sambandhaṃ ghaṭento ccādigāthamāha  niddiṭṭhapadadosādīnaṃ  anantaraparicchede niddiṭṭhakkamena atikkame sati  pasādādisaddālaṅkārasaṅkhātā pasādādayo saddadhammā yasmā sambhavanti tato  saddadhammā sadde  sajjanti  saddadhamme  pakāsissāmīti ettha kiliṭṭhadosabyākiṇṇadosaparihārehi pasādālaṅkāro sijjhati sesāpi yathālābhato ñātabbā






 idāni te vibhajati iccādinā pasatthi  pakāsatthatā  samāsavuttibāhullaṃ atthapāriṇatyañca  saddānaṃ rasavantatā  pajjāpekkhāya catunnaṃ pādānamekajātiyasambandhatā gajjāpekkhāya tu padānaṃ  apharusakkharabāhullaṃ silesanaṃ  bandhagāravaṃ  ukkaṃsatā kenaci atthena sanāthatā visiṭṭhavisesanayuttatā ca  sabbalokamanoharatā  siddhena  ñāyena vā abhidheyyassa gahaṇaṃ  lokappatītyanusāriamukhyatthatā tesu ojaudāratā saddatthaguṇā samādhi atthaguṇo atthānugāmittā ettha saddānaṃ aññe tu saddaguṇāva
 idāni iccādinā te saddālaṅkāre kamena vibhajituṃ uddisati  pasannaphaḷikāvali attani āvunitarattakambalasuttamiva saddānaṃ atthassa pasādanasaṅkhāto pasādālaṅkāro ca  samāsavuttibāhulyaatthapāriṇatyasaṅkhato saddatthānaṃ guṇo ca  saddānaṃ rasavantabhāvasaṅkhātakaṇṇamadhuratā ca  pajje pādassa sutito sadisatā ca gajje padānaṃ tatheva sadisatāti evaṃ pādānaṃ padānañca tulyaguṇatā ca  vaṇṇānaṃ atipharusaatisithilabhāvaṃ vinā samappamāṇamuduguṇo ca  ṭhānakaraṇādisambhūtasabhāgavaṇṇasutīhi acchiddaguruguṇo ca  ukkaṭṭhena kenaci atthena bandhassa sajjitabhāvo ca visiṭṭhavisesanapadena yuttatā ca  sabbesaṃ piyaguṇatā ca  icchitatthassa siddhena vā nyāyena vā supākaṭabhāvo ca  lokappatītianatikkantaaññadhammāropanena amukhyatthatā cāti ime saddatthaguṇā dasa honti samādhayoti tasseva bahuttaṃ dīpeti imesu dasasu ojodāratāti dve saddatthaguṇā samādhi atthaguṇo pariyāyena tadatthajotakasaddaguṇopi sesā satta saddaguṇā eva ete sabbepi alaṅkaronti bandhamanenāti vākyena  nāma




ccādi yeva vuttehi dasahi  dhammehi saddālaṅkārasabbhāvehi  yutto samiddho vā kavīnaṃ mano harati savase vattetīti  kavihadayahilādakārī bandho  bandhantānaṃ kavīnaṃ  atisayaparisuddhaṃ aguṇalesenāpanālimpattā  guṇaghosaṃ  nipphādeti
ccādi  imehi saddālaṅkārasaṅkhātadasavidhasaddadhammehi  samannāgato samiddho vā  pajjādibandho  attano niravajjattā kavīnaṃ cittaṃ pīṇento  racayantānaṃ  appakadosenāpi asammissattā atiparisuddhaṃ  bandhanavisayabhūtayasorāsiṃ  nipphādetīti iminā kāraṇena bandhassa yathāvuttadasavidhaguṇapariggaho saussāhaṃ kātabboti adhippāyo mano haratīti manoharo kavīnaṃ manoharo ti viggaho




 idāni yathoddesānamesaṃ niddesaṃ sodāharaṇaṃ karonto āha iccādi  āsanne adūrena vā adūrāhitakriyākattukammādipadavasena  ṭhapito kato  anvayo tena  manoharā  suppakāso sugammo  attho yassā sāti tathā na tu bhāvattho tassa sabhāvagambhīrattā vuttañhi 
kavīnadhippāyamasaddagocaraṃ
 pade phurantaṃ mudukamhi kevalaṃ
visanti bhāvāvagamā katassamā
pakāsayantyākatiyo tu tādisāti
tādisā yā  padapanti ayaṃ  tannāmakaṃ guṇaṃ  uppādayati ti tamudāharati
 idāni uddesakkamena etesaṃ saddālaṅkārādīnaṃ niddesaṃ sodāharaṇaṃ dassento āha ccādi  āsannapadese tadupacārena āsanne vā  kriyāya laddhakriyāyogakattukammādipadānaṃ vasena ca kato no ce vinyāsavasena ṭhapito vā  icchitatthapatītikkamena aññamaññāpekkhalakkhaṇakriyākārakayogo tena  manoharā  pasiddhatthavisaye saddapayogato atipākaṭo  saddattho yassā sā ayaṃ  padapanti  pasādanāmakaṃ guṇaṃ  uppādayati ti lakkhiyaṃ dasseti adūre āhitoti vā upacaritattā adūro ca so āhito cāti vā so ca so sambandho ceti ca tena subhagāti ca  atisayena pasiddhoti ca so abhidheyyo asseti ca vākyaṃ ettha supasiddho nāma saddattho adhippāyattho pana pakatigambhīro vuttañhi 
kavīnadhippāyamasaddagocaraṃ
pade phurantaṃ mudukamhi kevalaṃ
visanti bhāvāvagamā katassamā
pakāsayantyākatiyo tu tādisāti
tassattho   saddassa avisayaṃ hutvā mudukamhi pade  visuṃ  cāpentaṃ  kavīnamajjhāsayaṃ  saddatthavisaye kataparicayā paṇḍitā  padatthāvabodhena  pavisanti tādisā  tu saddasaddatthānaṃ ākārā  adhippāyatthaṃ jotentīti



iccādi  sammāsambuddhassa  sabhāvamadhurapakatimukhaṃ  sajjantā sobhayamānā adharānaṃ  supakkabimbaphalopamaoṭṭhayugaḷavinissaṭabahutarakanticchitābhā muninoti viññāyati sutattā  tā kālopanatapupphakāsaramaṇīye padumabbhantare  pavattamānā  bālasūriyaraṃsiyo viya  virājanti
ccādi munino vadanaṃ pakatisundaramukhaṃ alaṅkarontā sajjantā  tasseva munino oṭṭhadvayato nikkhantakantisamūhā  vikasanānurūpakālābhimukhe padumagabbhe upaḍḍhavikasiteti vuttaṃ hoti  pavattamānā  bālasūriyaraṃsīva  dibbantīti ettha adūrasambandhaṃ pasiddhatthañca nissāya pasādaguṇo pākaṭo adhararaṃsīnaṃ munisambandho sutānumitasambandhesu sutasambandhassa balavattā  kākakkhigoḷakanayena vā labbhatīti adhare raṃsīti ca ambujassa udaranti ca vākyaṃ





iccādi  ekatthavuttiyā  bhiyyobhāvo ityanuvaditvā puna ojo vidhīyate  ojo samāsabāhullalakkhaṇo  vuttirūpassa  hadayaṃ sāraṃ tappadhānattā gajjassa na pajjassa  ojo  agahano atoyeva  hadayaṅgamo  na kevalaṃ gajje  payujjate tyudāharati
 idāni ojaguṇaṃ dasseti ccādinā ojo nāma  bhinnatthesu pavattasaddānaṃ ekatthapavattilakkhaṇassa samāsassa bahulatā  ojo  gajjabandhassa  hadayaṃ jīvitasīsena hadayasaṅkhataṃ cittaṃ vuttanti veditabbaṃ  ojo  nibyākulo  tatoyeva viññūnaṃ piyabhūto  pajjabandhepi  kavīhi payujjateti bahulassa bhāvo bāhulyaṃ samāsassa bāhulyanti viggaho gajjabandhādhikārassābhāvā pajjavisayassa ojaguṇassa lakkhiyaṃ dasseti ccādinā



 iccādi munindassa  īsakaṃ  pavatto taṃsabhāvattā bhagavato hāsassa  hasitaṃ sova candanamiva  dhavalattarūpattā tena  upadehitā  sabbāni kilasayāni idameveti niyamābhāvato  pakativaṇṇapariccāgena sukkā ahesuṃ gāhāpitattā saguṇassa tādisavisiṭṭhassa paṭilābhato evaṃ santepi  munindasseva  aññassa tādisassābhāvā  dhavalo nāhosi accāsannadesiyopi bahumantabboyamassānubhāvoti
pemāvabandhahadaye sadaye jinasmiṃ
tasmiṃ nu kiṃ kumatayo bhavathappasannā
kiṃ tena vo  vihitaṃ hitamuggadugga-
saṃsārasāgarasamuttaraṇāvasānaṃ
iccaparamudāharaṇaṃ evametādiso anākulo kanto ojo jānitabboti nanu ca saddānaṃ nicco sambandho tasmā kathaṃ tasseveko nādharapallavoti ettha saddābhāvoti saccaṃ kintu pakkantavisayo tathā pasiddhavisayo anubhūtavisayo ca saddo saddaṃ nāpekkhate yathā 
savāsane kilese so eko sabbe nighātiya
ahu susuddhasantāno pūjānañca sadāraho
iccādi ettha buddho buddhānussatimāditoti 
 yathā 
aggiṃ pakkhanda atha vā pabbataggā pateti vā
yadi vakkhati kattabbaṃ ñātakārīhi so jino
iccādi
 yathā 
atītaṃ nānusocāmi nappajappāmanāgataṃ
paccuppannena yāpemi tena vaṇṇo pasīdati
iccādi
saddo tuttaravākyaṭṭho pubbavākye saddameva gamayati yathā 
bodhiṃ  namāmi natibhājanamaccuḷāraṃ
puññākaraṃ bhuvanamaṇḍalasotthibhūtaṃ
yo cakkhusotasatigocarataṃ sameto
dosāridappamathanekaraso budhānaṃ
iccādi
pubbavākyopātto tu saddo uttaravākyesaddopādānaṃ vinā sākaṅkhe vākyassa ūnattaṃ janeti ettha pakkantavisayo saddo
 munindassa  īsakaṃ  pavatto yeva sitaṃ candanacuṇṇamiva tena  ālepitā  rukkhalatādīnaṃ pakatirattāni kisalayāni  saguṇapariccāgena setā ahesuṃ tathāpi  tathāgatassa  atulo asahāyo vā  dantāvaraṇasaṅkhātapallavo  raṃsisaṃsaṭṭhopi samīpaṭṭhopi  seto nāhosi evamettha agahanasamāsabāhulyaṃ dīpitaṃ hoti
pemāvabandhahadaye sadaye jinasmiṃ
tasmiṃ nu kiṃ kumatayo bhavathappasannā
kiṃ tena vo na vihitaṃ hitamuggadugga-
saṃsārasāgarasamuttaraṇāvasānanti
aparamudāharaṇaṃ tassattho   he aññāṇā!  sabbesu tumhesu niccaṃ pavattitadaḷhapemānubandhacitte  tatoyeva dayāsahite  visayabhūte  kasmā appasannā bhavatha tathā hi  tumhākaṃ  jinena  dāruṇo ca  gantumasakkuṇeyyo ca soyeva saṃsārasāgaro tassa samuttaraṇaṃ pariyantappattiyeva  yassa taṃ  akataṃ  vuddhi nāma kiṃ hoti na  hoteva etthāpi samāsassa pākaṭattā ojo guṇo kanto hotīti
nanu saddānaṃ niccasambandhoti kathaṃ tassevekoti ca tasmiṃ nu kiṃ kumatayoti ca iccādīsu heṭṭhā vuttasaddo natthīti saccaṃ tathāpi pakkantatthavisayo pasiddhatthavisayo anubhūtatthavisayo vā saddo saddaṃ nāpekkhati tathā hi 
savāsane kilese so eko sabbe nighātiya
ahu susuddhasantāno pūjānañca sadārahoti
evamādīsu ti niddiṭṭhasaddo buddhānussatimāditoti ettha atītena buddhasaddena vacanīyavisayo hoti
aggiṃ pakkhanda athavā pabbataggā pateti vā
yadi vakkhati kattabbaṃ ñātakārīhi so jinoti
evamādīsu saddo ñātakārīhi kattabbattā pasiddhabuddhapadatthavisayo
atītaṃ nānusocāmi nappajappāmanāgataṃ
paccuppannena yāpemi tena vaṇṇo pasīdatīti
evamādīsu saddo ananusocananappajappanayāpanasaṅkhātavijānanavasena anubhūtatthavisayo tasmā tīsupi ṭhānesu saddo saddaṃ nāpekkhate ettha pana pakkantavisayo saddo adhippeto apica uttaravākye ṭhito saddo pubbavākye sadde asatipi tameva dīpeti tathā hi 
bodhiṃ namāmi natibhājanamaccuḷāraṃ
puññākaraṃ bhuvanamaṇḍalasotthibhūtaṃ
yo cakkhusotasatigocarataṃ sameto
dosāridappamathanekaraso budhānanti
 cakkhusotasatīnaṃ  visayabhāvaṃ  patto tesaṃyeva  kilesapaccatthikānaṃ  dappamaddane  padhānakicco samiddhivanto vā hoti taṃ bodhiṃ namāmīti sambandho pubbavākye payojito saddo uttaravākye saddopādāne asati saṃsayamuppādayamāno vākyassa ūnattaṃ karoti udāharaṇaṃ pana pākaṭaṃ





ccādi padassa  attho so visayo yassa yattha pacurasaddābhidheyyo attho saṃkhittapadehi vuccate so  yatthappakehi padehi abhidheyyattho pacurapadehi vuccate so  tato samāsabyāsato sambhavo yassa taṃ tathāvidhaṃ yaṃ  pariṇatabhāvo hotīti anuvaditvā sopi  sasatthe ti vidhīyate tyubhayampi udāharati
ccādi  bahūnaṃ appakānaṃ vā padānaṃ  vitthārasaṃkhittatthavisayavantaṃ  yathākkamaṃ saṅkhepavitthāradvayena nipphannaṃ nipphattivantaṃ vā  kattūnaṃ ganthavisaye pariṇatippakāsako yo saddadhammo atthadhammo hoti saddaguṇo atthaguṇoti vuttaṃ hoti sopi  subodhālaṅkāre  nāma saddaguṇo atthaguṇo ti dvīsu lakkhiyaṃ dasseti padānaṃ abhidheyyo visayo yassa pāriṇatyasseti ca samāso ca byāso cāti ca tato sambhavanti ca tato sambhavo assāti ca pariṇatassa  kattuno ganthassa eva vā bhāvoti ca viggaho kattu pāriṇatyapakkhe tappakāsakaganthassa tadatthena pāriṇatyaṃ siddhaṃ





ccādi iminā heṭṭhā pacurapadābhihito buddhavaṃso saṅkheparūpena vutto
ccādi  tathāgato  sapariyattikaṃ navalokuttarasaddhammaṃ  ñāṇālokena obhāsetvā  satte  saṃsārasāgarapariyantamupanetvā  mahātejena aggikkhandho viya  anaññasādhāraṇarūpakāyasampattiyā pajjalitvā ante  sāvakehi saha  khandhaparinibbānena parinibbutoti iminā sakalabuddhavaṃse bahūhi padehi vuttattho saṅkhepakkamena vutto sataṃ dhammo santo saṃvijjamāno vā dhammoti ca saha devehi vattamānāti ca saha sāvakehi vattamānoti ca viggaho



iccādi  maraṇamāpannassāpi me  muddhani aṭṭhī  dhūlittaṃ  pāpuṇantu kasmāti ce  yasmā kāraṇā  kusalena kammena hetunā  rajā jinassa ime  pādā teyeva ambujāniva ambujāni tesaṃ dvaye  pavattanti tathā hotu vā mā vā paṇatigedheneva vadati ettha kathamahaṃ bhagavato pāde niccaṃ sirasā paṇamāmītyadhippāyo vitthārena vutto
ccādi matassāpi  mayhaṃ  muddhani aṭṭhīni  atisukhumarajattaṃ  pāpuṇantu kasmā āsīsanaṃ karotīti ce  yasmā kāraṇā  mayhaṃ tathāvidhena kusalakammena hetunā  rajā  jinapaṭibaddhacaraṇapadumayugaḷe  pavattanti buddhassa siripāde kiñcipi rajojallaṃ na upalimpateva tathāpi vandanābhilāsena evaṃ vuttaṃ ettha kathamahaṃ bhagavato siripāde muddhanā niccaṃ paṇamāmītyabhilāso vitthārena vutto matthake aṭṭhīti ca rajaso bhāvoti ca jinassa imeti ca jenā ca te pādā ceti ca teyeva ambujānīti ca tesaṃ dvayanti ca viggaho



 byāsattamevassa vivarati ccādinā iccevaṃ  gāthāyaṃ  paṇāme  adhikacchando  sundaraṃ  viññāyate  yathāvutto ojo  pariṇatabhāvasaṅkhāto  sātisayamatīnaṃ evaṃ santepi  punappunappavattitaparicayabalena  uppajjati
 idāni saṃkhittassatthassa vitthārena pakāsitabhāvaṃ iccādinā niddisati  iminā anantaragāthāyaṃ vuttakkamena  imissaṃ gāthāyaṃ  nirantarapaṇāme adhikakattukāmatākusalacchando  vibhūto vibhūtaṃ vā  paññāyati  yathāvutto ayaṃ pariṇatabhāvasaṅkhāto ojo nāma saddatthaguṇo  sukhumabuddhimantānaṃ  ganthavisayabhūtena nirantarābhyāseneva  sijjhati vattu pāriṇatyeneva bhavanato yesaṃ kesañci yena kenaci pakārena na sijjhatīti niccaṃ pavattā paṇatīti ca tassaṃ gedhoti ca tikkhā paññā yesanti ca abhi punappunaṃ yogo yuñjananti ca viggaho



 mādhuriyamavadhārayamāha miccādi savanīyattena manoharattaṃ  taṃ  vākyālaṅkārāni samānāni uttaruttarehi tesaṃ  ṭhānādināyathākathañci samasutīnaṃ āsannatā  paṭhamappayuttassakkharassa pacchā pāso pakkhepo  padāsatti ca anuppāso ca tesaṃ vasena dvidhā hoti kīdisā teti āha tiādi  paṭhamābhihitā padāsatti  yena kenaci ṭhānamattāsaṃyogādinā padantarena  vaṇṇo yassā sā siyā bhaveyya  pacchimo anuppāso tu  sarabyañjanalakkhaṇassa  punappunuccāraṇaṃ siyāti evaṃ katthaci bandhe samānapadāsatti katthaci anuppāso katthaci tadubhayaṃ dvayena rahito viraso bandho nassādīyate kavīhi tādisaṃ madhurattaṃ duvidhaṃ paṭipajjitabbaṃ silesasamatānvitantuccantameva ramaṇīyaṃ siyāti lakkhaṇaṃ dassetvā ti lakkhiyamubhayatthodāharati yadeccādinā munindiccādinā ca
 idāni madhuraguṇaṃ dasseti ccādinā  savanīyabhāvato manoharattaṃ madhuraguṇaṃ  vākyāvayavasaṅkhātānaṃ syādyantādīnaṃ uparūparipadehi samānānaṃ  ṭhānakaraṇādinā yena kenaci pakārena aññamaññaṃ āsannatā  pubbuccāritavaṇṇānaṃ puna pakkhipanañcāti dvinnaṃ  vibhāgena dvidhā hoti tattha  padāsatti samasuti siyā pubbāparavaṇṇānaṃ ṭhānamattākaraṇādīhi āsannasutisaṅkhatavaṇṇavutti hoti  anuppāso pana vaṇṇāvutti sarabyañjanasabhāvānaṃ pubbuccāritavaṇṇānaṃ punappunuccāraṇaṃ siyāti ti dvīsu udāharaṇamādisati evaṃ katthaci bandhe padāsatti katthaci anuppāso katthaci tadubhayaṃ dvīhi vinimutto pana bandho viññūhi assādanīyo na hoti upari vakkhamānāhi silesasamatāhi yuttaṃ madhurattaṃ pana visesato assādanīyaṃ hotīti madhurassa bandhassa bhāvoti ca padānaṃ āsattīti ca anu pacchā pāso pakkhepoti ca padāsatti ca anuppāso cāti ca tesaṃ vaso bhedoti ca samā suti vaṇṇo yassāti ca vaṇṇassa āvuttīti ca viggaho





 eso munipuṅgavo  yato pabhuti  sabbaññutaññāṇaṃ  samadhigato  tato ārabbha  catusatipaṭṭhānādibhedassa sattatiṃsabodhipakkhiyasaṅkhātassa  mahanto abbhudayo nippaṭipakkhā pavatti  tividhe  ahosīti iha kvaci dīghatākataṃ sadisattaṃ kvaci ṭhānakataṃ kvaci saṃyogakataṃ kvaci aññathā tenāha siyā samasuti pubbāti
ccādi  eso munipuṅgavo yadā  sabbaññutaṃ  sasantāne uppādanavasena sampāpuṇi  tato paṭṭhāya  kāyānupassanāsatipaṭṭhānādipabhedassa sattatiṃsabodhipakkhiyadhammassa  mahābhivuddhi  kāmādilokattaye jātoti iha yadā esoti dīghakālavasena āsannatā ya eti ṭhānavasena āsannatā abhisambodhiṃ sampattoti saṃyogavasena āsannatā bhi dhinti dhanitato āsannatāti iccādinā padāsatti daṭṭhabbā abhisambujjhati etāyāti ca pumā ca so goceti ca munīnaṃ puṅgavoti ca mahanto ca so ussavo cāti ca viggaho



 kusumānaṃ  samūho tassa vibbhamo yesaṃ te munindassa  manuññā hasitāni candassa  sobhāyo  viḍambayantā disanta anuvicaranti iccatra kārasahitassa kārassa kārassa cānuvattanaṃ
indanīladaladvanda-sundaraṃ sirimandiraṃ
munindanayanadvandaṃ vindatindīvarajjutiṃ
iccaparamudāharaṇaṃ
ccādi  supupphitakundakusumarāsisadisalīlāvantā te  buddhassa manuññā hasitā  nimmalacandakiraṇe  nindantā  taṃ taṃ disaṃ disāpariyantaṃ vā  vidhāvantīti ettha kārasahitakārassa kārasahitakārassa ca āvutti daṭṭhabbā mandā ca te hāsā ceti  ca munindassa mandahāsāti ca kundānaṃ sandohoti ca tassa vibbhamo yesanti ca disāyeva disantaṃ disānaṃ vā antanti ca viggaho
indanīladaladvanda-sundaraṃ sirimandiraṃ
munindanayanadvandaṃ vindatindīvarajjutinti
idampi kārasahitakāravaṇṇāvuttiyā aparamudāharaṇaṃ
tattha  indanīlamaṇisakalikāyugaḷamiva manoharaṃ  tatoyeva sobhāya nivāsaṭṭhānabhūtaṃ munindanayanadvandaṃ  nīluppalakantiṃ  anubhoti indīvarajjutisamānāti adhippāyo



 yehi kehici āvuttito anuppāsoti ce netyāha iccādi sabbehi  sukumārehi  akkharehi anuppāso  silāghanīyo na hoti silesavirodhittā ti taṃ udāharati  jātikusumadāmaṃ  byādhitānaṃ  kusumarasārabbha lolupānaṃ  bhamarānaṃ  panti sā assā atthīti linalolālimālinī
 vuttānuppāsopi sabbakomalavaṇṇehi viracito na pasaṃsiyoti dassetuṃ tiādimāha  sabbehi sukumārakkharehi kato  vaṇṇāvuttilakkhaṇo  silesālaṅkāraviruddhattā pasattho na hoti ti tamudāharati  esā jātisumanamālikā  byāvaṭānaṃ patantānaṃ  gandhaluddhānaṃ  bhamarānaṃ  pantiyuttāti ettha kārasseva punappunappayogena komalavaṇṇāvutti mālatīnaṃ mālāti ca lolā ca te alayo cāti ca linā ca te lolālayo cāti ca tesaṃ mālāti ca sā assa atthīti ca viggaho





 samataṃ sambhāveti ccādinā  kevalaphuṭādibhāvāpavattehi sakalehi  catūsupi pādesu sajātiyehi asithilakomalehi vā kārādīhi vā sithilakomalassa silesapaṭipakkhattā  adhimattasutīhi kārādīhi  vā akicchavacanīye kicchavacanīyassa sukhumālavipariyayattā  vā majjhimasutīhi mudubhūtasaṃsaṭṭhehi vā  akkharehi karaṇabhūtehi samatā tidhā hoti gajje pajje vā ti tividhamudāharati
 idāni samataṃ vibhāvetuṃ ccādimāha  phuṭamissehi aññattā sakalehi  sithilakomalehi vaṇṇehi kārādīhi vā  kevalakomalavaṇṇarahitattā sakalehi akicchuccāraṇīyehi adhimattasutīhi kārādīhi vaṇṇehi vā  yathāvuttamuduphuṭasammissehi vaṇṇehi vā karaṇabhūtehi samatā gajje vā pajje vā tidhā hotīti yadi sithilakomalavaṇṇehi vicaritaṃ silesālaṅkārassa kicchuccāraṇīyehi phuṭavaṇṇehi kataṃ sukhumālālaṅkārassa  ca virujjhatīti ti tividhamudāharati






ccādi  karavīkasakuṇānaṃ  kūjitaṃ taṃ saṃvadati pakāsati sīlenāti  taṃsadisoti attho munindassa  visaṭṭhādiaṭṭhaṅgiko saro tassa  vilāso  sappurisānaṃ  manonusāritaṃ madhurabhāvaṃ yāti  nibbānañca tesaṃ deti
ccādi  karavīkasakuṇānaṃ  nādalīlaṃ  pakāsanasīlo taṃsadisoti adhippāyo  sabbaññuno  visaṭṭhādiaṭṭhaṅgikanādassa  vilāso  sappurisānaṃ  cittārādhitabhāvaṃ  ca  sutasambandhena tesaṃyeva sādhūnaṃ nibbānaṃ  dentopi hotīti ettha saddena nissite nissayavohārena līlā gahitā






ccādi  ādaraṇīyo sadevake loke santo sobhano bhāvo adhippāyo yassa taṃ bhavantaṃ nibbānaṃ gatoti  taṃ vibhuṃ  sammāsambuddhaṃ bhavassa saṃsārassa anto avasānaṃ nibbānaṃ tassa sādhanaṃ sampādanamākaṅkhati sīlenāti  nāma saṃsāravattijano  ādaraṃ na kareyya karotyevāti attho
ccādi  sadevakena lokena ādaraṇīyasobhanādhippāyaṃ  bhavassa antasaṅkhātaṃ nibbānaṃ gataṃ  pabhuṃ  sammāsambuddhaṃ  nibbānasādhanābhilāsī  katamo saṃsāravattijano  ādaraṃ na kareyya karotyeva santo ca so bhāvo cāti ca sambhāvanīyo sambhāvo yasseti ca bhavassa antanti ca bhavantaṃ gatoti ca tassa sādhananti ca taṃ ākaṅkhati sīlenāti ca viggaho




ccādi laddho candanatarūnaṃ saṃsaggo paricayo tena sobhano gandho assāti  surabhi malayānilodakkhiṇapavamāno munindassa mukhamārutā bhītova tādisamuduttasītalattasugandhasampattiyā attano dūratarattā  anuvattati nti āgamanakriyāvisesanaṃ
ccādi  paṭiladdhacandanatarusārasamavāyena sobhanagandhasamannāgato malayadesato āgacchamānamāluto  buddhassa mukhasurabhivāsitapavanato  tādisamudusurabhisītalattassa attani asambhavato bhītova  saṇikaṃ  abhimukhametīti candanānaṃ saṃsaggoti ca laddho ca so candanasaṃsaggoti ca sobhano gandho yassāti ca laddhacandanasaṃsaggena sugandhīti ca malayato āgato aniloti ca munindamukhato nikkhanto mārutoti ca viggaho nti kriyāvisesanaṃ ettha tividhasamatāyaṃ kokilālāpasaṃvādiccāditividhalakkhiyassāpi mudūhi vā kevalehiccādinā dassitalakkhaṇattayena tulyatā supākaṭāvāti



 sukhumālatā kathīyati ccādinā  apharusāni  vaṇṇāni  bahūni yassā sā tathā niṭṭhurāni appakānīti ggahaṇena sūcitaṃ tatoyeva  kevalehi  sithilehi laghūhi akkharehi  niggatā  dukkhena uccāraṇā tato apetāni apagatāni byañjanāni yassā sāti anuvaditvā sukhumālatā vidhīyate
 idāni sukhumālataṃ dasseti ccādinā  akakkasavaṇṇabahulā  aniṭṭhurakkharānaṃ yebhuyyaggahaṇatoyeva sakalasithilavaṇṇavirahitā  dukkhuccāraṇīyavaṇṇehi vigataakkharasamannāgatā sukhumālatā nāmāti aniṭṭhurāni akkharāni pāyāni bahūni yassanti ca sabbe ca te komalā ceti ca tehi nissaṭāti  ca kicchena uccāraṇāti ca tehi apetānīti ca tāni byañjanāni yassāti ca viggaho niggahītāgamo



 udāharati iccādi  rūpasampattiṃ passantā madhuraṃ  vācaṃ suṇantā sādhavo  kīḷāya nicchantā carantīti sambandho katthāti āha ti
ccādinā lakkhiyamudāharati taṃ vuttatthameva



 visiṭṭhassāññadhammassa abhāvepimināvopādeyo bandhoti āha ccādi alaṅkārehi vihīnāpi edisī sukhumālatā  paṇḍitajanānaṃ  abhimukhabhāvaṃ vācāgocarattaṃ  upagacchati kimutaatthālaṅkārālaṅkitesaddo  sabhāvavutyādinā alaṅkārena  dittā pana tisayena  manuññāti
ccādi  evaṃvidhā sukhumālatā  atthālaṅkāravirahitāpi  paññavantānaṃ  abhimukhabhāvaṃ tesaṃ vacanavisayabhāvanti attho  pāpuṇāti  tena sabhāvavuttivaṅkavuttisambhūtena atthālaṅkārena jotamānā  atisayena  manuññā hoti alaṅkārehi vihīnāti ca tena ujjalāti ca viggaho



 tamudāharati ccādinā  lomahaṃsā iva romañcā eva vā  barihāni  tesaṃ  chattākārena vidhānaṃ yesaṃ te tathā sādhūti  vacanaṃ taṃsadisoyeva vā āhito  kekāsaṅkhāto yesaṃ te tathā  munisadisena munisaṅkhātena vā vāridena  mattā sādhusadisā sādhu eva vā  mayūrā  līlopetā vicaranti aññamaññaṃ ramantīti attho
 atthālaṅkārayuttasukhumālatamudāharati ccādinā  lomahaṃsasadisā romā eva vā piñchānaṃ barihānaṃ racanā chattākārena vitthāravantā  sādhūti vacanasadisehi sādhuvādehi vā pavattakekāninnādehi samannāgatā  munisadisena munisaṅkhātena vā meghena sañjātamadā  sajjanasadisā sādhuno eva vā mayūrā  līlopetā bhavantīti idaṃ asesavatthuvisayaṃ samāsarūpakaṃ amukhyapakkhe romañcā viya sādhuvādo viya muni viya sādhavo viyāti ca mukhyapakkhe piñcharacanā viya āhitaddhanī viya megho viya sikhāvalā viyāti upacaritabbaṃ romañcā eva piñchānīti ca tesaṃ racanā yesanti ca sādhuiti vādoti ca āhito ca so dhani ceti ca sādhuvādo āhitaddhani yesanti ca muni eva meghoti ca tena ummadāti ca sādhavo eva sikhāvalāti ca vākyaṃ munīmeghoti ettha dīghattaṃ chandānurakkhaṇatthaṃ



 na  kevalaṃ sukhumālatā saddeva atthepīti dassetumāha miccādi ti vijjateva taṃ tu anocityagāmmādivajjanā sambhavati ti tamudāharati disaddesu vattabbesu dīnaṃ saddānaṃ  kathanaṃ
 ayaṃ sukhumālatā na kevalaṃ saddeva atthepīti dassetuṃ āha miccādi  padābhidheyyagocarampi sukhumālattaṃ attheva tañca ocityahīnagāmmadosaparihārena sijjhati ti tamudāharati disaddesu vattabbesu disaddānaṃ  kathananti mato itiādi yesaṃ jīvitakkhayaṃ patto iccādīnamiti ca kittiseso itiādiyesaṃ devattaṃ gato saggakāyamalaṅkarītyādīnamiti ca viggaho





 silesaṃ dasseti ccādinā siliṭṭhānaṃ bandhalāghavābhāvena aññamaññaṃ siliṭṭhānaṃ padānaṃ saṃsaggena  manuñño guṇo tassa  pavattiṭṭhānaṃ  racanāya  asithilatā saha tena vattatīti ti anuvaditvā soyaṃ sileso nāmāti vidhīyate tyudāharati yathā ayaṃ sileso tathā aññopi tādiso daṭṭhabbo na tvayameveti  saddassattho
 idāni silesaṃ niddisati ccādinā  ṭhānakaraṇādīhi āsannavaṇṇānaṃ  vinyāsahetu aññamaññanissitānaṃ padānaṃ samavāyena manuññaguṇassa pavattiṭṭhānabhūto  bandhagāravasaṅkhātaracanāya asithilabhāvena saha pavatto  bandho sileso nāmāti sileso nāma bandhagāravo tappaṭipādakabandhopyettha silesoti vuccati siliṭṭhā ca te padā ceti ca tesaṃ saṃsaggoti ca tena ramaṇīyoti ca so eva guṇoti ca tassa ālayoti ca bandhassa guruno bhāvoti ca tena saha pavattatīti ca vākyaṃ taṃ yathā iccādi



iccādi bālinduno pañcamī  pañcadasakalassa vibbhamo manoharattaṃ taṃ chindati sīlenāti  pañcamīcandassa kalāsannibhānaṃ  nakhānaṃ āvaliyo tāsaṃ  sobhāhi saha  saṃyuttā sā munindassa padāniyeva ambhojāni padumāni tesaṃ kanti  tumhe sāmaññena vadati  pālayatu
 taruṇacandavilāsavināsanasabhāvasamannāgatanakhapantisobhāhi saha  saṃyuttā  sā sambuddhapādapadumasobhā  tumhe  rakkhatūti bālo ca so indu cāti ca tassa vibbhamoti ca taṃ chindati sīlenāti ca nakhānaṃ āvaliyoti ca tāsaṃ kantīti ca bālinduvibbhamacchediyo ca tā nakharāvalikantiyo cāti ca munindassa padānīti ca tāniyeva ambhojānīti ca tesaṃ kantīti ca viggaho





 udārattamavadhārayamāha iccādi  idameveti niyamābhāvā  cāgātisayādiko  adhimatto yadi  viññāyate bandheti viññāyati bandhapaddhatīti vakkhamānattā ayaṃ udāro bhaveti vidhi udāroyaṃ hotu kiṃ tato siyāti āha ccādi  ukkaṃsavatā guṇena  racanakkamo nāthabhūtena udāraguṇena saha vattatīti  sampadāvāti  vuttaṃ hoti
 idāni udārattamuddisati ccādinā  atisayavā  cāgātisayādiko saddāvaliyā paṭipādanīyo ānubhāvo  sace katthaci bandhe viññāyate  yathāvuttaguṇo  nāma bhave tena kiṃ payojananti ce  padāvali  ukkaṃsavatā guṇena  sappatiṭṭhā hoti ukkaṃso assa atthīti ca nāthena saha vattatīti ca bandhassa paddhatīti ca viggaho



 tamudāharati ccādinā ti bhagavantaṃ gottena ālapati  bhagavato pādambhojānaṃ rajāni reṇavo tehi  upadehitāni gattāni yesanti viggaho  janā te jantavo sabbappakārena rajolavenāpyanupalittattā rajehi kilesasaṅkhātehi  niggatā nirajā tesaṃ bhāvo  nikkilesabhāvaṃ  pāpuṇanti  acchariyaṃ yato rajasā littā nāma saṃkiliṭṭhāyeva siyuṃ bhavaṃ pana pādarajasā vilepane jane niraje karoti acchariyaṃ bhavato idanti attho
 idāni udāharati ccādinā bho gotama  sattā  tuyhaṃ  pādapadumareṇulittamatthakanalāṭādisarīrāvayavayuttā te  sattā  kilesasaṅkhātarajojallehi anupalittattā sabbappakārena  vigatakilesarajobhāvaṃ  pāpuṇanti  acchariyaṃ rajolittā nāma saṃkiliṭṭhā siyuṃ tvaṃ pana pādarajasā upalittepi satte niraje karosīti bhāvo iha bhagavato ukkaṃsaguṇo dīpito hoti pādāniyeva ambhojānīti ca tesaṃ rajānīti ca tehi littāni gattāni yesanti ca rajehi kilesehi niggatāti ca tesaṃ bhāvoti ca vākyaṃ



 ko panettha ukkaṃsavanto guṇo yena bandho sanātho siyāti ce āha miccādi miti  sammāsambuddhapabhāvassa  atisayo  padissate  bandhe tasmā  ukkaṃsavatā guṇena bandho sanātho siyāti pakāramimamaññatrapiatidisanto āha tiādi  paññāsampanno  iminā pakārena  evarūpaṃ  aññaṃ  vitakkeyya
 idāni  yathāvuttaguṇanidassanañca sissānusāsanañca dasseti miccādinā  imissaṃ anantaragāthāyaṃ  yathāvuttakkamena  tathāgatappabhāvassa  ādhikkaṃ  padissate tasmā jinānubhāvasaṅkhātena ukkaṃsavatā guṇena bandho sanātho bhaveyya  pasatthañāṇavanto  iminā kamena īdisaṃ  aññaṃ  kappeyya





 aparamudārappakāraṃ dassetumāha iccādi yaṃ  silāghanīyaṃ visesanaṃ upādiyati  na pana yathāvuttova udāro viññeyyo tyudāharati kīḷāya kīḷatthaṃ saro līlāya yutto hāso hemaṃ hemamayamaṅgadanti samāso taṃ ādi yesanti bāhirattho saddena kusumadāmamaṇimekhalādīnaṃ saṅgaho ayaṃ tu bandhapharusagāmmapariccāgā sambhavati
 aññamapi udāraṃ dasseti ccādinā yaṃ  pasaṃsanīyavisesanaṃ hoti sopi udāroti viññeyyo ti tamudāharati  kīḷāya kato saro  līlāya yutto hāso  suvaṇṇakeyūrāiccādayoti kīḷatthāya saroti ca līlāya yutto hāsoti ca hemaṃ hemamayaṃ aṅgadanti ca līlāhāso ca hemaṅgadañcāti ca tāni ādīni yesaṃ kusumadāmamaṇimekhalādīnanti ca viggaho ayamudāro bandhapharusagāmmādidosapariccāgena sijjhati






 kantiṃ kathayati ccādinā loke vidito  taṃ lokiyaṃ  abhidheyyaṃ  anatītā sabbesaṃ kavīnamitaresaṃ vā janānaṃ eva  manoharā kanti nāmāti vuccati ayaṃ pana saddaguṇo ativuttassa vākyadosassa pariccāgena sambhavati tenāha tiādi udāharaṇattho heṭṭhā vuttoyeva
 idāni kantiṃ dasseti ccādinā  loke pasiddhasaddatthamanatikkantā  sakalakavīnaṃ  manuññā  vuccate sā  ativuttadosassa  dosaparihāraparicchede kathitā hoti ativuttadosaparihārato eva kantiyā siddhattā tassa lakkhiyo eva etissā hotīti adhippāyo loke viditoti ca so ca so attho ceti ca viggaho ti kantiyā udāharaṇaṃ dasseti iccādi taṃ vuttameva






 atthabyattiṃ  byañjayati ccādinā  sambandhaatthassa saddato  vā sāmatthiyato vā  patīti aññathā vagamo gatyantarābhāvā yato vuttaṃ dullabhāvagatī sadda-sāmatthiyavilaṅghinīti tamanuvaditvā atthabyatti vidhīyate sā pana byākiṇṇaneyyādidosavajjanāya jāyate tadubhayā jātā  aneyyatā neyyaparihāre  pakāsitā paṭhamadutiyodāharaṇassattho vutto
 idāni atthabyattiṃ dasseti ccādinā  atthassa saddato  atthasāmatthiyato ca  tattheva vijjamānattā saddassa atthassa vā āharitvā vattabbassa abhāvo  nāma  tehi dvīhi jātā  aneyyatāsaṅkhatā atthabyatti  neyyadosaparihārapadese  pakāsitāti dullabhāvagatī sadda-sāmatthiyavilaṅghinīti vuttattā atthapatīti pana vinā saddañca sāmatthiyañca aññathānupalabbhatīti iha saddato atthatoti vuttaṃ atthassa byatti patītīti ca natthi neyyaṃ āharitabbaṃ assa abhidheyyassāti ca tassa bhāvoti ca te ca te ubho saddatthā cāti ca te avayavā etissāti ca neyyassa parihāroti ca vākyaṃ idāni ccādinā dvippakārāya atthabyattiyā yathākkamaṃ udāharaṇamanussāreti ccādigāthādvayena taṃ heṭṭhā vuttameva






 puna  dutiye tu ti āmantanaṃ  tava pādanakhesu  pakatiparisuddhatā  tucchā kasmāti ce  yasmā kāraṇā  pādanakhā  sannatassa  nāgarājassa  kirīṭassa  vā naramarānaṃ  moḷīnaṃ  chaviyo  pariccajanti sañchaviyo pana jahantīti ettha nakhesu sañchavittā pādanakhassa moḷīnaṃ nirantarappaṇāmābyabhicārānaramarādīnaṃ bhagavato pādāravindavandanaṃ sāmatthiyā phuṭaṃ gamyate
ccādi dhīra  tava pādanakhesu  pakatiparisuddhatā  tucchā kasmāti ce  yasmā  caraṇanakhā  pādānatassa anantanāgarājassa kirīṭassa sambandhinī avanatānaṃ vā anantānaṃ devamanussānaṃ moḷīnaṃ chāyā kantiyo  na vijahanti pakativaṇṇaṃ pahāya kirīṭakantisadisā te honti tasmā ettha candakiraṇasannibhānaṃ nakharaṃsīnaṃ samīpe moḷīnaṃ nakharaṃsīhi amadditasakakantiyuttabhāvamāpajjanaṃ tādisānaṃ nirantarappaṇāmābhāvābhāvato khattiyādīnaṃ munindapādāravindadvande nirantarappaṇāmo sāmatthiyā vibhūtaṃ gamyate sassa bhāvoti ca tena amalāti ca tesaṃ bhāvoti ca paṭhamapakkhe avanato ca so ananto cāti ca tassa moḷīti ca tassa chāyāyoti ca dutiyapakkhe anantā ca te moḷī ceti ca avanatānaṃ anantamoḷīti ca tesaṃ chāyāyoti ca vākyaṃ



 samādhiphalaṃ kiccāha ccādi nti yaṃ samādhiṃ  gajjapajjamissabhāvassa  sabbassa jīvitaṃ  tapparāyattā bandhassa  sabbepi kavino  cintenti jānanti ayaṃ  samādhikhyo guṇo  pakāsane  okāsaṃ anottarattā parassa sampatto uddiṭṭhānukkamenāti
 idāni samādhayo niddisati ccādinā  sabbepi kavayo  samādhiṃ ti pajjagajjavimissasaṅkhātassa bandhassa jīvitamiti maññanti ayaṃ samādhi nāma guṇo  uddiṭṭhānukkamena dassanokāsaṃ patto hoti bandhassa sāroti ca dassane avasaranti ca taṃ pattoti ca viggaho





 kathamayaṃ saddavohāro bandhe samādhīti vuccatītyāha ccādi  vatthuno pakatāpekkhāya  guṇo pasiddho  tasmā mukhyavisayā  amukhye visaye  lokappatītyanuvattanena  sādhu lokasīmānuvattanameveha sādhuttaṃ  āropyate  iminā kāraṇena  evaṃvidho dhammo tidha sammā ādhīyatīti evaṃ nīharitvā vuccatīti attho
 samādhīti ayaṃ vohāro bandhavisaye kathaṃ pavattatīti āsaṅkāyaṃ paṭhamaṃ nibbacanaṃ dassetuṃ āha ccādi yasmā  samādhānassa visayabhūtaamukhyato aññassa mukhyavatthuno pasiddhaguṇo  mukhyavisayato  amukhyavisaye  lokavohāramariyādāvirodhabhāvena lokappatītyanuvattaneneva sammā  ṭhapīyati  iminā kāraṇena  yathāvuttaguṇo  vuccatīti aññassa dhammoti ca lokassa sīmāti ca tassā anurodhoti ca viggaho







 samādhānavisayamāha iccādi  ṭhāne  pāṇavantānaṃ padatthānaṃ  guṇo  pāṇavirahite vatthuni  lokapatītyanuvattanena  āropyate evamuparipi yathānurūpaṃ ti rūpavirahite vatthuni ti sabbattha anuvattati  aghane asaṃhate vatthuni  daḷhassa  yathāvuttānaṃ samādhīnaṃ  udāharaṇaṃ  uddiṭṭhānukkamena
 uddese samādhayoti bahuvacanena niddiṭṭhānaṃ samādhīnaṃ visayamupadasseti ccādinā  kismiñci ṭhāne  indriyabaddhānaṃ guṇo  pāṇarahitavatthumhi  lokapatītianusārena  āropyate kvaci  rūpavantavatthuno dhammo  rūparahitavatthumhi kvaci  rasavantassa vatthuno dhammo  rasarahite ca kvaci  dravavantavatthuno dhammo  dravarahite ca  kvaci  kattuguṇo  kvaci  thaddhassa vatthuno dhammo  sarīrarahitepi sammā ādhīyate  channaṃ samādhīnaṃ  udāharaṇaṃ  apāṇe pāṇinanti uddiṭṭhānukkamena  bhaveyyāti na santi pāṇā asseti ca rūpā niggatoti ca rūpena yuttoti ca rasā niggatoti ca rasena saha vattamānoti ca dravāaññoti ca dravena dravabhāvena yuttoti ca kattuto aññoti ca kattuno bhāvoti ca natthi sarīraṃ assāti ca viggaho





iccādi ti lokattayekapaṭisaraṇabhūtatāya bhagavantaṃ ālapati tava uṇṇāromadhātusaṅkhātena puṇṇindunā  saṃyogena  kumudiniyo kumudākarā divāpi  vigatasoppā  suṭṭhuyeva pamodantīti parikappemīti ettha pāṇidhammassa suratarūpassa saṅgamassa viniddāya sampīṇanassa ca apāṇini āropitapumbhāve uṇṇāpuṇṇindumhi tathā āropitaitthibhāvāsu kumudinīsu lokasīmānurodhena samādhānato soyaṃ pasiddho dhammo samādhīti vuccati tadabhidhāyī saddo ca upacārato atthānugāmittā saddikavohāraṃ dasseti evamuparipi yathāyogaṃ
 tesu pāṇidhammasamādhino udāharaṇamādisati iccādinā nātha  tuyhaṃ  uṇṇāromamaṇḍalasaṅkhātapuṇṇacandena  aññamaññasamavāyahetunā  keravākarasaṅkhātā kumudiniyo divāpi  vikasitā  atisantuṭṭhā hontīti kappemīti indusampamodo saddena ñāyate ettha pāṇidhammasaṅkhāto suratasaṅgamo ca niddāpagamo ca sampamodanañcāti tiṇṇaṃ uṇṇāpuṇṇindukumudinīsaṅkhātesu apāṇesu lokavohārānatikkamma buddhiyā āropanena pāṇidhammato pasiddhā tayo atthā idha samādhayo nāma tappaṭipādakaganthopi atthānugāmittā tadupacārena samādhīti daṭṭhabbo puṇṇo ca so indu ceti ca uṇṇā eva puṇṇindu cāti ca vigatā niddā yehīti ca viggaho




iccādi nātha te pādambujesu ānatā paṇāmavasena  tilokakuharapavattino sattā  pīyūsarasesu viya  karuṇārasesu guṇesu siṅgārādo vise vīriye guṇe rāge drave rasoti  hi nighaṇṭu  nimujjamānā  naṭṭhā  vātādayo amatapakkhe aññattha tu  naṭṭhā  rāgādayo yesanti viggaho tatoyeva  sukhaṃ kāyikacetasikasukhaṃ itā pattā gatāti attho
 idāni rūpadhammasamādhino udāharaṇaṃ uddisati iccādinā nātha  tava  caraṇapadume paṇatā  devamanussā  sudhājalesu viya  anaññasādhāraṇakaruṇāguṇesu  nimujjamānā  vinaṭṭhavātapittādayo vinaṭṭharāgādidosā vā  tatoyeva ajarāmarasaṅkhātasukhaṃ  itā pattāti ettha rūpayuttajale labbhamānaṃ mujjanaṃ nirūpe dayāguṇe āropitaṃ hoti dayā eva rasā guṇāti ca amatā eva rasāti ca hatā vātādayo rāgādayo vā dosā yesanti ca pādāni eva ambujānīti ca tesu ānatāti ca viggaho
siṅgārādovise vīriye guṇe rāge draverasoti  ettha saddo guṇajalesu vattati




ccādi dhiyā īratīti  bho dhīra tava  manoharepi  karuṇādike  pasādaṃ na karonti  amadhuraguṇānaṃ  janānaṃ  cittappavatti ti kimiva dissati na viññāyate īdisīti yato tādisaguṇāvabodhaparammukhā mohandhakārasambandhitāti
 idāni sarasadhammasamādhino udāharaṇamuddisati ccādinā bho  te  pakatisundare karuṇāpaññāguṇepi  hīnādhimuttikā janā nappasīdanti  amadhuraguṇānaṃ  janānaṃ  cittappavatti  kathaṃ ruhati dhiyā īrati pavattatīti ca kā viya sā dissatīti ca khārā guṇā yesanti ca viggaho ettha samādhi nāma rasahīne āropitarasayuttadhammabhūtaṃ madhurakhāraguṇadvayaṃ




ccādi sabbatthasiddhassa mahāmunino cūḷakapuṭena  pātabbā  kundakusumassa sobhāsavantā jutivijambhino  parito  disantāni dhāvanti
 idāni dravayuttasamādhino udāharaṇamuddisati ccādinā  sabbakicce parinipphanna nipphannehi sabbatthehi vā samannāgata he tathāgata  cūḷakapuṭena pātabbā  kundasobhāhi samānalakkhaṇā kundasobhāsadisā vā  saṅkhyāmahantattā ānubhāvamahantattā vā mahantā vā arahattādayo guṇā  samantato  dasadisāsu dhāvantīti ettha dravayuttaguṇabhūto cūḷakapuṭapeyyabhāvo dravarahite guṇe āropito samādhi nāma hoti sabbe ca te atthā ceti ca te siddhā yasseti ca cūḷakameva puṭamiti ca tena peyyāti ca mahantā ca te guṇā ceti ca kundānaṃ sobhāti ca tāhi samānaṃ lakkhaṇaṃ yesanti ca viggaho




iccādi māroyeva ari sattūti  tena  attano sattiyā tassa vā  senāya  abhimukhaṃ chaḍḍitā  anekappakārā  bhindivāḷādayo  pariccattatikhiṇabhāvā tāyeva kuṇṭhabhāvappattiyā  lokappatītānubhāvānamamhākampi evarūpaṃ jātanti lajjantā  kathaṃ nāma pare amhe na jāneyyunti attano āvudhavesaṃ parivattitvā kusumavesena ti āmantanaṃ tava  pādesu sannatā
 idāni kattudhammasamādhino udāharaṇamuddisati ccādinā he  mārasattunā attano sattiyā vissaṭṭhā mārārino vā senāya vissaṭṭhā abhimukhe pātitā  anekappakārabhindivāḷaususattitomarādayo āvudhā  atikhiṇā  kasmā evaṃ lokapasiddhānubhāvānamamhākampi īdisaṃ vippakāramahosīti lajjantā  kathamamhe pare na jāneyyunti āvudhavesaṃ hitvā tadaññabhūtena pupphavesena tava  pādasamīpe natā ahesunti ettha kattudhammabhūtaṃ lajjanañca aññavesena parivattanañca ānatañceti ime lajjanādīnaṃ akattubhūtesu visayesu āropitā samādhayo nāma honti māro eva arīti ca balena vissaṭṭhāti ca mārārinā balavissaṭṭhāti ca mārārino balaṃ senāti ca tena vissaṭṭhāti ca nānā anekavidhā pakārā yesanti ca aññesaṃ vesoti ca añño ca so veso cāti ca pādesu ānatāti ca viggaho






iccādi  sabbaññutaññāṇasadiso soyeva vā  udayapabbato tasmiṃ  rattipariyante abhinikkhantasamaye  pātubhūto  munindasadiso soyeva vā  sūriyo  andhakāraṃ mohaṃ vā  accantameva  saddhammasadisena saddhammasaṅkhatena vā raṃsinā  padālento  sobhatīti
 idāni kaṭhinadhammasamādhino udāharaṇamuddisati ccādinā  sabbaññutaññāṇasadise sabbaññutaññāṇasaṅkhāte vā udayapabbate  rattikkhaye māraparājitasamaye vā udito pātubhūto  munindasadiso munindoyeva vā sūriyo  pakatighanandhakāraṃ bahalamohandhakāraṃ  saddhammasadisena saddhammabhūtena vā kiraṇena matisayena  padālento  sobhatīti ettha thaddhadhammabhūtaṃ bhedanaṃ asarīrabhūte andhakāre buddhiyā āropitaṃ samādhi nāma hoti munīnaṃ indoti ca soyeva bhānumāti ca bodho eva udayācaloti ca saddhammo eva raṃsīti ca viggaho



 koci dhammo amukhyavisaye bandhe sobhate na mukhyavisayeti dassanto āha iccādi vamanañca uggiranañca saddena virecanādipariggaho  yathāvuttaṃ  padhānetarā pasiddhavisayā visayantarapariggahalakkhaṇā  payogarūpā tato  aparigaḷitaṃ santaṃ amukhyabhūtaṃ  accantamanoharamalaṅkārarūpattā  itaraṃ pana mukhyanti vuttaṃ hoti  ekantena  asabbhasabhāvaṃ bandhe tassānucitabhāvato  paṭilabhati pasavatīti attho
 idāni imesuyeva pāṇidhammādīsu koci dhammo amukhyavisaye payutto pasattho mukhyavisaye payutto apasatthoti dassento ccādimāha  vamanauggiranavirecanādikaṃ  amukhyapayogato agaḷitaṃ amukhyabhūtaṃ  sabbesaṃ atipiyaṃ hoti  uttato byatirekaṃ mukhyavisaye payuttaṃ vamanuggiranādikaṃ pana  ekantena  sabhāvaappiyagāmmadosataṃ  sevatīti vamanañca uggiranañceti ca tāni ādīni yasseti ca guṇā appadhānā vuttīti ca tato apariccutanti ca viggaho



 udāharati miccādi  sammāsambuddhassa pādanakhānaṃ  seṇiyo  attano nirantaraṃ nissarantīnaṃ sobhāvisesānaṃ  uggiranalesena  candacchaviyo sabbattha patthaṭattā  pānaṃ karontīti takkemi kīdisī viyāti parikappanābījamāha ntiādi  candaṃ  pabhāvirahitaṃ  vidahamānā idañhi kappanābījaṃ yato nakhasobhāliṅganena candassa sobhāvato nippabhattaṃ passitvā mahattañca tassā nakhāvaliyo candakantī pivantīti parikappeti kantīnañca vamanabyājaṃ
 iṭṭhavisaye payuttavamanuggiranādīnamudāharaṇamuddisati miccādinā  munipādanakhaseṇiyo  attano candamarīcisadisasobhānaṃ  uggiranalesena  nimmalacandaṃ  attano sabbattha patthaṭattā nippabhaṃ karontiyo  candaraṃsiyo  pivanti maññe nakharaṃsīnaṃ sabbattha patthaṭattā sappabhassāpi candassa nippabhattañca nakharaṃsīnaṃ adhikattañca disvā candakantī pivanti iveti nakhāvalīnaṃ candakantipivanañca sakakantivamanañca pakati na hoti byājamiti kavinā parikappitaṃ hoti ettha bhattasitthādimukhyavisayato aññakantisaṅkhataamukhyavisaye payuttaṃ vamanaṃ guṇavuttīti ñātabbaṃ vamanameva byājamiti ca munino pādāti ca tesu nakhāti ca tesaṃ āvaliyoti ca candassa kantiyoti ca niggato pabhāhīti ca viggaho



 yathāvuttaṃ nigameti iccādinā iccevaṃ acitto kattā yassa taṃ  guṇo kammaṃ yassa taṃ ñca vamanādi matimanoharaṃ bhavati bandhocitattā nakhāvaliyo hi acittakattāro kantiyo guṇakammanti vamanamatrātisundaraṃ nedameva rujhanti āha iccādi  vamanādikaṃ sacittakattukampiyadiguṇakammaṃ  seṭṭhaṃ bandhocitattā
 anantarodāharaṇassa pasatthattañca kammani guṇe sati sacittakattukavamanādikañca iṭṭhamiti dassento miccādimāha  iminā pakārena  nakhāvalisaṅkhātaaviññāṇakakattuvantaṃ  nakhakantisaṅkhātaappadhānakammavantaṃ vamanādikaṃ  racanāya ucitattā rucijanakaṃ hoti  vamanādikaṃ  saviññāṇakakattuvantampi  amukhyakammaṃ ce  visiṭṭhameva kantīnanti bhāvasambandhe chaṭṭhiyā satipi vamanakriyāya kammattaṃ nātivattati natthi cittaṃ yesanti ca acittā kattāro yassāti ca guṇo kammaṃ yasseti ca saha  cittena vattamānoti ca vākyaṃ  nidassane  pakāre nipāto atha vā vacanavacanīyānaṃ  nigamārambhe nipātasamudāyo



 tadudāharati tiādinā  jinavaro  sakalasattanikāye  attano pemasaṅkhātaṃ anurāgaṃ  vamanto viya  atipaṇītaṃ dhammaṃ bhāsanto  sabbameva sampīṇeti ettha jinavaro kattā sacitto sneharaso guṇakammaṃ
 idāni sacittakakattupakkhe udāharaṇamuddisati ccādinā  jinavaro  sakalasattanikāye  attano pemasaṅkhātaanurāgaṃ  vamanto viya  ādikalyāṇādibhāvena paṇītaṃ  saddhammaṃ  desento yathāsayaṃ vadanto  kīdisaṃ puggalaṃ  pīṇeti evāti ettha uggiranaṃ jinavarasaṅkhatasacittakakattuvantampi sneharasasaṅkhātaamukhyakammayuttattā pasatthaṃ hoti sneho eva raso anurāgoti viggaho








 ganthantarāhitavāsanāya  tadanubandhapaṭibhāne cāvijjamānepi sutena abhiyogabalena kavitā kitti ca tadanugatā samupalabbhatīti samanusāsati iccādinā  byākaraṇe kismiñci idameveti niyamābhāvā  cheko  abhidhānasatthe ca  vuttijātippapañcapakāsakachandovicitisatthe ca  alaṅkārasatthe ca kusalo na kevalaṃ saddasattheyeva atha ca pana manavarataṃ divā ca ratto ca kato  vāyāmo racanāvisaye yassa soyaṃ  bandhakaraṇasaṅkhātakaviguṇaparihīnopi  kaviguṇopetesu  gaṇanaṃ  paṭilabhitvā  atibahuṃ  parisuddhabandharacanālakkhaṇaṃ tappabhavaṃ khyātaṃ  paṭilabhatevāti



 idāni uddesakkamena saddālaṅkāre niddisitvā byākaraṇanighaṇṭuchandoparivārite imasmiṃ nirantarābhiyogo ihalokiyādimahantayasassa kāraṇamiti sissānamanusāsanto ccādimāha  theranavamajjhimesu koci  saddānusāsanabyākaraṇavisaye pakatipaccayādivibhāgakappanāya cheko  abhidhānachandoalaṅkārasatthesupi  taṃtaṃvibhāgabuddhīnaṃ paṭipādanena cheko  dhāraṇamanasikāravasena niccaṃ katussāho hoti  appamādī  pakatisiddhakabbaracanaguṇarahitopi  kabbakattūsu gaṇanaṃ  kabbakaraṇaṭīkākaraṇādipakārena ogāhetvā taṃ gaṇanaṃ pāpuṇitvā  anappakasabhāvaṃ atibahuṃ  niddosaṃ sattharacanalakkhaṇaṃ puññasañcayaṃ tappabhavaṃ pasiddhiṃ vā  labhatevāti yathāvuttasatthesu abhiyogo bandhassa ekantakāraṇameva vuttaṃ hi
sābhāvikī ca paṭibhā
sutañca bahunimmalaṃ
amando cābhiyogoyaṃ
hetu hotiha bandhaneti 
tattha  sabhāvasiddhā  paññā ca  anappakaṃ nijjaṭaṃ  ca anappako abhyāso ceti ayameso sabbopi  imissaṃ kabbaracanāyaṃ  kāraṇaṃ bhavatīti sadde sāsati ettha etenāti imasmiṃ atthe tappaccayañca ssa desañca katvā saddasatthanti ñātabbaṃ saddasatthe kusaloti ca nighaṇṭu ca chando ca alaṅkati alaṅkārañceti ca viggaho ettha saddo satthāpekkhāya napuṃsako hoti niccaṃ kato abhiyogo asseti ca kavino bhāvoti ca tena vikaloti ca amandaṃ rūpaṃ sabhāvo yasseti ca vākyaṃ


