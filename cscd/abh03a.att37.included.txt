

 idāni  parinibbānakathā nāma hoti tattha yasmā arahā sabbaññuvisaye appahīnasaṃyojanova parinibbāyati tasmā atthi kiñci saṃyojanaṃ appahāya parinibbānanti yesaṃ laddhi seyyathāpi andhakānaṃ te sandhāya pucchā sakavādissa paṭiññā itarassa sesamettha heṭṭhā vuttanayamevāti


 idāni  kusalacittakathā nāma hoti tattha yasmā arahā sativepullappatto parinibbāyantopi sato sampajānova parinibbāti tasmā kusalacitto parinibbāyatīti yesaṃ laddhi seyyathāpi andhakānaṃ te sandhāya pucchā sakavādissa paṭiññā itarassa atha naṃ yasmā kusalacitto nāma puññābhisaṅkhārābhisaṅkharaṇādivasena hoti tasmā tenatthena codetuṃ ntiādimāha sesamettha yathāpāḷimeva niyyāti ti idaṃ javanakkhaṇe kiriyasatisampajaññānaṃ vasena asammohamaraṇadīpanatthaṃ vuttaṃ na kusalacittadīpanatthaṃ tasmā asādhakanti


 idāni  āneñjakathā nāma hoti tattha bhagavā catutthajjhāne ṭhito parinibbāyīti sallakkhetvā arahā āneñje ṭhito parinibbāyatīti yesaṃ laddhi seyyathāpi ekaccānaṃ uttarāpathakānaṃ te sandhāya pucchā sakavādissa paṭiññā itarassa ti bhavaṅgacitte sabbe hi saññino sattā bhavaṅgacitte ṭhatvā bhavaṅgapariyosānena cuticittena kālaṃ karonti iti naṃ iminā atthena codetuṃ evamāha tattha kiñcāpi catuvokārabhave arahato pakaticittampi āneñjaṃ hoti ayaṃ pana pañho pañcavokārabhavavasena uddhaṭo tasmā ti āha sesamettha uttānatthamevāti


 idāni dhammābhisamayakathā nāma hoti tattha atītabhave sotāpannaṃ mātukucchiyaṃ vasitvā nikkhantaṃ disvā atthi gabbhaseyyāya dhammābhisamayoti  yesaṃ laddhi seyyathāpi ekaccānaṃ uttarāpathakānaṃ te sandhāya pucchā sakavādissa paṭiññā itarassa atha naṃ yadi tattha dhammābhisamayo atthi dhammābhisamayassa kāraṇehi dhammadesanādīhi bhavitabbanti codetuṃ tiādimāha tiādi bhavaṅgavāraṃ sandhāya vuttaṃ gabbhaseyyāya hi yebhuyyena bhavaṅgameva pavattati teneva satto kiriyamayappavattābhāvā sutto bhāvanānuyogassa abhāvā pamatto kammaṭṭhānapariggāhakānaṃ satisampajaññānaṃ abhāvā muṭṭhassati asampajāno nāma hoti tathārūpassa kuto dhammābhisamayoti


 idāni  tissopikathā nāma honti tattha acirajātānaṃ pana sotāpannānaṃ arahattappattiṃ suppavāsāya ca upāsikāya sattavassikaṃ gabbhaṃ disvā atthi gabbhaseyyāya arahattappattīti ca supine ākāsagamanādīni disvā atthi dhammābhisamayoti ca atthi tattha arahattappattīti ca idhāpi yesaṃ laddhiyo seyyathāpi tesaññeva te sandhāya pucchā sakavādissa paṭiññā itarassa sesamettha purimakathā sadisamevāti


 idāni abyākatakathā nāma hoti tattha atthesā bhikkhave cetanā sā ca kho abbohārikāti  vacanato sabbaṃ supinagatassa cittaṃ abyākatanti yesaṃ laddhi seyyathāpi ekaccānaṃ uttarāpathakānaññeva te sandhāya pucchā sakavādissa paṭiññā itarassa sesamettha yathā pāḷimeva niyyāti nti idaṃ  āpattiṃ sandhāya vuttaṃ supinagatassa hi pāṇātipātādivasena kiñcāpi akusalacittaṃ pavattati vatthuvikopanaṃ pana natthīti na sakkā tattha āpattiṃ paññapetuṃ iminā kāraṇena taṃ abbohārikaṃ na abyākatattāti


 idāni āsevanapaccayakathā nāma hoti tattha yasmā sabbe  dhammā khaṇikā  na koci muhuttampi ṭhatvā āsevanapaccayaṃ āsevati nāma tasmā natthi kiñci āsevanapaccayatā āsevanapaccayatāya uppannaṃ pana na kiñci atthīti yesaṃ laddhi seyyathāpi tesaññeva te sandhāya pucchā sakavādissa paṭiññā itarassa atha naṃ suttavaseneva paññāpetuṃ tiādi ābhataṃ taṃ sabbaṃ uttānatthamevāti


 idāni khaṇikakathā nāma hoti tattha yasmā sabbasaṅkhatadhammā aniccā tasmā ekacittakkhaṇikāyeva samānāya hi aniccatāya eko lahuṃ bhijjati eko cirenāti ko ettha niyāmoti yesaṃ laddhi seyyathāpi pubbaseliyāparaseliyānaṃ te sandhāya ti pucchā sakavādissa paṭiññā itarassa tiādīsu tesaṃ tathā saṇṭhānaṃ apassanto paṭikkhipati ntiādi yadi sabbe ekacittakkhaṇikā bhaveyyuṃ cakkhāyatanādīni cakkhuviññāṇādīhi saddhiṃyeva uppajjitvā nirujjheyyunti codanatthaṃ vuttaṃ itaro pana antomātukucchigatassa viññāṇuppattiṃ sandhāya paṭikkhipati  pavattaṃ sandhāya laddhivasena paṭijānāti sesamettha uttānatthamevāti ti yasmā niccā na honti tasmā ekacittakkhaṇikāti attano ruciyā kāraṇaṃ vadati taṃ avuttasadisamevāti


