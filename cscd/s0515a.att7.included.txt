
 sattame  tissametteyyasutte ti methunadhammaṃ samāyuttassa ti evamāha ti piyavacanametaṃ ti nāmaṃ tassa therassa sopi hi tissoti nāmena ti gottaṃ gottavaseneva esa pākaṭo ahosi tasmā aṭṭhuppattiyaṃ  vuttaṃ  tissametteyyā nāma dve sahāyāti nti upaghātaṃ ti ācikkha ti piyavacanametaṃ niddukkhāti vuttaṃ hoti nti tava vacanaṃ sutvā ti sahāyaṃ ārabbha dhammadesanaṃ yācanto bhaṇati so pana sikkhitasikkhoyeva
ti idaṃ niddisitabbassa methunadhammassa upadesapadaṃ ti asataṃ nīcajanānaṃ dhammo ti gāmavāsīnaṃ sevanadhammo ti vasalānaṃ dhammo kilesavassanato vā sayameva vasalo dhammoti vasaladhammo ti duṭṭho ca kilesehi duṭṭhattā thūlo ca anipuṇabhāvatoti duṭṭhullo yasmā ca tassa dhammassa parivārabhūtaṃ dassanampi gahaṇampi āmasanampi phusanampi ghaṭṭanampi duṭṭhullaṃ tasmāpi duṭṭhullo so methunadhammo ti udakaṃ assa ante suddhatthaṃ ādiyatīti udakanto udakantoyeva odakantiko raho paṭicchanne okāse kattabbatāya  vinaye pana duṭṭhullaṃ odakantikaṃ rahassanti  pāṭho tattha tīsu padesu ti padaṃ parivattetvā yaṃ tanti  katvā yojetabbaṃ yaṃ taṃ duṭṭhullaṃ so methunadhammo yaṃ taṃ odakantikaṃ so methunadhammo yaṃ taṃ rahassaṃ  so methunadhammoti idha pana yo so asaddhammo so methunadhammo yo so rahasso so methunadhammoti evaṃ yojanā veditabbā dvayena dvayena samāpajjitabbato  tattha yojanā  yā sā dvayaṃdvayasamāpatti so methunadhammo nāmāti ti kena kāraṇena kena pariyāyena methunadhammoti kathīyati taṃ kāraṇaṃ dassento ntiādimāha tattha nti  dvinnaṃ itthipurisānaṃ rāgena rañjitānaṃ nti visesena suṭṭhu rañjitānaṃ nti kilesena tintānaṃ nti kusalācāraṃ pariyādiyitvā madditvā ṭhitānaṃ magge corā pariyuṭṭhitātiādīsu viya nti kusalacittaṃ pariyādiyitvā khepetvā ṭhitacittānaṃ nti dvinnaṃ kilesena sadisānaṃ ti sabhāvo ti tena kāraṇena taṃ upamāya sādhento tiādimāha tattha ti pubbabhāge kalahakārakā dve ti sadisāti vuccanti ti tattha tattha gantvā bhaṇḍanaṃ karontā ti vācākalahaṃ karontā ti nānāvacanaṃ karontā ti vinicchayapāpuṇanavisesakāraṇaṃ karontā ti vādapaṭivādino ti vācaṃ kathentā nti upamāsaṃsandanaṃ
ti saññuttassa ti ādarena yuttassa ti visesena yuttassa ti ekato yuttassa ti taṃcaritaṃ karontassa ti taṃbahulaṃ karontassa ti taṃgaruṃ karontassa ti tasmiṃ natacittassa ti tasmiṃ natakāyassa ti  tasmiṃ abhimukhakāyassa ti tasmiṃ adhiharitassa ti taṃ adhipatiṃ jeṭṭhakaṃ katvā pavattassa
nti niddesassa uddesavacanaṃ nti pīḷanaṃ nti samīpaṃ katvā pīḷanaṃ nti ghaṭṭanaṃ nti pīḷanaṃ sabbaṃ aññamaññavevacanaṃ nti hiṃsanaṃ nti tattha tattha upagantvā pīḷanākāraṃ ti kathehi ti  vissajjehi ti dassehi ti ñāpehi ti ṭhapehi ti pākaṭaṃ karohi ti bhājehi ti tīraṃ pāpehi ti pākaṭaṃ karohi
nti tava vācaṃ nti vacanaṃ nti ācikkhanaṃ nti ovādaṃ nti anusāsanaṃ ti sotena sutvā ti tasseva vevacanaṃ ti sammā gahetvā ti anāsetvā ti sallakkhetvā
nti pariyattipaṭipattito duvidhampi sāsanaṃ nassati ti padapūraṇamattaṃ nti tasmiṃ puggale etaṃ anariyaṃ yadidaṃ micchāpaṭipadā nti guṇavisiṭṭhasabbasattuttamagarugāravādhivacanaṃ tenāhu porāṇā 
bhagavāti  vacanaṃ seṭṭhaṃ bhagavāti vacanamuttamaṃ
garu gāravayutto so  tena vuccatīti 
catubbidhaṃ vā nāmaṃ āvatthikaṃ liṅgikaṃ nemittikaṃ adhiccasamuppannanti adhiccasamuppannaṃ nāma lokiyavohārena yadicchakanti vuttaṃ hoti tattha vaccho dammo balībaddhoti evamādi  daṇḍī chattī sikhī karīti evamādi  tevijjo chaḷabhiññoti evamādi  sirivaḍḍhako dhanavaḍḍhakoti evamādi  vacanatthaṃ anapekkhitvā pavattaṃ  idaṃ pana ti nāmaṃ nemittikaṃ na mahāmāyāya na suddhodanamahārājena na asītiyā ñātisahassehi kataṃ na sakkasantusitādīhi devatāvisesehi kataṃ vakkhati ca bhagavāti netaṃ nāmaṃ mātarā kataṃ paṭilābhā sacchikā paññatti yadidaṃ bhagavāti 
bhāgyavā bhaggavā yutto bhagehi ca vibhattavā
bhattavā vantagamano bhavesu  tatoti 
tattha 
vaṇṇāgamo vaṇṇavipariyāyo dve cāpare vaṇṇavikāranāsā
dhātūnamatthātisayena yogo taduccate pañcavidhaṃ niruttinti 
evaṃ  vuttaniruttilakkhaṇaṃ gahetvā padasiddhi veditabbā tattha nakkhattarājāriva tārakānanti ettha rakārāgamo viya avijjamānassa akkharassa āgamo  nāma hiṃsanā hiṃsoti vattabbe sīhoti viya vijjamānakkharānaṃ heṭṭhupariyavasena parivattanaṃ  nāma nave channake dānaṃ diyyatīti ettha akārassa ekārāpajjanatā viya aññakkharassa aññakkharāpajjanatā  nāma jīvanassa mūto jīvanamūtoti vattabbe jīmūtoti vakāranakārānaṃ vināso viya vijjamānakkharavināso  nāma pharusāhi vācāhi pakrubbamāno āsajja maṃ tvaṃ vadasi kumārāti ettha pakrubbamānoti padassa abhibhavamānoti atthapaṭipādanaṃ viya tattha tattha yathāyogaṃ visesatthayogo  nāma
evaṃ  niruttilakkhaṇaṃ gahetvā saddanayena vā pisodarādinissito patiṭṭhānīti pisodarādipakkhepalakkhaṇaṃ gahetvā yasmā lokiyalokuttarasukhābhinibbattakaṃ  dānasīlādipārappattaṃ bhāgyamassa atthi tasmā bhāgyavāti vattabbe bhagavāti vuccatīti ñātabbaṃ
yasmā pana lobhadosamohaviparītamanasikāraahirikānottappakodhūpanāhamakkhapaḷāsaissā- macchariyamāyāsāṭheyyathambhasārambhamānātimānamadapamādataṇhāavijjātividhākusalamūladuccarita- saṃkilesamalavisamasaññāvitakkapapañcacatubbidhavipariyesaāsavaganthaoghayogaagati- taṇhuppādupādānapañcacetokhīlavinibandhanīvaraṇābhinandanachavivādamūlataṇhākāyasattānusaya- aṭṭhamicchattanavataṇhāmūlakadasākusalakammapathadvāsaṭṭhidiṭṭhigataaṭṭhasatataṇhāvicaritappabhesabbadaratha- pariḷāhakilesasatasahassāni saṅkhepato vā pañca kilesakhandhaabhisaṅkhāradevaputtamaccumāre abhañji tasmā bhaggattā etesaṃ parissayānaṃ bhaggavāti vattabbe ti vuccati āha cettha 
bhaggarāgo bhaggadoso bhaggamoho anāsavo
bhaggāssa pāpakā dhammā  tena vuccatīti 
bhāgyavantatāya cassa satapuññajalakkhaṇavarassa rūpakāyasampatti dīpitā hoti bhaggadosatāya dhammakāyasampatti tathā lokiyasarikkhakānaṃ bahumatabhāvo  gahaṭṭhapabbajitehi abhigamanīyatā abhigatānañca nesaṃ kāyacittadukkhāpanayane paṭibalabhāvo āmisadānadhammadānehi upakāritā lokiyalokuttarasukhehi ca saññojanasamatthatā dīpitā hoti
yasmā ca loke issariyadhammayasasirikāmapayattesu chasu dhammesu bhagasaddo pavattati paramañcassa sakacitte  aṇimālaṅghimādikaṃ vā lokiyasammataṃ sabbākāraparipūraṃ atthi tathā lokuttaro  lokattayabyāpako yathābhuccaguṇādhigato ativiya parisuddho  rūpakāyadassanabyāvaṭajananayanappasādajananasamatthā sabbākāraparipūrā sabbaṅgapaccaṅga yaṃ yaṃ etena icchitaṃ patthitaṃ attahitaṃ parahitaṃ vā tassa tassa tatheva abhinipphannattā  icchiticchitatthanipphattisaññito  sabbalokagarubhāvappattihetubhūto sammāvāyāmasaṅkhāto  ca atthi tasmā imehi bhagehi yuttattāpi ti iminā atthena ti vuccati
yasmā  pana kusalādīhi bhedehi sabbadhamme khandhāyatanadhātusaccaindriyapaṭiccasamuppādādīhi vā kusalādidhamme pīḷanasaṅkhatasantāpavipariṇāmaṭṭhena vā  āyūhananidānasaṃyogapalibodhaṭṭhena  nissaraṇavivekāsaṅkhataamataṭṭhena nirodhaṃ niyyānikahetudassanādhipateyyaṭṭhena  vibhattavā vibhajitvā vivaritvā desitavāti vuttaṃ hoti tasmā ti vattabbe ti vuccati
yasmā ca esa dibbabrahmaariyavihāre kāyacittaupadhiviveke suññatappaṇihitānimittavimokkhe aññe ca lokiyalokuttare uttarimanussadhamme bhaji sevi bahulamakāsi tasmā ti vattabbe ti vuccati
yasmā pana tīsu bhavesu taṇhāsaṅkhātaṃ gamanaṃ anena vantaṃ tasmā bhavesu vantagamanoti vattabbe bhavasaddato bhakāraṃ gamanasaddato gakāraṃ vantasaddato vakārañca dīghaṃ katvā ādāya ti vuccati yathā loke mehanassa khassa mālāti vattabbe mekhalāti vuccati
puna  aparampi pariyāyaṃ niddisanto tiādimāha tattha bhaggo rāgo assāti bhaggarāgo dīsupi eseva nayo ti vinivijjhanaṭṭhena kilesā eva ti uddesavasena vibhāgaṃ katvā bhājesi ti niddesavasena vividhā bhājesi ti paṭiniddesavasena pakārena vibhaji ugghaṭitaññūnaṃ vasena  vipañcitaññūnaṃ vasena  neyyānaṃ vasena 
nti 
cittīkataṃ mahagghañca atulaṃ dullabhadassanaṃ
anomasattaparibhogaṃ ratanaṃ tena vuccatīti  
evaṃ vaṇṇitaṃ dhammaratanaṃ tividhena bhājesi ti kāmabhavādīnaṃ navannaṃ bhavānaṃ paricchedaṃ pariyantaṃ parivaṭumaṃ kārako ti vaḍḍhitakāyo tathā itaresupi ti sevi ti gāmassa vā nagarassa vā indakhīlato bahi araññaṃ vanapatthāni manussūpacārātikkantāni  vanasaṇḍāni ti yattha manussā na kasanti na vapanti dūrāni senāsanāni keci pana vanapattānīti yasmā yattha byagghādayo atthi taṃ vanaṃ te pālayanti rakkhanti tasmā tehi rakkhitattā vanapattānīti vadanti ti seti ceva āsati ca etthāti senāsanāni ti vacanasaddena appasaddāni ti gāmanagaranigghosasaddena appanigghosāni ti antosañcaraṇajanassa sarīravātena virahitāni vijanavādānītipi pāṭho antojanavādena virahitānīti attho vijanapātānītipi pāṭho janasañcāravirahitānīti attho ti manussānaṃ rahassakaraṇaṭṭhānāni ti vivekānurūpāni ti bhāgo cīvarādikoṭṭhāso assa atthīti bhāgī paṭilābhavasena attharasādibhāgo assa atthīti bhāgī ti hetuphalasampattisaṅkhātassa attharasassa ti hetusampattisaṅkhātassa dhammarasassa vuttañhetaṃ hetuphale ñāṇaṃ atthapaṭisambhidā hetumhi ñāṇaṃ dhammapaṭisambhidāti  ti phalasampattisaṅkhātassa vimuttirasassa vuttampi cetaṃ kiccasampattiatthena raso nāma pavuccatīti 
nti paṭhamajjhānādīnaṃ catunnaṃ jhānānaṃ nti mettādīnaṃ pharaṇappamāṇavirahitānaṃ catunnaṃ brahmavihārānaṃ nti ākāsānañcāyatanādīnaṃ catunnaṃ arūpajjhānānaṃ nti rūpī rūpāni passatītiādinā  nayena vuttānaṃ ārammaṇavimuttānaṃ aṭṭhannaṃ vimokkhānaṃ nti  ettha abhibhūtāni āyatanāni etesaṃ jhānānanti abhibhāyatanāni jhānāni ti adhiṭṭhānaṭṭhena āyatanasaṅkhātāni kasiṇārammaṇāni ñāṇuttariko hi puggalo visadañāṇoti kiṃ ettha ārammaṇe samāpajjitabbaṃ na mayi cittekaggatākaraṇe bhāro atthīti tāni ārammaṇāni abhibhavitvā samāpajjati saha nimittuppādenevettha appanaṃ nibbattetīti attho evaṃ uppāditāni jhānāni abhibhāyatanānīti vuccanti tesaṃ aṭṭhannaṃ abhibhāyatanānaṃ nti pubbaṃ pubbaṃ anu anupubbaṃ anupubbaṃ viharitabbato samāpajjitabbato anupubbavihārasamāpatti anupaṭipāṭiyā samāpajjitabbāti attho tāsaṃ navannaṃ anupubbavihārasamāpattīnaṃ nti girimānandasutte  āgatānaṃ aniccasaññādīnaṃ dasannaṃ saññābhāvanānaṃ nti sakalaṭṭhena kasiṇasaṅkhātānaṃ pathavīkasiṇajjhānādīnaṃ dasannaṃ jhānānaṃ ti ānāpānassatisampayuttasamādhissa  ti asubhajjhānasamāpattiyā nti dasabalabalānaṃ dasannaṃ nti visāradabhāvānaṃ catunnaṃ vesārajjānaṃ nti paṭisambhidāñāṇānaṃ catunnaṃ nti iddhividhādīnaṃ channaṃ abhiññāṇānaṃ nti sabbaṃ kāyakammaṃ ñāṇānuparivattītiādinā  nayena upari āgatānaṃ channaṃ buddhadhammānaṃ
tattha cīvarādayo bhāgyasampattivasena vuttā attharasatiko  paṭivedhavasena vutto adhisīlatiko paṭipattivasena jhānattiko rūpārūpajjhānavasena vimokkhattiko samāpattivasena saññācatukko upacārappanāvasena satipaṭṭhānādayo sattatiṃsabodhipakkhiyadhammavasena ntiādayo āveṇikadhammavasena vuttāti veditabbā
ito  paraṃ ntiādi atthamanugatā ayaṃ paññattīti ñāpanatthaṃ vuttaṃ tattha  pabbajjupagatā  bhovādino samitapāpabāhitapāpā vā  sakkādayo brahmāno ca nti vimokkho arahattamaggo vimokkhassa anto arahattaphalaṃ tasmiṃ vimokkhante bhavaṃ vimokkhantikaṃ nāmaṃ sabbaññubhāvo hi arahattamaggena sijjhati arahattaphalādhigamena siddho hoti tasmā sabbaññubhāvo vimokkhante bhavo hoti taṃ nemittikampi nāmaṃ vimokkhante bhavaṃ nāma hoti tena vuttaṃ  vimokkhantikametaṃ buddhānaṃ bhagavantānanti ti mahābodhirukkhamūle yathāvuttakkhaṇe sabbaññutaññāṇassa paṭilābhena saha ti arahattaphalasacchikiriyāya sabbadhammasacchikiriyāya vā jātā paññatti ti yā ayaṃ bhagavāti paññatti
ti dvīhi koṭṭhāsehi nti tepiṭakaṃ buddhavacanaṃ ti paṭipajjati etāyāti paṭipatti nti tena puggalena yaṃ pariyāpuṭaṃ sajjhāyitaṃ karaṇatthe sāmivacanaṃ pariyāpuṭṭantipi pāṭho nti ubhatovibhaṅganiddesakhandhakaparivārā suttanipāte maṅgalasutta-  ratanasutta-  tuvaṭakasuttāni  aññampi ca suttanāmakaṃ tathāgatavacanaṃ suttanti veditabbaṃ nti sabbampi sagāthakaṃ suttaṃ geyyanti veditabbaṃ visesena saṃyuttake sakalopi sagāthāvaggo nti  sakalaṃ abhidhammapiṭakaṃ niggāthakaṃ suttaṃ yañca aññampi aṭṭhahi aṅgehi asaṅgahitaṃ buddhavacanaṃ  taṃ veyyākaraṇanti veditabbaṃ ti dhammapadaṃ theragāthā therīgāthā suttanipāte nosuttanāmikā suddhikagāthā ca gāthāti veditabbā nti somanassañāṇamayikagāthāpaṭisaṃyuttā dveasīti suttantā udānanti veditabbaṃ nti vuttañhetaṃ bhagavatātiādinayappavattā  dasuttarasatasuttantā itivuttakanti veditabbaṃ nti apaṇṇakajātakādīni  paṇṇāsādhikāni pañcajātakasatāni jātakanti veditabbaṃ nti cattārome  bhikkhave acchariyā abbhutadhammā ānandetiādinayappavattā  sabbepi acchariyaabbhutadhammapaṭisaṃyuttā suttantā abbhutadhammanti veditabbaṃ nti cūḷavedalla-  mahāvedalla-  sammādiṭṭhi-  sakkapañha-  saṅkhārabhājaniyamahāpuṇṇamasuttādayo  sabbepi vedañca tuṭṭhiñca laddhā laddhā pucchitasuttantā vedallanti veditabbaṃ nti idaṃ vuttappakāraṃ tepiṭakaṃ buddhavacanaṃ pariyāpuṇitabbaṭṭhena pariyatti anusāsanaṭṭhena sāsananti katvā pariyattisāsanaṃ ti tampi pariyattisāsanaṃ nassati ti ādito nassati ti parammukho hoti
nti lokuttaradhammato pubbabhāgo tadatthaṃ paṭipajjīyatīti paṭipatti sāsīyanti ettha veneyyāti sāsanaṃ tiādayo vuttanayā eva
ti jīvitindriyampi ghāteti ti parapariggahitampi vatthuṃ gaṇhāti ti gharasandhimpi chindati ti gāme paharitvā mahāvilopampi karoti ti paṇṇāsamattehipi saṭṭhimattehipi parivāretvā jīvaggāhaṃ gahetvāpi dhanaṃ āharāpeti ti panthadūhanakammaṃ karoti ti paradāresu cārittaṃ āpajjati ti atthabhañjanakaṃ musāpi vadati ti anariyasabhāvo
ti pabbajjāsaṅkhātena vā gaṇāvavassaggaṭṭhena vā pubbe loke viharitvā nti taṃ vibbhantakaṃ puggalaṃ yathā hatthiyānādiyānaṃ adantaṃ visamampi ārohati ārohanakampi bhañjati papātepi papatati evaṃ  kāyaduccaritādivisamārohanena nirayādīsu atthabhañjanena jātipapātādīsu papatanena ca yānaṃ bhantaṃva hīnaṃ puthujjanañca āhūti
ti pabbajjākoṭṭhāsena vā pabbajito samaṇoti gaṇanāropanena vā ti gaṇasaṅgaṇikārāmataṃ vissajjetvā vassaggaṭṭhena vā
ti ekakova gāmato nivattati ti niddesassa uddesapadaṃ ti aññasmiṃ kāle aparabhāge nti sabbaññubuddhaṃ nti svākkhātatādiguṇayuttaṃ dhammaṃ nti suppaṭipannatādiguṇayuttaṃ saṅghaṃ nti adhisīlādisikkhitabbaṃ sikkhaṃ ti buddhādiṃ paṭikkhipitvā ti hīnatthāya gihibhāvāya ti nivattitvā  ekavāraṃ sevati  anekavidhena sevati  allīyitvā sevati  punappunaṃ sevati
nti vibbhantaṃ nti dantabhāvaṃ anupanītaṃ nti susikkhitakiriyaṃ asikkhāpitaṃ nti na vinītaṃ ācārasampattiyā asikkhitaṃ ti vuttappakāraṃ yānaṃ adantātiyuttaṃ bhantaṃ visamamaggaṃ upeti ti visamaṃ hutvā ṭhitaṃ kharakhāṇumpi tathā  pabbatapāsāṇampi ārohati ti vayhādiyānaṃ ārohantassa pājentassa hatthapādādimpi bhindati ti ekatocchinnapabbhārapapātepi pāteti ti so paṭikkantako ti anavaṭṭhitayānasadiso ti kusalakammapathato paṭikkamitvā apāyapathabhūtaṃ uppathaṃ micchāmaggaṃ upeti ti samassa paṭipakkhaṃ kāyaduccaritasaṅkhātaṃ visamaṃ kāyakammaṃ ārohati sesesupi eseva nayo ti nirassādasaṅkhāte niraye attabhāvaṃ cuṇṇavicuṇṇaṃ karoti ti vividhakammakāraṇavasena bhañjati ti piyavippayogādidukkhavasena ti jātipapātepi pāteti dīsupi eseva nayo ti idha adhippetalokameva dasseti
ti niddesassa uddesapadaṃ tattha puthujjanāti 
puthūnaṃ  jananādīhi kāraṇehi puthujjano
puthujjanantogadhattā puthuvāyaṃ jano iti
so  hi puthūnaṃ nānappakārānaṃ kilesādīnaṃ jananādīhipi kāraṇehi puthujjano taṃ vibhāgato dassetuṃ tiādimāha tattha bahūnaṃ nānappakārānaṃ sakkāyadiṭṭhīnaṃ avihatattā vā tā janenti tāhi janitāti vā puthujjanā avihatamevatthaṃ janasaddo vadati ti ettha puthū nānājanā satthupaṭiññā etesanti puthujjanāti vacanattho ti ettha janetabbā janayanti etthāti janā gatiyo puthū janā etesanti puthujjanā ito pare jāyanti etehīti janā abhisaṅkhārādayo te etesaṃ vijjantīti puthujjanā abhisaṅkharaṇādiattho eva vā janasaddo daṭṭhabbo ti rāgaggiādayo santāpā te eva vā sabbepi vā kilesā pariḷāhā ti ettha jāyatīti jano rāgo gedhoti evamādiko puthu jano etesanti puthujjanā puthu jātā rattāti evaṃ rāgādiattho eva vā janasaddo daṭṭhabbo ti sambaddhā ti āvaritā ti vāritā ti uparito pihitā ti heṭṭhābhāgena pihitā ti apākaṭā ti adhomukhagatā
atha vā puthūnaṃ vā gaṇanapathamatītānaṃ ariyadhammaparammukhānaṃ nīcadhammasamācārānaṃ janānaṃ antogadhattāpi puthujjanā puthu vā ayaṃ visuṃyeva saṅkhaṃ gato visaṃsaṭṭho sīlasutādiguṇayuttehi ariyehi janotipi puthujjano
evaṃ ye te 
duve puthujjanā vuttā buddhenādiccabandhunā
andho puthujjano eko kalyāṇeko puthujjanoti 
dveva puthujjanā vuttā tesu andhaputhujjano vutto hotīti veditabbo
ti lābhasakkāro pasaṃsā ca ti pabbajitabhāve ti tassa vibbhantakassa sato so  ca yaso sā ca kitti hāyati ti  etampi pubbe yasakittīnaṃ lābhaṃ pacchā ca hāniṃ disvā ti tisso sikkhāyo sikkhetha kiṃ kāraṇā  methunappahānatthāyāti vuttaṃ hoti
ti bhagavā kittivaṇṇo kittisaddañceva guṇañca ukkhipitvā vadanto hotīti attho cittaṃ nānānayena kathanaṃ assa atthīti ti sundarapañño
ti niddesassa uddesapadaṃ ti samantato hāyati ti adhopathaviṃ patati ti  samantato apagacchati ti adassanaṃ yāti ti ucchijjati
ti thullaccayādi ti pārājikasaṃṅghādiseso
ti tadaṅgādipahānena pajahanatthāya ti malānaṃ vūpasamanatthāya ti pakkhandanapariccāgapaṭinissaggatthāya ti paṭipassaddhisaṅkhātassa phalassa atthāya
 yo hi methunaṃ na vippajahati  tattha ti samannāgato nti upajjhāyādīnaṃ nindāvacanaṃ ti dummano hoti
ti kāmapaṭisaṃyuttena vitakkena upariṭṭhepi eseva nayo ti vitakkehi phusito ti aparihīno ti sammā ohito anto paviṭṭho ti duggatamanusso viya ti aññāṇī viya ti sammohabhūto viya ti cinteti ti bhusaṃ cinteti ti anekavidhena cinteti ti tato apagantvā cinteti ti ulūkasakuṇo nti rukkhe uṭṭhitasākhāya viṭape vā ti mūsikaṃ gavesamāno maggayamānotipi paṭhanti ti siṅgālo ti babbu ti  dvinnaṃ gharānaṃ antare ca udakaniddhamanacikkhallakacavaranikkhipanaṭṭhāne ca thaṇḍile ca ti piṭṭhigīvamaṃsacchinno ito parā gāthā pākaṭasambandhā eva
 tāsu ti kāyaduccaritādīni tāni hi attano paresañca chedanaṭṭhena satthānīti vuccanti tesu vāyaṃ visesena tāva ādito musāvacanasatthāneva karoti iminā kāraṇenāhaṃ vibbhantoti bhaṇanto tenevāha   ti tatthati esa kho assati mahābandhanaṃ katamoti ce yadidaṃ mosavajjaṃ pagāhati svāyaṃ musāvādajjhogāho mahāgedhoti veditabbo
ti tayo chedakā kāyaduccaritaṃ dīsupi eseva nayo taṃ vibhāgato dassetuṃ nti āha ti jānanto tucchaṃ vācaṃ bhāsati ti sāsane pabbajjāya anabhirativirahito ahaṃ āsiṃ ti mātā mayā posetabbā ti tena kāraṇena paṭikkanto asmītipi katheti tiādīsupi eseva nayo
ti tassa puggalassa eso mahābandho nti mahantaṃ duṭṭhavanaṃ nti duratikkamaṃ ti corakantārādisadiso ti kaṇṭakavisamo ti vaṅkakaṭakasadiso ti pallalasadiso ti kaddamasadiso ti mahādukkho nti mahantaṃ dumocayabandhanaṃ ti yo ayaṃ sampajānamusāvādo
ti sabhāyaṃ ṭhito vā ti gāmaparisāyaṃ ṭhito vā ti dāyādānaṃ majjhe ṭhito vā ti senīnaṃ majjhe ṭhito vā ti rājakulassa majjhe mahāvinicchaye ṭhito vā ti pucchanatthāya nīto ti sakkhiṃ katvā pucchito ti  ālapanametaṃ ti attano vā parassa vā hatthapādādihetu vā dhanahetu vā ti ettha nti lābho adhippeto nti yaṃ vā taṃ vā appamattakaṃ antamaso tittiravaṭṭakasappipiṇḍanavanītapiṇḍādimattakassapi lābhassa hetūti  attho ti jānantoyeva musāvādaṃ karoti
puna aññaṃ pariyāyaṃ dassento tiādimāha tattha ti sampajānamusāvādassa aṅgabhūtehi tīhi kāraṇehi ti pubbabhāgeyeva assa puggalassa evaṃ hoti musā bhaṇissanti ti bhaṇamānassa hoti ti bhaṇite assa hoti yaṃ vattabbaṃ tasmiṃ vutte hotīti attho atha vā ti vuttavato niṭṭhitavacanassa hotīti yo evaṃ pubbabhāgepi jānāti bhaṇantopi jānāti pacchāpi jānāti musā mayā bhaṇitanti so evaṃ vadanto musāvādakammunā bajjhatīti ayamettha attho dassito kiñcāpi dassito atha kho ayamettha viseso  pucchā tāva hoti musā bhaṇissanti pubbabhāgo atthi musā mayā bhaṇitanti pacchābhāgo natthi vuttamattameva hi koci pamussati kiṃ tassa musāvādo hoti na hotīti sā evaṃ  vissajjitā  pubbabhāge musā bhaṇissanti ca bhaṇantassa musā bhaṇāmīti ca jānato pacchābhāge musā mayā bhaṇitanti na sakkā na bhavituṃ sacepi na hoti musāvādoyeva purimameva hi aṅgadvayaṃ pamāṇaṃ yassāpi pubbabhāge musā bhaṇissanti ābhogo natthi bhaṇanto pana musā bhaṇāmīti jānāti bhaṇitepi musā mayā bhaṇitanti jānāti so musāvādena na kāretabbo pubbabhāgo hi pamāṇataro tasmiṃ asati davā bhaṇitaṃ vā ravā bhaṇitaṃ vā hotīti
ettha ca taṃñāṇatā ca ñāṇasamodhānañca pariccajitabbaṃ ti yena cittena musā bhaṇissanti jānāti teneva musā bhaṇāmīti ca musā mayā bhaṇitanti ca jānātīti evaṃ ekacitteneva tīsu khaṇesu jānātīti ayaṃ taṃñāṇatā pariccajitabbā na  hi sakkā teneva cittena taṃ cittaṃ jānituṃ yathā na sakkā teneva asinā so asi chinditunti purimaṃ purimaṃ pana cittaṃ pacchimassa pacchimassa cittassa tathā uppattiyā paccayo hutvā nirujjhati tenetaṃ vuccati 
pamāṇaṃ  pubbabhāgova tasmiṃ sati na hessati
sesadvayanti nattheta miti vācā tivaṅgikāti 
ñāṇasamodhānaṃ pariccajitabbanti etāni tīṇi cittāni ekakkhaṇe uppajjantīti na gahetabbāni idañhi cittaṃ nāma 
aniruddhamhi paṭhame na uppajjati pacchimaṃ
nirantaruppajjanato ekaṃ viya pakāsatīti 
ito  paraṃ pana yvāyaṃ ajānaṃyeva jānāmītiādinā nayena sampajānamusā bhaṇati yasmā so idaṃ abhūtanti evaṃdiṭṭhiko hoti tassa hi attheva ayaṃ laddhi tathā idaṃ abhūtanti evamassa khamati ceva ruccati ca evamassa saññā evaṃsabhāvameva cassa cittaṃ idaṃ abhūtanti yadā pana musā vattukāmo hoti tadā taṃ diṭṭhiṃ vā diṭṭhiyā saha khantiṃ vā diṭṭhikhantīhi saddhiṃ ruciṃ vā diṭṭhikhantirucīhi saddhiṃ saññaṃ vā diṭṭhikhantirucisaññāhi saddhiṃ bhāvaṃ vā vinidhāya nikkhipitvā paṭicchādetvā abhūtaṃ katvā bhaṇati tasmā tesampivasena aṅgabhedaṃ dassetuṃ tiādi vuttaṃ
ettha ca nti balavadhammavinidhānavasenetaṃ vuttaṃ ntiādīni tato dubbaladubbalānaṃ vinidhānavasena nti idaṃ panettha sabbadubbaladhammavinidhānavasena saññāmattampi nāma avinidhāya sampajānamusā bhāsissatīti netaṃ ṭhānaṃ vijjati
ti pāṇavadhādīni karonto tatonidānañca dukkhamanubhonto bhogapariyesanārakkhaṇāni ca karonto momūho viya parikilissati
ti na rājāno karonti rājādhīnapurisā nānāvidhāni kammakāraṇāni karonti ti kasādaṇḍakehipi vitajjenti ti vettalatāhi ti  muggarehi pahārasādhanatthaṃ vā catuhatthadaṇḍaṃ dvedhā chetvā gahitadaṇḍakehi nti kañjiyaukkhalikakammakāraṇaṃ taṃ  karontā sīsakapālaṃ uppāṭetvā tattaṃ ayoguḷaṃ saṇḍāsena gahetvā tattha pakkhipanti tena matthaluṅgaṃ pakkuṭṭhitvā upari uttarati nti saṅkhamuṇḍakammakāraṇaṃ taṃ karontā uttaroṭṭhaubhatokaṇṇacūḷikagalavāṭakaparicchedena cammaṃ chinditvā sabbakese ekato gaṇṭhiṃ katvā daṇḍakena veṭhetvā uppāṭenti saha kesehi cammaṃ uṭṭhahati tato sīsakaṭāhaṃ thūlasakkharāhi ghaṃsitvā dhovantā saṅkhavaṇṇaṃ karonti nti rāhumukhakammakāraṇaṃ taṃ karontā saṅkunā mukhaṃ vivaritvā antomukhe dīpaṃ jālenti kaṇṇacūḷikāhi vā paṭṭhāya mukhaṃ nikhādanena khananti lohitaṃ paggharitvā mukhaṃ pūreti
nti sakalasarīraṃ telapilotikāya veṭhetvā ālimpenti nti hatthe telapilotikāya veṭhetvā dīpaṃ viya pajjālenti nti erakavattakammakāraṇaṃ taṃ karontā heṭṭhāgīvato paṭṭhāya cammavaṭṭe kantitvā gopphake pātenti atha naṃ yottehi bandhitvā kaḍḍhanti so attano cammavaṭṭe akkamitvā akkamitvā patati nti cirakavāsikakammakāraṇaṃ taṃ karontā tatheva cammavaṭṭe kantitvā kaṭiyaṃ ṭhapenti kaṭito paṭṭhāya kantitvā gopphakesu ṭhapenti uparimehi heṭṭhimasarīraṃ cirakanivāsananivatthaṃ viya hoti nti eṇeyyakakammakāraṇaṃ taṃ karontā ubhosu kapparesu ca ubhosu jaṇṇukesu ca ayavalayāni datvā ayasūlāni koṭṭenti so catūhi ayasūlehi bhūmiyaṃ patiṭṭhahati atha naṃ parivāretvā aggiṃ karonti eṇeyyako jotipariggaho yathāti āgataṭṭhānepi idameva vuttaṃ taṃ sandhito sandhito sūlāni apanetvā catūhi aṭṭhikoṭīhiyeva ṭhapenti evarūpā kammakāraṇā nāma natthi
nti  ubhatomukhehi baḷisehi paharitvā cammamaṃsanhārūni uppāṭenti nti sakalasarīraṃ tiṇhāhi vāsīhi koṭito paṭṭhāya kahāpaṇamattaṃ kahāpaṇamattaṃ pātentā koṭṭenti nti sarīraṃ  tattha tattha āvudhehi paharitvā kocchehi khāraṃ ghaṃsenti cammamaṃsanhārūni paggharitvā pasavanti aṭṭhikasaṅkhalikāva tiṭṭhati nti ekena passena nipajjāpetvā kaṇṇacchiddena ayasūlaṃ koṭṭetvā pathaviyā ekābaddhaṃ karonti atha naṃ pāde gahetvā āviñchanti nti chekā kāraṇikā chavicammaṃ acchinditvā nisadapotakāhi aṭṭhīni chinditvā kesesu gahetvā ukkhipanti maṃsarāsiyeva hoti atha naṃ keseheva pariyonandhitvā gaṇhanti palālapīṭhaṃ viya katvā paliveṭhenti ti katipayāni divasāni āhāraṃ adatvā chātasunakhehi khādāpenti te muhuttena aṭṭhisaṅkhalikameva karonti ti evampi vighātaṃ pāpuṇāti ti sabbabhāgena vighātaṃ pāpuṇāti ti upatāpaṃ pāpuṇāti
puna aññaṃ kāraṇaṃ dassento tiādimāha tattha ti pañcakāmaguṇikalobhena ti tena maddito ti kusalācāraṃ khepetvā gahitacitto ti dhanaṃ gavesamāno ti taraṇīsaṅkhātāya nāvāya mahantaṃ loṇasāgaraṃ pavisati ti sītaṃ purato katvā ti uṇhaṃ purato katvā ti piṅgalamakkhikā ti makasā eva ti ḍaṃsādisamphassehi vihesiyamāno ti khuddāpipāsāya maramāno tiādīni tipariyosānāni catuvīsati padāni raṭṭhanāmena vuttāni ti vālukakantāraṃ tārakasaññāya gacchati  nti jāṇūhi gantabbamaggaṃ nti ajehi gantabbamaggaṃ pi eseva nayo
nti khāṇuke koṭṭetvā tehi uggamitabbaṃ khāṇumaggaṃ taṃ gacchanto pabbatapāde ṭhatvā ayasiṅghāṭakaṃ yottena bandhitvā uddhaṃ khipitvā pabbate laggāpetvā yottenāruyha vajiraggena lohadaṇḍena pabbataṃ vijjhitvā khāṇukaṃ koṭṭetvā tattha ṭhatvā siṅghāṭakaṃ ākaḍḍhitvā puna upari laggāpetvā tattha ṭhito cammayottaṃ olambetvā taṃ ādāya otaritvā heṭṭhimakhāṇuke bandhitvā vāmahatthena yottaṃ gahetvā dakkhiṇahatthena muggaraṃ ādāya yottaṃ paharitvā khāṇukaṃ nīharitvā puna  abhiruhati etenupāyena pabbatamatthakaṃ abhiruyha parato otaranto purimanayeneva paṭhamaṃ pabbatamatthake khāṇukaṃ koṭṭetvā cammapasibbake yottaṃ bandhitvā khāṇuke veṭhetvā sayaṃ antopasibbake nisīditvā makkaṭakānaṃ suttavissajjanākārena yottaṃ viniveṭhetvā otarati tena vuttaṃ  khāṇuke koṭṭetvā tehi uggamitabbaṃ khāṇumagganti nti cammachattena vātaṃ gāhāpetvā sakuṇehi viya otaritabbaṃ maggaṃ nti veṇugumbachedanasatthena chinditvā rukkhaṃ pharasunā koṭṭetvā maggaṃ karonto veḷuvane nisseṇiṃ katvā veḷugumbe āruyha veḷuṃ chinditvā aparassa veḷugumbassa upari pātetvā veḷugumbamatthakeneva gantabbaṃ maggaṃ sandhāya vaṃsapathaṃ gacchatīti vuttanti veditabbaṃ
ti avindanamūlakampi kāyikacetasikaṃ dukkhaṃ paṭilabhati
ti labhitvā nti rakkhaṇamūlakampi ti kena upāyena mama bhoge nti ti mañjūsādīhi gopayantassa ti vinassanti
ti etaṃ yaso kitti ca yā pubbe hāyate vāpi tassa sāti ito pabhuti vutte pubbāpare idha imasmiṃ sāsane pubbato apare samaṇabhāvato vibbhantakabhāve ādīnavaṃ muni ñatvā
ti niddesapadassa uddesapadaṃ ti asithilaṃ kareyya ti thirapaṭiñño bhaveyya ti sanniṭṭhānapaṭiñño
nti yadidaṃ vivekacariyā etaṃ buddhādīnaṃ ariyānaṃ uttamaṃ tasmā vivekaṃyeva sikkhethāti adhippāyo ti tena ca vivekena attānaṃ seṭṭho ahanti na maññeyya tena mānathaddho na bhaveyyāti vuttaṃ hoti
nti  ussāpanaṃ nti uggantvā paṭṭhapanaṃ nti ahaṃkāraṃ nti balakkāraṃ nti thaddhakaraṇaṃ ti amaddavo ti visesena amaddavo ti uṭṭhitasīso ti na ārakā ti na dūre ti samīpe ti santike
ti vivittassa kāyaduccaritādīhi virahitassa ti vatthukāmesu laggā sattā tassa caturoghatiṇṇassa pihayanti iṇāyikā viya āṇaṇyassāti arahattanikūṭena desanaṃ niṭṭhāpesi
ti sabbakilesehi tucchassa ti suññassa ti ekakassa idāni yehi ritto hoti te dassento tiādimāha tattha kilesapaṭipāṭiyā maggapaṭipāṭiyāti dvidhā rittatā veditabbā kilesapaṭipāṭiyā tāva rāgo moho thambho sārambho māno madoti imehi chahi kilesehi arahattamaggena ritto hoti doso kodho upanāho pamādoti imehi catūhi kilesehi anāgāmimaggena  ritto hoti atimāno makkho paḷāso issā macchariyaṃ māyā sāṭheyyanti imehi sattahi sotāpattimaggena ritto hoti
maggapaṭipāṭiyā pana sotāpattimaggena atimāno makkho paḷāso issā macchariyaṃ māyā sāṭheyyanti imehi sattahi ritto hoti anāgāmimaggena doso kodho upanāho pamādoti imehi catūhi ritto hoti arahattamaggena rāgo moho thambho sārambho māno madoti imehi chahi ritto hoti tīṇi duccaritāni sabbakilesehītiādinā nayena avasesāpi yathāyogaṃ yojetabbā
ti tebhūmake vatthukāme ñātatīraṇapariññāhi samāpanavasena jānitvā ti chandādayo kilesakāme pahānapariññāya jahitvā ti vigatantaṃ vigatakoṭiṃ karitvā
ti anāgāmimaggena avasānasaṅkhātaṃ kāmoghaṃ taritvā ṭhitassa nti arahattamaggena nti sotāpattimaggena nti arahattamaggena nti sabbakhandhadhātuāyatanapaṭipāṭisaṅkhātaṃ pathaṃ arahattamaggeneva taritvā ṭhitassa sotāpattimaggena  sakadāgāmimaggena  anāgāmimaggena kāmadhātuṃ  arahattamaggena sabbabhavaṃ  phalasamāpattivasena tiādīni nibbānavasena vuttāni nti pavaḍḍhakaiṇaṃ ādāya vicarantā āṇaṇyaṃ ti patthanaṃ uppādenti nti pittādirogāturo bhesajjakiriyāya taṃrogavūpasamanatthaṃ ārogyaṃ ti nakkhattadivase bandhanāgāre baddhapurisā nti yasmā bhujissā purisā yaṃ icchanti taṃ karonti na naṃ koci balakkārena tato nivatteti tasmā dāsā bhujissabhāvaṃ patthenti ti yasmā balavanto purisā hatthabhāraṃ gahetvā sajjāvudhā saparivārā  kantāraṃ paṭipajjanti te corā dūratova disvā palāyanti te sotthinā kantāraṃ nittharitvā khemantaṃ patvā haṭṭhatuṭṭhā honti tasmā kantārapakkhandā khemantabhūmiṃ patthenti desanāpariyosāne tisso sotāpattiphalaṃ patvā pacchā pabbajitvā arahattaṃ sacchākāsi


