


 bojjhaṅgasaṃyuttassa  paṭhame ti imepi mahāsamuddapiṭṭhe ūmiantaravāsinova na vimānaṭṭhakanāgā tesaṃ himavantaṃ nissāya kāyavaḍḍhanādisabbaṃ heṭṭhā vuttanayeneva veditabbaṃ ti ettha bodhiyā bodhissa vā aṅgāti  kiṃ vuttaṃ hoti yā hi ayaṃ dhammasāmaggī yāya lokiyalokuttaramaggakkhaṇe uppajjamānāya līnuddhaccapatiṭṭhānāyūhana kāmasukhattakilamathānuyogaucchedasassatābhinivesādīnaṃ anekesaṃ upaddavānaṃ paṭipakkhabhūtāya satidhammavicayavīriyapītipassaddhisamādhiupekkhāsaṅkhātāya dhammasāmaggiyā ariyasāvako bujjhatīti katvā bodhīti vuccati ti kilesasantānaniddāya uṭṭhahati cattāri vā ariyasaccāni paṭivijjhati nibbānameva vā sacchikarotīti vuttaṃ hoti yathāha satta bojjhaṅge bhāvetvā anuttaraṃ sammāsambodhiṃ abhisambuddhoti (saṃ ni 5378 dī ni 3143) tassā dhammasāmaggisaṅkhātāya bodhiyā aṅgāti  jhānaṅgamaggaṅgādayo viya yopesa yathāvuttappakārāya etāya dhammasāmaggiyā bujjhatīti katvā ariyasāvako bodhīti vuccati tassa bodhissa aṅgātipi  senaṅgarathaṅgādayo viya tenāhu aṭṭhakathācariyā  bujjhanakassa puggalassa aṅgāti vā bojjhaṅgāti
apica bojjhaṅgāti kenaṭṭhena bojjhaṅgā bodhāya saṃvattantīti bojjhaṅgā bujjhantīti bojjhaṅgā anubujjhantīti bojjhaṅgā paṭibujjhantīti bojjhaṅgā sambujjhantīti bojjhaṅgāiccādinā (paṭi ma 217) paṭisambhidānayenāpi bojjhaṅgattho veditabbo
ntiādīsu  pana pasattho sundaro ca bojjhaṅgoti sambojjhaṅgo satiyeva sambojjhaṅgoti  taṃ satisambojjhaṅganti evaṃ sabbattha attho veditabbo ti vaḍḍheti attano  cittasantāne punappunaṃ janeti abhinibbattetīti attho ntiādīni kosalasaṃyutte sammādiṭṭhiṃ bhāveti vivekanissitanti ettha vuttanayeneva veditabbāni
ayaṃ pana viseso  tattha tadaṅgavivekanissitaṃ samucchedavivekanissitaṃ nissaraṇavivekanissitanti vivekattayameva vuttaṃ bojjhaṅgabhāvanaṃ patvā pana pañcavidhavivekanissitampi eke vaṇṇayanti te hi na kevalaṃ balavavipassanāmaggaphalakkhaṇesu eva bojjhaṅge uddharanti vipassanāpādaka-kasiṇajjhāna-ānāpānāsubha-brahmavihārajjhānesupi uddharanti na ca paṭisiddhā aṭṭhakathācariyehi tasmā tesaṃ matena etesaṃ jhānānaṃ pavattikkhaṇe kiccato eva vikkhambhanavivekanissitaṃ yathā ca vipassanākkhaṇe ajjhāsayato nissaraṇavivekanissitanti vuttaṃ evaṃ paṭipassaddhivivekanissitampi bhāvetīti vattuṃ vaṭṭati sesamettha heṭṭhā vuttanayameva

 dutiye ti paccayaṭṭhitiko ti paccayaṃ paṭicca nti subhampi subhanimittaṃ subhassa ārammaṇampi subhanimittaṃ ti anupāyamanasikāro uppathamanasikāro anicce niccanti vā dukkhe sukhanti anattani attāti vā asubhe subhanti vā manasikāro taṃ tasmiṃ subhārammaṇe bahulaṃ pavattayato kāmacchando uppajjati tena vuttaṃ atthi bhikkhave subhanimittantiādi evaṃ sabbanīvaraṇesu yojanā veditabbā
ntiādīsu pana paṭighopi paṭighanimittaṃ paṭighārammaṇampi ti ukkaṇṭhitā yaṃ sandhāya vuttaṃ  tattha katamā arati pantesu vā senāsanesu aññataraññataresu vā  adhikusalesu dhammesu arati aratitā anabhirati anabhiramanā ukkaṇṭhitā paritassitā ayaṃ vuccati aratīti (vibha 856)
ti  atisītādipaccayā uppannaṃ āgantukakāyālasiyaṃ yasmiṃ uppanne atisītaṃ atiuṇhaṃ aticchātosmi atidhātosmi atidūramaggaṃ gatosmīti vadati yaṃ sandhāya vuttaṃ tattha katamā tandi  yā tandī tandiyanā tandimanakatā ālasyaṃ ālasyāyanā ālasyāyitattaṃ ayaṃ vuccati tandīti (vibha 857)
ti kilesavasena kāyavinamanā yaṃ sandhāya vuttaṃ  tattha katamā vijambhitā yā kāyassa jambhanā vijambhanā ānamanā vinamanā sannamanā paṇamanā byādhiyakaṃ ayaṃ vuccati vijambhitāti (vibha 858)
ti bhattapariḷāho yaṃ sandhāya vuttaṃ  tattha katamo bhattasammado yā bhuttāvissa bhattamucchā bhattakilamatho bhattapariḷāho kāyaduṭṭhullaṃ ayaṃ vuccati bhattasammadoti (vibha 859)
nti cittassa līyanākāro yaṃ sandhāya vuttaṃ  tattha katamaṃ cetaso līnattaṃ yā cittassa akalyatā akammaññatā olīyanā sallīyanā līnaṃ līyanā līyitattaṃ thinaṃ thiyanā thiyitattaṃ cittassa idaṃ vuccati cetaso līnattanti (vibha 860)
ti yathā nāma vītaccikopi aṅgāro neva tāva sannisīdati patāpaṃ karotiyeva yathā ca pattapacanaṭṭhāne neva tāva sannisīdati patāpaṃ karotiyeva evaṃ cittassa avūpasantākāro atthato panetaṃ uddhaccakukkuccameva hoti
ti vicikicchāya ārammaṇadhammā  sabbattha vuttanayova evamettha kāmacchando vicikicchāti ime dve dhammā ārammaṇena  kathitā byāpādo ārammaṇena ca upanissayena ca sesā sahajātena ca upanissayena cāti
ti satiyā ārammaṇadhammā sattatiṃsa bodhipakkhiyā ca nava lokuttaradhammā  ca ti tattha upāyamanasikārassa punappunaṃ karaṇaṃ
tiādīsu ti kosallasambhūtā anavajjasukhavipākā ti akosallasambhūtā sāvajjadukkhavipākā ti akusalā ti kusalā pi eseva nayo ti kaṇhasukkāyeva kaṇhā hi kaṇhavipākadānato  sukkā ca sukkavipākadānato sappaṭibhāgā nāma sadisavipākakoṭṭhāsāti attho paṭipakkhabhūtassa vā bhāgassa atthitāya sappaṭibhāgā kaṇhānañhi sukkā paṭipakkhabhāgā sukkānañca kaṇhā paṭipakkhabhāgāti evampi sappaṭibhāgā sappaṭibāhitaṭṭhena vā sappaṭibhāgā akusalañhi kusalaṃ paṭibāhitvā attano vipākaṃ deti kusalañca akusalaṃ paṭibāhitvāti evampi kaṇhasukkā sappaṭibhāgā
ti paṭhamārambhavīriyaṃ ti kosajjato nikkhantattā tato balavataraṃ ti paraṃ paraṃ ṭhānaṃ akkamanatāya tatopi balavataranti tīhipi padehi vīriyameva kathitaṃ
ti pītiyā ārammaṇadhammā ti tiṇṇaṃ khandhānaṃ darathapassaddhi ti viññāṇakkhandhassa darathapassaddhi nti samathopi samathanimittaṃ ārammaṇampi nti tasseva vevacanaṃ
ti upekkhāya ārammaṇadhammā atthato pana majjhattākāro upekkhāṭṭhānīyā dhammoti veditabbo evamettha satidhammavicayaupekkhāsambojjhaṅgā ārammaṇena kathitā sesā ārammaṇenapi upanissayenapi

 tatiye ti ettha khīṇāsavassa lokiyalokuttarasīlaṃ kathitaṃ tena sampannāti attho pi  eseva nayo  pana phalavimuttiyeva  paccavekkhaṇañāṇaṃ evamettha sīlādayo tayo lokiyalokuttarā vimutti lokuttarāva vimuttiñāṇadassanaṃ lokiyameva
nti dassanampi ahaṃ taṃ panetaṃ dassanaṃ  cakkhudassanaṃ ñāṇadassananti duvidhaṃ tattha pasannehi cakkhūhi ariyānaṃ dassanaṃ olokanaṃ cakkhudassanaṃ nāma ariyehi pana diṭṭhassa lakkhaṇassa dassanaṃ paṭividdhassa ca paṭivijjhanaṃ jhānena vā vipassanāya vā maggaphalehi vā ñāṇadassanaṃ nāma imasmiṃ panettha cakkhudassanaṃ adhippetaṃ ariyānañhi pasannehi cakkhūhi olokanampi  bahukārameva nti asuko nāma khīṇāsavo asukasmiṃ nāma raṭṭhe vā janapade vā gāme vā nigame vā vihāre vā leṇe vā vasatīti kathentānaṃ sotena savanaṃ etampi bahukārameva nti dānaṃ vā dassāmi pañhaṃ vā pucchissāmi dhammaṃ vā sossāmi sakkāraṃ vā karissāmīti evarūpena cittena ariyānaṃ upasaṅkamanaṃ nti pañhāpayirupāsanaṃ ariyānaṃ guṇe sutvā te upasaṅkamitvā nimantetvā dānaṃ datvā kiṃ bhante kusalantiādinā nayena pañhapucchananti attho
nti rattiṭṭhānadivāṭṭhānesu nisinnassa idāni ariyā leṇaguhamaṇḍapādīsu jhānavipassanāmaggaphalasukhehi vītināmentīti anussaraṇaṃ yo vā tesaṃ santike ovādo laddho hoti taṃ āvajjitvā imasmiṃ ṭhāne sīlaṃ kathitaṃ imasmiṃ samādhi imasmiṃ vipassanā imasmiṃ maggo imasmiṃ phalanti evaṃ anussaraṇaṃ nti ariyesu cittaṃ pasādetvā gharā nikkhamma tesaṃ santike pabbajjaṃ ariyānañhi santike cittaṃ pasādetvā tesaṃyeva santike pabbajitvā tesaṃyeva ovādānusāsaniṃ paccāsīsamānassa caratopi pabbajjā anupabbajjā nāma ariyesu pasādena aññattha pabbajitvā ariyānaṃ santike ovādānusāsaniṃ paccāsīsamānassa carato pabbajjāpi anupabbajjā nāma aññesu pana pasādena aññesaṃyeva santike pabbajitvā aññesaṃyeva ovādānusāsaniṃ paccāsīsamānassa carato pabbajjā anupabbajjā nāma na hoti
evaṃ pabbajitesu pana mahākassapattherassa tāva anupabbajjaṃ pabbajitā satasahassamattā ahesuṃ tathā  therasseva saddhivihārikassa ca candaguttattherassa tassāpi saddhivihārikassa sūriyaguttattherassa tassāpi saddhivihārikassa assaguttattherassa tassāpi saddhivihārikassa yonakadhammarakkhitattherassa  tassa pana saddhivihāriko asokarañño kaniṭṭhabhātā tissatthero nāma ahosi tassa anupabbajjaṃ pabbajitā aḍḍhateyyakoṭisaṅkhā ahesuṃ mahindattherassa anupabbajitānaṃ gaṇanaparicchedo natthi yāvajjadivasā laṅkādīpe satthari pasādena pabbajantā mahindattherasseva pabbajjaṃ anupabbajanti nāma
nti taṃ tesaṃ ovādānusāsanīdhammaṃ ti sarati ti vitakkāhataṃ karoti ti paripuṇṇo hoti tiādi sabbaṃ tattha ñāṇacāravaseneva vuttaṃ atha vā ti tesaṃ tesaṃ dhammānaṃ lakkhaṇaṃ vicinati ti tattha ñāṇaṃ carāpeti ti vīmaṃsanaṃ olokanaṃ gavesanaṃ āpajjati
ti ubhayampetaṃ atthato ekaṃ ti arahattaṃ ārādhento imasmiṃyeva attabhāve ārādheti tañca kho paṭikacca asampatteyeva maraṇakāleti attho ti atha maraṇassa āsannakāle
ti yo āyuvemajjhaṃ anatikkamitvā parinibbāyati so tividho hoti kappasahassāyukesu tāva avihesu nibbattitvā eko nibbattadivaseyeva arahattaṃ pāpuṇāti no ce nibbattadivase pāpuṇāti paṭhamassa pana kappasatassa matthake pāpuṇāti ayameko antarāparinibbāyī aparo evaṃ asakkonto dvinnaṃ kappasatānaṃ matthake pāpuṇāti ayaṃ dutiyo aparo evampi asakkonto catunnaṃ kappasatānaṃ matthake pāpuṇāti ayaṃ tatiyo antarāparinibbāyī
pañcamaṃ pana kappasataṃ atikkamitvā arahattaṃ patto  nāma hoti atappādīsupi eseva nayo yattha katthaci uppanno pana sasaṅkhārena sappayogena arahattaṃ  patto  nāma asaṅkhārena appayogena patto  nāma avihādīsupi nibbatto tattha yāvatāyukaṃ ṭhatvā uparūpari nibbattitvā akaniṭṭhaṃ patto  nāma
imasmiṃ  pana ṭhāne  kathetabbā avihesu hi tayo antarāparinibbāyī eko upahaccaparinibbāyī eko uddhaṃsoto akaniṭṭhagāmīti pañca honti te asaṅkhāraparinibbāyino pañca sasaṅkhāraparinibbāyino pañcāti dasa honti tathā atappādīsu akaniṭṭhesu pana uddhaṃsoto natthi tasmā tattha cattāro sasaṅkhāraparinibbāyī cattāro asaṅkhāraparinibbāyīti aṭṭhāti evaṃ aṭṭhacattālīsa honti tesaṃ uddhaṃsoto akaniṭṭhagāmī sabbajeṭṭho ceva hoti  sabbakaniṭṭho ca kathaṃ so hi soḷasakappasahassāyukattā āyunā sabbesaṃ jeṭṭho sabbapacchā arahattaṃ pāpuṇīti sabbesaṃ kaniṭṭho imasmiṃ sutte apubbaṃ acarimaṃ ekacittakkhaṇikā nānālakkhaṇā arahattamaggassa pubbabhāgavipassanā bojjhaṅgā kathitā

 catutthe ti satisambojjhaṅgoti evaṃ ce mayhaṃ hoti ti appamāṇoti evaṃ me hoti ti suparipuṇṇo ti ettha aṭṭhahākārehi satisambojjhaṅgo tiṭṭhati  uppādaṃ anāvajjitattā anuppādaṃ āvajjitattā satisambojjhaṅgo tiṭṭhati pavattaṃ appavattaṃ nimittaṃ animittaṃ saṅkhāre anāvajjitattā visaṅkhāraṃ āvajjitattā satisambojjhaṅgo tiṭṭhatīti imehi aṭṭhahākārehi tiṭṭhatīti thero jānāti vuttākāraviparīteheva aṭṭhahākārehi cavantaṃ cavatīti pajānāti sesabojjhaṅgesupi eseva nayo
iti imasmiṃ sutte therassa phalabojjhaṅgā kathitā yadā hi thero satisambojjhaṅgaṃ sīsaṃ katvā phalasamāpattiṃ samāpajjati tadā itare cha tadanvayā honti yadā dhammavicayādīsu aññataraṃ tadāpi sesā tadanvayā hontīti evaṃ phalasamāpattiyaṃ attano ciṇṇavasitaṃ dassento thero imaṃ suttaṃ kathesīti

 pañcame ti bujjhanatthāya saṃvattanti kiṃ bujjhanatthāya maggena  asaṅkhataṃ nibbānaṃ paccavekkhaṇāya katakiccataṃ maggena vā kilesaniddāto pabujjhanatthāya phalena pabujjhanabhāvatthāyātipi vuttaṃ hoti tenevettha nibbānasacchikiriyā kilesapahānapaccavekkhaṇāti sabbaṃ dassitaṃ

 chaṭṭhe ti ārāmaṃ nissāya vasanabhāvena ārāmanissayī ti parisāya avacaro parisaṃ nāma bālāpi paṇḍitāpi osaranti yo pana parappavādaṃ madditvā attano vādaṃ dīpetuṃ sakkoti ayaṃ parisāvacaro nāma nti ārāmeneva ārāmaṃ anucaṅkamāmi na bāhirenāti attho nti etthāpi eseva nayo aññena vā ārāmena pavisitvā aññaṃ ārāmaṃ aññena uyyānena aññaṃ uyyānanti ayamettha attho nti evaṃ pucchā hoti evaṃ vissajjanaṃ evaṃ gahaṇaṃ evaṃ nibbeṭhananti iminā nayena itivādo hoti itivādappamokkhoti etaṃ ānisaṃsaṃ nti ayaṃ pucchāya doso ayaṃ vissajjaneti evaṃ vādadosānisaṃsaṃ
ti satthā ettakaṃ ṭhānaṃ paribbājakena pucchitaṃ idāni pucchituṃ na sakkotīti ñatvā na tāva ayaṃ desanā yathānusandhiṃ gatā idāni naṃ yathānusandhiṃ pāpessāmīti sayameva pucchanto imaṃ desanaṃ ārabhi tattha ti iṭṭhārammaṇaṃ nābhijjhāyati ti na sāmisāya tuṭṭhiyā abhihaṃsati nti tassa nāmakāyo ca cittañca gocarajjhatte ṭhitaṃ hoti nti kammaṭṭhānavasena suṭṭhu saṇṭhitaṃ nti kammaṭṭhānavimuttiyā suvimuttaṃ nti aniṭṭhārammaṇaṃ ti tasmiṃ na maṅku hoti ti kilesavasena  aṭṭhitacitto ti domanassavasena adīnacitto ti dosavasena apūticitto
ti ettha evaṃ sucaritapūraṇaṃ veditabbaṃ  imesu tāva chasu dvāresu aṭṭhārasa duccaritāni  honti kathaṃ cakkhudvāre tāva  iṭṭhārammaṇe āpāthagate kāyaṅgavācaṅgāni acopetvā tasmiṃ ārammaṇe lobhaṃ uppādentassa manoduccaritaṃ hoti lobhasahagatena cittena aho vatidaṃ iṭṭhaṃ kantaṃ manāpanti bhaṇantassa vacīduccaritaṃ tadeva hatthena parāmasantassa kāyaduccaritaṃ sesadvāresupi eseva nayo
ayaṃ pana viseso  sotadvārasmiñhi saddārammaṇassa vatthubhūtaṃ saṅkhapaṇavāditūriyabhaṇḍaṃ anāmāsaṃ āmasantassa ghānadvāre gandhārammaṇassa vatthubhūtaṃ gandhamālādiṃ jivhādvāre rasārammaṇassa vatthubhūtaṃ macchamaṃsādiṃ kāyadvāre phoṭṭhabbārammaṇassa vatthubhūtaṃ vatthatūlakapāvārādiṃ manodvāre paññattivasena dhammārammaṇabhūtaṃ sappitelamadhuphāṇitādiṃ āmasantassa kāyaduccaritaṃ veditabbaṃ saṅkhepato panettha chasu dvāresu kāyavītikkamo kāyaduccaritaṃ vacīvītikkamo vacīduccaritaṃ manovītikkamo manoduccaritanti tīṇeva duccaritāni honti
ayaṃ pana bhikkhu attano bhāvanāpaṭisaṅkhāne ṭhito imāni duccaritāni sucaritaṃ katvā vipariṇāmeti kathaṃ cakkhudvāre tāva iṭṭhārammaṇe āpāthagate kāyaṅgavācaṅgāni acāletvā rūpārammaṇaṃ vipassanaṃ paṭṭhāpayato manosucaritaṃ hoti vipassanāsahagatena cittena khayadhammaṃ vayadhammanti bhaṇantassa vacīsucaritaṃ anāmāsabhaṇḍaṃ etanti anāmasantassa kāyasucaritaṃ sesadvāresupi eseva nayo evaṃ imāni vitthārato aṭṭhārasa sucaritāni honti saṅkhepato  panetthāpi chasu dvāresu kāyasaṃvaro kāyasucaritaṃ vacīsaṃvaro vacīsucaritaṃ manosaṃvaro manosucaritanti tīṇeva sucaritāni honti evaṃ indriyasaṃvaro tīṇi sucaritāni paripūretīti veditabbo ettāvatā sīlānurakkhitaṃ indriyasaṃvarasīlaṃ kathitaṃ
tiādīsu tividhaṃ kāyaduccaritaṃ catubbidhaṃ vacīduccaritaṃ tividhaṃ manoduccaritaṃ tassa paṭipakkhavasena kāyasucaritādīni veditabbāni ettāvatā kāyasaṃvaravacīsaṃvarehi pātimokkhasīlaṃ manosaṃvarena tīṇi sīlānīti catupārisuddhisīlaṃ kathitaṃ hoti sakale pana imasmiṃ sutte sucaritamūlakā satipaṭṭhānā lokuttaramissakā sattannaṃ bojjhaṅgānaṃ  mūlabhūtā satipaṭṭhānā pubbabhāgā tepi satipaṭṭhānamūlakā bojjhaṅgā pubbabhāgāva vijjāvimuttimūlakā pana lokuttarāva kathitāti veditabbā sattamaṃ uttānameva

 aṭṭhame nti attanāva ti yoniso manasikārena ti kurumānoyeva nti kammaṭṭhānavimuttiyā suṭṭhu vimuttaṃ ti atthaṃ karitvā atthiko hutvāti vuttaṃ hoti

 navame ti tathāgatassa pātubhāvaṃ vinā na aññasmiṃ kāle uppajjantīti attho

 dasame ti sugatovādaṃ vinā na uppajjantīti



 dutiyavaggassa paṭhame ti yesaṃ cattāro iriyāpathā atthi tesaṃyeva vasenetaṃ  vuttaṃ ti catupārisuddhisīlaṃ nissayaṃ katvā ti sahavipassanake maggabojjhaṅge dutiyatatiyāni uttānatthāneva

 catutthe ti therassa kira imaṃ bojjhaṅgabhāvanaṃ sādhukaṃ  suṇantassa etadahosi mayhaṃ pabbajitadivasato sattame divase saccāni paṭivijjhantassa ime bojjhaṅgā pātubhūtāti athassa niyyānikaṃ vata satthusāsananti cintayato lohitaṃ pasīdi upādārūpaṃ visuddhaṃ ahosi pokkharapatte patitaudakabindu viya sarīrato rogo vinivattitvā gato tena vuttaṃ tathā pahīno cāyasmato mahākassapassa so ābādho ahosīti pañcamachaṭṭhesupi eseva nayo imesaṃ pana tiṇṇampi janānaṃ pabbatapāde pupphitavisarukkhavātasamphassena uppanno mandasītajaro ābādhoti veditabbo sesaṃ sabbattha uttānamevāti



 tatiyavaggassa paṭhame ti bhante kittakena nu kho bujjhanakaaṅgā nāma vuccantīti pucchati ti bujjhanatthāya saṃvattanti imasmiṃ sutte missakabojjhaṅgā kathitā dutiye dhammaparicchedo kathito

 tatiye nti kāmarāgassa kāraṇabhūtānaṃ ārammaṇadhammānaṃ dīsupi eseva nayo sakalañhi idaṃ suttaṃ ārammaṇeneva kathitaṃ paṭhamavaggassa  dutiyasutte vuttaparicchedopettha labbhateva catutthe missakabojjhaṅgā kathitā pañcame ti aparihānikare sabhāvadhamme

 chaṭṭhe ti imissaṃ parisati nisinno udāyitthero nāma anusandhikusalo bhikkhu atthi so maṃ pucchissatīti bhagavatā  osāpitadesanaṃ ñatvā desanānusandhiṃ ghaṭessāmīti pucchanto etaṃ avoca ntiādi sabbaṃ subhāvitattaṃ sandhāya vuttaṃ subhāvito hi satisambojjhaṅgo vipulo ca mahaggato ca appamāṇo ca abyāpajjo ca nāma hoti so hi patthaṭattā  mahantabhāvaṃ gatattā  vaḍḍhipamāṇattā  nīvaraṇānaṃ dūrībhāvena byāpādarahitattā  nāma hoti ti yaṃ taṇhāmūlakaṃ kammaṃ uppajjeyya taṃ taṇhāpahānena pahīyati nti yampi kammamūlakaṃ vaṭṭadukkhaṃ uppajjeyya taṃ kammapahānena pahīyati taṇhakkhayādayo taṇhādīnaṃyeva khayā atthato panetehi nibbānaṃ kathitanti veditabbaṃ sattamaṃ uttānameva

 aṭṭhame nti nibbijjhanakoṭṭhāsiyaṃ ti satisambojjhaṅgena bhāvitena satisambojjhaṅgaṃ vā bhāvetvā ṭhitena evamettha maggabojjhaṅgā missakā tehi bhāvitaṃ te vā bhāvetvā ṭhitaṃ cittaṃ nibbattitalokuttarameva tampi pana magganissitaṃ katvā missakameva kathetuṃ vaṭṭati

 navame ti saṃyojanasaṅkhātā vinibandhā ti pariniṭṭhapetvā gahaṇā

 dasame ti akatabahumāno nti ettha ukkujjaṃ vuccati udayo avakujjaṃ vayoti udayabbayavasena parivattento sammasantoti dīpeti ti vipassanādhammo abhisamāgato ti vipassanāmaggova sace hi thero tasmiṃ samaye sotāpanno upari tiṇṇaṃ maggānaṃ atthāya sace  anāgāmī arahattamaggassa atthāya ayaṃ vipassanā veditabbā nti tena tenākārena viharantaṃ ti tathābhāvāya tiādīhi tathattāyāti adhippetaṃ tathābhāvaṃ dasseti paccavekkhaṇatthāya upanīyatīti hi ettha adhippāyo taṃ dassento evamāha sesaṃ sabbattha uttānamevāti



 catutthavaggassa tatiye nti na ca pabhāvantaṃ ti pabhijjanasabhāvaṃ ti kāḷalohaṃ ṭhapetvā idha vuttāni cattāri avasesaṃ  nāma ti rajataṃ ti catubhūmakacittassa lokiyassa tāva upakkileso hotu  lokuttarassa kathaṃ hotīti uppajjituṃ appadānena yadaggena hi uppajjituṃ na denti tadaggeneva te lokiyassāpi lokuttarassāpi upakkilesā nāma honti ti ārammaṇe cuṇṇavicuṇṇabhāvūpagamanena bhijjanasabhāvaṃ ti kusaladhamme na āvarantīti anāvaraṇā na nīvaranti na paṭicchādentīti anīvaraṇā ti catubhūmakacittassa anupakkilesā

 aṭṭhame ti paññāya mandabhāvakarā nīvaraṇānañhi abhiṇhuppāde sati antarantarā uppajjamānā paññā dubbalā hoti mandā avisadā
ti ariyasāvakassa hi sappāyadhammassavanaṃ suṇantassa  pañca nīvaraṇā dūre honti so sace tasmiṃyeva ṭhāne visesaṃ nibbattetuṃ sakkoti evamassa satta bojjhaṅgā bhāvanāpāripūriṃ gacchanti no ce sakkoti tato vuṭṭhāya rattiṭṭhānadivāṭṭhānaṃ gato tameva pītiṃ avijahanto pañca nīvaraṇe vikkhambhetvā visesaṃ nibbattessati tattha asakkontopi yāva sattadivasabbhantarā tameva pītiṃ avijahanto nīvaraṇe vikkhambhetvā visesaṃ nibbattessatīti idaṃ sandhāyetaṃ vuttaṃ dhammassavanavasena sakiṃ pītipāmojjapakkhiyā paṭiladdhabojjhaṅgā hi kammārāmatādīni āgamma nassanti tathārūpaṃ pana utusappāyādiṃ labhitvā puna uppajjantāpi tasmiṃ samaye bhāvanāpāripūriṃ gacchanti icceva vuccati

 navame ti abhiruhanakā ti aṭṭhikacchako ti makkaṭathanasadisaphalo vijātapilakkho

 dasame ti andhabhāvakaraṇā ti paññācakkhussa akaraṇā ti paññāya nirodhanā ti dukkhapakkhikā ti nibbānatthāya asaṃvattanikā sesaṃ sabbattha uttānatthameva sakalepi imasmiṃ vagge missakabojjhaṅgāva kathitāti



 pañcamavaggassa  paṭhame ti tayo mānakoṭṭhāsā mānoyeva vā tathā tathā vidahanato hi mānova vidhāti vuccati

 dutiye ti ettha attano sirisampattiyā rājati catūhi vā saṅgahavatthūhi lokaṃ rañjetīti rājā tassa  pavattatu bhavaṃ cakkaratananti puññānubhāvena abbhuggatāya vācāya codento cakkaṃ vattetīti cakkavattī tassa ti pātubhāvena nti gaṇanaparicchedo nti paricchinnaatthadassanaṃ vacanattho panettha ratijananaṭṭhena  apica 
cittīkataṃ mahagghañca atulaṃ dullabhadassanaṃ
anomasattaparibhogaṃ ratanaṃ tena vuccatīti
cakkaratanassa ca nibbattakālato paṭṭhāya aññaṃ devaṭṭhānaṃ nāma na hoti sabbeva gandhapupphādīhi tasseva pūjañca abhivādanādīni ca karontīti  ratanaṃ cakkaratanassa ca ettakaṃ nāma dhanaṃ agghatīti aggho natthi iti  ratanaṃ cakkaratanañca aññehi loke vijjamānaratanehi asadisanti  ratanaṃ yasmā pana yasmiṃ kappe buddhā uppajjanti  tasmiṃyeva cakkavattino buddhā ca kadāci karahaci uppajjanti tasmā  ratanaṃ tadetaṃ jātirūpakulaissariyādīhi anomassa uḷārasattasseva uppajjati na aññassāti  ratanaṃ yathā ca cakkaratanaṃ evaṃ sesānipīti tena vuttaṃ 
cittīkataṃ  mahagghañca atulaṃ dullabhadassanaṃ
anomasattaparibhogaṃ ratanaṃ tena vuccatīti
ti nibbatti hoti tatrāyaṃ yojanā  cakkavattissa pātubhāvā sattannaṃ ratanānaṃ pātubhāvoti ayuttaṃ uppannañhi cakkaṃ vattetvā so cakkavattī nāma hotīti nāyuttaṃ kasmā cakkavattananiyamāpekkhatāya yo hi niyamena cakkaṃ vattessati so paṭisandhito pabhuti cakkavatti pātubhūtoti vattabbataṃ āpajjati laddhanāmassa ca purisassa mūluppattivacanatopi yuttamevetaṃ yo hi esa cakkavattīti  laddhanāmo sattaviseso tassa paṭisandhisaṅkhāto pātubhāvoti ayamettha attho tassa hi pātubhāvā ratanāni pātubhavanti pātubhūtehi pana tehi saddhiṃ paripakke puññasambhāre so saṃyujjati tadā lokassa tesu pātubhāvacittaṃ uppajjati bahulavacanato cāpi yuttamevetaṃ yadā hi lokassa tesu pātubhāvasaññā uppajjati tadā ekameva paṭhamaṃ pacchā itarāni cha pātubhavantīti bahulavacanato cāpi etaṃ yuttaṃ pātubhāvassa ca atthabhedatopi yuttamevetaṃ na kevalañhi pātubhūtameva pātubhāvo pātubhāvayatīti pātubhāvo ayaṃ pātubhāvassa atthabhedo yasmā yo so puññasambhāro rājānaṃ cakkavattiṃ paṭisandhivasena pātubhāvayati tasmā rañño cakkavattissa pātubhāvā na kevalañhi cakkavattiyeva imāni pana satta ratanānipi pātubhavantīti ayamettha attho yatheva hi so puññasambhāro rañño janakahetu evaṃ ratanānampi pariyāyena upanissayahetūti yuttamevetaṃ rañño bhikkhave cakkavattissa pātubhāvā sattannaṃ ratanānaṃ pātubhāvo hotīti
idāni  tesaṃ ratanānaṃ sarūpavasena dassanatthaṃ tiādimāha tattha tiādīsu ayaṃ saṅkhepādhippāyo  dvisahassadīpaparivārānaṃ catunnaṃ mahādīpānaṃ sirivibhavaṃ gahetvā dātuṃ samatthassa  pātubhāvo hoti tathā purebhattameva sāgarapariyantaṃ pathaviṃ anupariyāyanasamatthassa vehāsaṅgamassa  tādisasseva  caturaṅgasamannāgatepi andhakāre yojanappamāṇaṃ andhakāraṃ vidhamitvā ālokadassanasamatthassa  chabbidhaṃ dosaṃ vivajjetvā manāpacārino  yojanappamāṇe padese antopathavigatānaṃ nidhīnaṃ dassanasamatthassa  aggamahesiyā kucchimhi nibbattitvā sakalarajjānusāsanasamatthassa jeṭṭhaputtasaṅkhātassa  ca pātubhāvo hotīti  ayamettha saṅkhepo vitthārato pana tesaṃ cakkaratanādīnaṃ pātubhāvavidhānaṃ mahāsudassanādīsu suttesu āgatameva atthopissa tesaṃ vaṇṇanāya saṃvaṇṇitoyeva
tiādīsu  sarikkhakatā evaṃ veditabbā  yatheva hi cakkavattino cakkaratanaṃ sabbaratanānaṃ purecaraṃ evaṃ  sabbesaṃ catubhūmakadhammānaṃ purecaranti purecaraṇaṭṭhena cakkavattirañño cakkaratanasadisaṃ hoti cakkavattino ca ratanesu mahākāyūpapannaṃ accuggataṃ vipulaṃ mahantaṃ hatthiratanaṃ idampi  mahantaṃ dhammakāyūpapannaṃ accuggataṃ vipulaṃ mahantanti hatthiratanasadisaṃ hoti cakkavattino assaratanaṃ sīghaṃ lahu javaṃ idampi  sīghaṃ lahu javanti imāya sīghalahujavatāya assaratanasadisaṃ hoti cakkavattino maṇiratanaṃ andhakāraṃ vidhamati ālokaṃ dasseti idampi  tāya ekantakusalattā kilesandhakāraṃ vidhamati sahajātapaccayādivasena ñāṇālokaṃ dassetīti iminā andhakāravidhamanaālokadassanabhāvena maṇiratanasadisaṃ hoti
cakkavattino itthiratanaṃ kāyacittadarathaṃ  paṭipassambheti pariḷāhaṃ vūpasameti idampi  kāyacittadarathaṃ paṭipassambheti pariḷāhaṃ vūpasametīti itthiratanasadisaṃ hoti cakkavattino gahapatiratanaṃ icchiticchitakkhaṇe dhanadānena vikkhepaṃ pacchinditvā cittaṃ ekaggaṃ karoti idampi  yathicchitādivasena appanaṃ sampādeti vikkhepaṃ pacchinditvā cittaṃ ekaggaṃ karotīti gahapatiratanasadisaṃ hoti cakkavattino ca pariṇāyakaratanaṃ sabbatthakiccasampādanena appossukkataṃ karoti idampi  cittuppādaṃ līnuddhaccato mocetvā payogamajjhatte ṭhapayamānaṃ appossukkataṃ karotīti pariṇāyakaratanasadisaṃ hoti iti imasmiṃ sutte catubhūmako sabbasaṅgāhikadhammaparicchedo kathitoti veditabbo

 catutthe ti mukhena vācaṃ nicchāretuṃ sakkontopi dosehi mūgo asampannavacano sesaṃ sabbattha uttānatthamevāti



 chaṭṭhavaggassa  paṭhame tiādīsu ayaṃ purimanayato viseso na kevalañhi satisambojjhaṅgādīnaṃ ete vuttappakārāva uppādāya uppannānaṃ vā bhāvanāya pāripūriyā paccayā honti aññepi pana evaṃ veditabbā aparepi hi cattāro dhammā satisambojjhaṅgassa uppādāya saṃvattanti satisampajaññaṃ muṭṭhassatipuggalaparivajjanatā upaṭṭhitassatipuggalasevanatā tadadhimuttatāti abhikkantādīsu hi sattasu ṭhānesu satisampajaññena bhattanikkhittakākasadise muṭṭhassatipuggale parivajjanena tissadattattheraabhayattherādisadise upaṭṭhitassatipuggale sevanena ṭhānanisajjādīsu satisamuṭṭhāpanatthaṃ ninnapoṇapabbhāracittatāya  ca satisambojjhaṅgo uppajjati evaṃ catūhi kāraṇehi uppannassa panassa arahattamaggena bhāvanāpāripūrī hoti
satta dhammā  uppādāya saṃvattanti  paripucchakatā vatthuvisadakiriyā indriyasamattapaṭipādanā duppaññapuggalaparivajjanā paññavantapuggalasevanā gambhīrañāṇacariyapaccavekkhaṇā tadadhimuttatāti tattha ti khandhadhātuāyatanaindriyabalabojjhaṅgamaggaṅgajhānaṅgasamathavipassanānaṃ atthasannissitaparipucchābahulatā
ti ajjhattikabāhirānaṃ vatthūnaṃ visadabhāvakaraṇaṃ yadā hissa kesanakhalomāni dīghāni honti sarīraṃ vā ussannadosañceva sedamalamakkhitañca tadā ajjhattikavatthu avisadaṃ hoti aparisuddhaṃ yadā pana cīvaraṃ jiṇṇaṃ kiliṭṭhaṃ duggandhaṃ hoti senāsanaṃ vā uklāpaṃ tadā bāhiravatthu avisadaṃ hoti aparisuddhaṃ tasmā kesādichedanena uddhaṃvirecanaadhovirecanādīhi sarīrasallahukabhāvakaraṇena ucchādananahāpanena ca ajjhattikavatthu visadaṃ kātabbaṃ sūcikammadhovanarajanaparibhaṇḍakaraṇādīhi bāhiravatthu visadaṃ kātabbaṃ etasmiñhi ajjhattikabāhire vatthumhi avisade uppannesu cittacetasikesu ñāṇampi avisadaṃ aparisuddhaṃ hoti aparisuddhāni dīpakapallakavaṭṭitelāni nissāya uppannadīpasikhāya obhāso  viya visade pana ajjhattikabāhire vatthumhi uppannesu cittacetasikesu ñāṇampi visadaṃ hoti parisuddhāni dīpakapallakavaṭṭitelāni nissāya uppannadīpasikhāya obhāso viya tena vuttaṃ  vatthuvisadakiriyā dhammavicayasambojjhaṅgassa uppādāya saṃvattatīti
 nāma saddhādīnaṃ indriyānaṃ samabhāvakaraṇaṃ sace hissa saddhindriyaṃ balavaṃ hoti itarāni mandāni tato vīriyindriyaṃ paggahakiccaṃ satindriyaṃ upaṭṭhānakiccaṃ samādhindriyaṃ avikkhepakiccaṃ paññindriyaṃ dassanakiccaṃ kātuṃ na sakkoti  tasmā taṃ dhammasabhāvapaccavekkhaṇena vā yathā vā manasikaroto balavaṃ jātaṃ tathā amanasikaraṇena hāpetabbaṃ  cettha nidassanaṃ sace pana vīriyindriyaṃ balavaṃ hoti atha neva saddhindriyaṃ adhimokkhakiccaṃ kātuṃ sakkoti na itarāni itarakiccabhedaṃ tasmā taṃ passaddhādibhāvanāya hāpetabbaṃ tatthāpi  dassetabbaṃ evaṃ sesesupi ekassa balavabhāve sati itaresaṃ attano kiccesu asamatthatā veditabbā
visesato panettha saddhāpaññānaṃ samādhivīriyānañca samataṃ pasaṃsanti balavasaddho hi mandapañño mudhappasanno hoti avatthusmiṃ pasīdati balavapañño pana mandasaddho kerāṭikapakkhaṃ bhajati bhesajjasamuṭṭhito viya rogo atekiccho hoti cittuppādamatteneva kusalaṃ hotīti atidhāvitvā dānādīni akaronto niraye uppajjati ubhinnaṃ samatāya vatthusmiṃyeva pasīdati balavasamādhiṃ pana mandavīriyaṃ samādhissa kosajjapakkhattā kosajjaṃ abhibhavati balavavīriyaṃ mandasamādhiṃ vīriyassa uddhaccapakkhattā uddhaccaṃ abhibhavati samādhi pana vīriyena saṃyojito kosajje patituṃ na labhati vīriyaṃ samādhinā saṃyojitaṃ uddhacce patituṃ na labhati tasmā tadubhayaṃ samaṃ kātabbaṃ ubhayasamatāya hi appanā hoti
api ca samādhikammikassa balavatīpi saddhā vaṭṭati evaṃ saddahanto okappento appanaṃ pāpuṇissati samādhipaññāsu pana samādhikammikassa ekaggatā balavatī vaṭṭati evañhi so appanaṃ pāpuṇāti vipassanākammikassa paññā balavatī vaṭṭati evañhi so lakkhaṇapaṭivedhaṃ pāpuṇāti ubhinnaṃ  pana samatāyapi appanā hotiyeva sati pana sabbattha balavatī vaṭṭati sati hi cittaṃ uddhaccapakkhikānaṃ saddhāvīriyapaññānaṃ vasena uddhaccapātato  kosajjapakkhikena ca samādhinā kosajjapātato rakkhati tasmā sā loṇadhūpanaṃ viya sabbabyañjanesu sabbakammikaamacco viya ca sabbarājakiccesu sabbattha icchitabbā tenāha sati ca pana sabbatthikā vuttā bhagavatā kiṃ kāraṇā cittañhi satipaṭisaraṇaṃ ārakkhapaccupaṭṭhānā ca sati na vinā satiyā cittassa paggahaniggaho hotīti
 nāma khandhādibhede anogāḷhapaññānaṃ dummedhapuggalānaṃ ārakā parivajjanaṃ  nāma samapaññāsalakkhaṇapariggāhikāya udayabbayapaññāya samannāgatapuggalasevanā  nāma gambhīresu khandhādīsu pavattāya gambhīrapaññāya pabhedapaccavekkhaṇā  nāma ṭhānanisajjādīsu dhammavicayasambojjhaṅgasamuṭṭhāpanatthaṃ ninnapoṇapabbhāracittatā evaṃ uppannassa panassa arahattamaggena bhāvanāpāripūrī hoti
ekādasa dhammā  uppādāya saṃvattanti  apāyabhayapaccavekkhaṇatā ānisaṃsadassāvitā gamanavīthipaccavekkhaṇatā piṇḍapātāpacāyanatā dāyajjamahattapaccavekkhaṇatā satthumahattapaccavekkhaṇatā jātimahattapaccavekkhaṇatā sabrahmacārimahattapaccavekkhaṇatā kusītapuggalaparivajjanatā āraddhavīriyapuggalasevanatā tadadhimuttatāti
tattha nirayesu pañcavidhabandhanakammakāraṇato paṭṭhāya mahādukkhaṃ anubhavanakālepi tiracchānayoniyaṃ jālakhipanakumīnādīhi gahitakālepi pājanakaṇṭakādippahāratunnassa pana sakaṭavahanādikālepi pettivisaye anekānipi vassasahassāni ekaṃ buddhantarampi khuppipāsāhi āturībhūtakālepi kālakañcikaasuresu saṭṭhihatthaasītihatthappamāṇena aṭṭhicammamatteneva attabhāvena vātātapādidukkhānubhavanakālepi na sakkā vīriyasambojjhaṅgaṃ uppādetuṃ ayameva te bhikkhu kāloti evaṃ  vīriyasambojjhaṅgo uppajjati
na sakkā kusītena navalokuttaradhammaṃ laddhuṃ āraddhavīriyeneva  sakkā ayamānisaṃso vīriyassāti evaṃ  uppajjati sabbabuddha-paccekabuddha-mahāsāvakeheva  gatamaggo  te gantabbo so ca na sakkā kusītena gantunti evaṃ  uppajjati
ye taṃ piṇḍapātādīhi upaṭṭhahanti ime te manussā neva ñātakā na dāsakammakarā nāpi taṃ nissāya jīvissāmāti te paṇītāni piṇḍapātādīni denti atha kho attano kārānaṃ mahapphalataṃ paccāsīsamānā denti satthārāpi ayaṃ ime paccaye paribhuñjitvā kāyadaḷhibahulo sukhaṃ viharissatīti na evaṃ sampassatā tuyhaṃ paccayā anuññātā atha kho ayaṃ ime paribhuñjamānova samaṇadhammaṃ katvā vaṭṭadukkhato muccissatīti te paccayā anuññātā so dāni tvaṃ kusīto viharanto na taṃ piṇḍaṃ apacāyissasi āraddhavīriyasseva hi piṇḍapātāpacāyanaṃ nāma hotīti evaṃ  uppajjati  viya
thero kira kassakaleṇe nāma paṭivasati tasseva gocaragāme ekā mahāupāsikā theraṃ puttaṃ katvā paṭijaggati sā ekadivasaṃ araññaṃ gacchantī dhītaraṃ āha  amma asukasmiṃ ṭhāne purāṇataṇḍulā asukasmiṃ khīraṃ asukasmiṃ sappi asukasmiṃ phāṇitaṃ tava bhātikassa ayyamittassa āgatakāle bhattaṃ pacitvā khīrasappiphāṇitehi saddhiṃ dehi tvañca bhuñjeyyāsi ahaṃ pana hiyyo pakkaṃ pārivāsikabhattaṃ kañjiyena bhuttāmhīti divā kiṃ bhuñjissasi ammāti sākapaṇṇaṃ pakkhipitvā kaṇataṇḍulehi ambilayāguṃ pacitvā ṭhapehi ammāti
thero cīvaraṃ pārupitvā pattaṃ nīharantova taṃ saddaṃ sutvā attānaṃ ovadi mahāupāsikā kira kañjiyena pārivāsikabhattaṃ bhuñjitvā divāpi kaṇapaṇṇambilayāguṃ bhuñjissati tuyhaṃ atthāya pana purāṇataṇḍulādīni ācikkhati taṃ nissāya kho panesā neva khettaṃ na vatthuṃ na bhattaṃ na vatthaṃ paccāsīsati tisso pana sampattiyo patthayamānā deti tvaṃ etissā tā sampattiyo dātuṃ sakkhissasi  na sakkhissasīti ayaṃ kho pana piṇḍapāto tayā sarāgena sadosena samohena na sakkā gaṇhitunti pattaṃ thavikāya pakkhipitvā gaṇṭhikaṃ muñcitvā nivattitvā kassakaleṇameva gantvā pattaṃ heṭṭhāmañce cīvaraṃ cīvaravaṃse ṭhapetvā arahattaṃ  apāpuṇitvā na nikkhamissāmīti vīriyaṃ adhiṭṭhahitvā nisīdi  dīgharattaṃ appamatto hutvā nivutthabhikkhu vipassanaṃ vaḍḍhetvā purebhattameva arahattaṃ patvā vikasamānamiva padumaṃ mahākhīṇāsavo sitaṃ karontova nikkhami leṇadvāre rukkhamhi adhivatthā devatā 
namo te purisājañña namo te purisuttama
yassa te āsavā khīṇā dakkhiṇeyyosi mārisāti 
udānaṃ udānetvā bhante piṇḍāya paviṭṭhānaṃ tumhādisānaṃ arahantānaṃ bhikkhaṃ datvā mahallakitthiyo dukkhā muccissantīti āha thero uṭṭhahitvā dvāraṃ vivaritvā kālaṃ olokento pātoyevāti ñatvā pattacīvaraṃ ādāya gāmaṃ pāvisi
dārikāpi bhattaṃ sampādetvā idāni me bhātā āgamissati idāni āgamissatīti dvāraṃ olokayamānā nisīdi sā there gharadvāraṃ sampatte pattaṃ gahetvā sappiphāṇitayojitassa khīrapiṇḍapātassa pūretvā hatthe ṭhapesi thero sukhaṃ hotūti anumodanaṃ katvā pakkāmi sāpi taṃ olokayamānāva aṭṭhāsi therassa hi tadā ativiya parisuddho chavivaṇṇo ahosi vippasannāni indriyāni mukhaṃ bandhanā muttatālapakkaṃ viya ativiya virocittha
mahāupāsikā araññato āgantvā kiṃ amma bhātiko te āgatoti pucchi sā sabbaṃ taṃ pavattiṃ ārocesi upāsikā ajja me puttassa pabbajitakiccaṃ matthakaṃ pattanti ñatvā abhiramati te amma bhātā buddhasāsane na ukkaṇṭhatīti āha
mahantaṃ kho panetaṃ satthudāyajjaṃ yadidaṃ satta ariyadhanāni nāma taṃ na sakkā kusītena gahetuṃ yathā hi vippaṭipannaṃ puttaṃ mātāpitaro ayaṃ amhākaṃ aputtoti paribāhiraṃ karonti so tesaṃ accayena dāyajjaṃ na labhati evaṃ kusītopi idaṃ ariyadhanadāyajjaṃ na labhati  āraddhavīriyova labhatīti  uppajjati
mahā  kho pana te satthā satthuno hi te mātukucchismiṃ paṭisandhiggahaṇakālepi abhinikkhamanepi  abhisambodhiyampi dhammacakkappavattana-yamakapāṭihāriya-devorohana-āyusaṅkhāravossajjanesupi parinibbānakālepi dasasahassilokadhātu akampittha yuttaṃ nu kho te evarūpassa satthu sāsane pabbajitvā kusītena bhavitunti evaṃ  uppajjati
jātiyāpi tvaṃ idāni na lāmakajātiko asambhinnāya mahāsammatapaveṇiyā āgataukkākarājavaṃse jātosi suddhodanamahārājassa ca mahāmāyādeviyā ca nattā rāhulabhaddassa kaniṭṭho tayā nāma evarūpena jinaputtena hutvā na yuttaṃ kusītena viharitunti evaṃ  uppajjati
sāriputtamoggallānā ceva asīti mahāsāvakā ca vīriyeneva lokuttaradhammaṃ paṭivijjhiṃsu tvaṃ pana etesaṃ sabrahmacārīnaṃ maggaṃ paṭipajjasi na paṭipajjasīti evaṃ  uppajjati
kucchiṃ pūretvā ṭhitaajagarasadise vissaṭṭhakāyikacetasikavīriye kusītapuggale parivajjentassāpi āraddhavīriye pahitatte puggale sevantassāpi ṭhānanisajjādīsu vīriyuppādanatthaṃ ninnapoṇapabbhāracittassāpi uppajjati evaṃ uppannassa panassa arahattamaggena bhāvanāpāripūrī hoti
ekādasa dhammā  uppādāya saṃvattanti  buddhānussati dhammo saṅgho sīlaṃ cāgo devatānussati upasamānussati lūkhapuggalaparivajjanatā siniddhapuggalasevanatā pasādanīyasuttantapaccavekkhaṇatā tadadhimuttatāti
buddhaguṇe anussarantassāpi hi yāva upacārā sakalasarīraṃ pharamāno pītisambojjhaṅgo uppajjati dhammasaṅghaguṇe anussarantassāpi dīgharattaṃ akhaṇḍaṃ katvā rakkhitaṃ catupārisuddhisīlaṃ paccavekkhantassāpi gihino dasasīlapañcasīlāni  paccavekkhantassāpi dubbhikkhabhayādīsu paṇītaṃ bhojanaṃ sabrahmacārīnaṃ datvā evaṃ nāma adamhāti cāgaṃ paccavekkhantassāpi gihinopi evarūpe kāle sīlavantānaṃ dinnadānaṃ paccavekkhantassāpi yehi  guṇehi samannāgatā devattaṃ pattā tathārūpānaṃ attani atthitaṃ paccavekkhantassāpi samāpattiyā vikkhambhitā kilesā saṭṭhipi sattatipi vassāni  na samudācarantīti paccavekkhantassāpi cetiyadassanabodhidassanatheradassanesu asakkaccakiriyāya saṃsūcitalūkhabhāve buddhādīsu pasādasinehābhāvena gadrabhapiṭṭharajasadise lūkhapuggale parivajjentassāpi buddhādīsu pasādabahule muducitte siniddhapuggale sevantassāpi ratanattayaguṇaparidīpake pasādanīye suttante paccavekkhantassāpi ṭhānanisajjādīsu pītiuppādanatthaṃ ninnapoṇapabbhāracittassāpi uppajjati evaṃ uppannassa panassa arahattamaggena bhāvanāpāripūrī hoti
satta dhammā  uppādāya saṃvattanti  paṇītabhojanasevanatā utusukhasevanatā iriyāpathasukhasevanatā majjhattapayogatā sāraddhakāyapuggalaparivajjanatā passaddhakāya-puggalasevanatā tadadhimuttatāti
paṇītañhi siniddhaṃ bhojanaṃ bhuñjantassāpi sītuṇhesu utūsu ṭhānādīsu ca iriyāpathesu sappāyaṃ utuñca iriyāpathañca sevantassāpi passaddhi uppajjati yo pana mahāpurisajātiko sabbautuiriyāpathakkhamova hoti na taṃ sandhāyetaṃ vuttaṃ yassa sabhāgavisabhāgatā atthi tasseva visabhāge utuiriyāpathe vajjetvā sabhāge sevantassa uppajjati majjhattapayogo vuccati attano ca parassa ca kammassakatapaccavekkhaṇā iminā majjhattapayogena uppajjati yo leḍḍudaṇḍādīhi paraṃ viheṭhayamānova vicarati evarūpaṃ sāraddhakāyapuggalaṃ parivajjentassāpi saṃyatapādapāṇiṃ passaddhakāyaṃ puggalaṃ sevantassāpi ṭhānanisajjādīsu passaddhiuppādanatthāya ninnapoṇapabbhāracittassāpi uppajjati evaṃ uppannassa panassa arahattamaggena bhāvanāpāripūrī hoti
dasa dhammā  uppādāya saṃvattanti  vatthuvisadakiriyatā indriyasamattapaṭipādanatā nimittakusalatā samaye cittassa paggaṇhanatā samaye cittassa niggaṇhanatā samaye sampahaṃsanatā samaye ajjhupekkhanatā asamāhitapuggalaparivajjanatā samāhitapuggalasevanatā tadadhimuttatāti tattha  ca  ca vuttanayeneva veditabbā
 nāma kasiṇanimittassa uggahaṇakusalatā ti yasmiṃ samaye atisithilavīriyatādīhi līnaṃ cittaṃ hoti tasmiṃ samaye dhammavicayavīriyapītisambojjhaṅgasamuṭṭhāpanena tassa paggaṇhanaṃ ti yasmiṃ samaye accāraddhavīriyatādīhi uddhataṃ cittaṃ hoti tasmiṃ samaye passaddhisamādhiupekkhāsambojjhaṅgasamuṭṭhāpanena tassa niggaṇhanaṃ ti yasmiṃ samaye cittaṃ paññāpayogamandatāya vā upasamasukhānaṃ vigamena vā nirassādaṃ hoti tasmiṃ samaye aṭṭhasaṃvegavatthupaccavekkhaṇena saṃvejeti  nāma jātijarābyādhimaraṇāni cattāri apāyadukkhaṃ pañcamaṃ atīte vaṭṭamūlakaṃ dukkhaṃ anāgate vaṭṭamūlakaṃ dukkhaṃ paccuppanne āhārapariyeṭṭhimūlakaṃ dukkhanti ratanattayaguṇānussaraṇena ca pasādaṃ janeti ayaṃ vuccati samaye sampahaṃsanatāti
 nāma yasmiṃ samaye sammāpaṭipattiṃ āgamma alīnaṃ anuddhataṃ anirassādaṃ ārammaṇe samappavattaṃ samathavīthipaṭipannaṃ cittaṃ hoti tadāssa paggahaniggahasampahaṃsanesu na byāpāraṃ āpajjati sārathi  viya samappavattesu assesu ayaṃ vuccati samaye ajjhupekkhanatāti  nāma upacāraṃ vā appanaṃ vā appattānaṃ vikkhittacittānaṃ puggalānaṃ ārakā parivajjanaṃ  nāma upacārena vā appanāya vā samāhitacittānaṃ sevanā bhajanā payirupāsanā  nāma ṭhānanisajjādīsu samādhiuppādanatthameva ninnapoṇapabbhāracittatā evañhi paṭipajjato esa uppajjati evaṃ uppannassa panassa arahattamaggena bhāvanāpāripūrī hoti
pañca dhammā  uppādāya saṃvattanti  sattamajjhattatā saṅkhāramajjhattatā sattasaṅkhārakelāyanapuggalaparivajjanatā sattasaṅkhāramajjhattapuggalasevanatā tadadhimuttatāti tattha dvīhākārehi  samuṭṭhāpeti  tvaṃ attanova kammena āgantvā attanova kammena gamissasi esopi attano kammena āgantvā attanova kammena gamissati tvaṃ kaṃ kelāyasīti evaṃ kammassakatapaccavekkhaṇena ca  paramatthato sattoyeva natthi so tvaṃ kaṃ kelāyasīti evaṃ nissattapaccavekkhaṇena ca dvīhevākārehi  samuṭṭhāpeti  idaṃ  cīvaraṃ anupubbena vaṇṇavikāratañceva jiṇṇabhāvañca upagantvā pādapuñchanacoḷakaṃ hutvā yaṭṭhikoṭiyā chaḍḍanīyaṃ bhavissati sace panassa sāmiko bhaveyya  nāyaṃ evaṃ vinassituṃ dadeyyāti evaṃ assāmikabhāvapaccavekkhaṇena ca anaddhaniyaṃ idaṃ tāvakālikanti evaṃ tāvakālikabhāvapaccavekkhaṇena ca yathā ca cīvare evaṃ pattādīsupi yojanā kātabbā
ti ettha yo puggalo gihi vā attano puttadhītādike pabbajito vā attano antevāsikasamānupajjhāyakādike mamāyati sahatthāva nesaṃ kesacchedana-sūcikamma-cīvaradhovana-rajana-pattapacanādīni karoti muhuttampi apassanto asuko sāmaṇero kuhiṃ asuko daharo kuhinti bhantamigo viya ito  cito ca āloketi aññena kesacchedanādīnaṃ atthāya muhuttaṃ tāva asukaṃ pesethāti yāciyamānopi amhepi taṃ attano kammaṃ na kārema tumhe naṃ gahetvā kilamessathāti na deti ayaṃ  nāma yo pana cīvarapattathālakakattarayaṭṭhiādīni mamāyati aññassa hatthena parāmasitumpi na deti tāvakālikaṃ yācitopi mayampi imaṃ dhanāyantā na paribhuñjāma tumhākaṃ kiṃ dassāmāti vadati ayaṃ  nāma yo pana tesu dvīsupi vatthūsu majjhatto udāsino ayaṃ  nāma iti ayaṃ upekkhāsambojjhaṅgo evarūpaṃ sattasaṅkhārakelāyanapuggalaṃ ārakā parivajjentassāpi sattasaṅkhāramajjhattapuggalaṃ sevantassāpi ṭhānanisajjādīsu taduppādanatthaṃ ninnapoṇapabbhāracittassāpi uppajjati evaṃ uppannassa panassa arahattamaggena bhāvanāpāripūrī hoti
nti uddhumātakādibhedā dasa asubhārammaṇā dhammā ti ettha pana yonisomanasikāro nāma upāyamanasikāro pathamanasikāro uppādakamanasikāro apica cha dhammā kāmacchandassa pahānāya saṃvattanti  asubhanimittassa uggaho asubhabhāvanānuyogo indriyesu guttadvāratā bhojane mattaññutā kalyāṇamittatā sappāyakathāti
dasavidhañhi asubhanimittaṃ uggaṇhantassāpi kāmacchando pahīyati bhāventassāpi indriyesu guttadvārassāpi catunnaṃ pañcannaṃ ālopānaṃ okāse  sati udakaṃ pivitvā yāpanasīlatāya bhojane mattaññunopi tenetaṃ vuttaṃ 
cattāro  pañca ālope abhutvā udakaṃ pive
alaṃ phāsuvihārāya pahitattassa bhikkhunoti (theragā 983)
asubhakammikatissattherasadise asubhabhāvanārate kalyāṇamitte sevantassāpi kāmacchando pahīyati ṭhānanisajjādīsu dasaasubhanimittāya-sappāyakathāyapi pahīyati tena vuttaṃ cha dhammā kāmacchandassa pahānāya saṃvattantīti  imehi pana chahi dhammehi pahīnassa kāmacchandassa arahattamaggena āyatiṃ anuppādo hoti
ti ettha mettāti vutte appanāpi upacāropi vaṭṭati cetovimuttīti appanāyeva yonisomanasikāro vuttalakkhaṇova apica cha dhammā  pahānāya saṃvattanti  mettānimittassa uggaho mettābhāvanānuyogo kammassakatāpaccavekkhaṇatā paṭisaṅkhānabahulatā kalyāṇamittatā sappāyakathāti
odissakaanodissakadisāpharaṇānañhi aññataravasena mettaṃ uggaṇhantassāpi byāpādo pahīyati tathā odhisoanodhisodisāpharaṇavasena mettaṃ bhāventassāpi tvaṃ etassa kuddho kiṃ karissasi kimassa sīlādīni nāsetuṃ sakkhissasi nanu tvaṃ attano kammena āgantvā attano kammeneva gamissasi parassa kujjhanaṃ nāma vītaccikaṅgāratattaayasalākagūthādīni gahetvā paraṃ paharitukāmatāsadisaṃ hoti esopi tava kuddho kiṃ karissati kiṃ te sīlādīni vināsetuṃ sakkhissati esa attano kammena āgantvā attano kammeneva gamissati appaṭicchitapaheṇakaṃ viya paṭivātaṃ khittarajomuṭṭhi viya ca etassevesa kodho matthake patissatīti evaṃ attano ca parassa ca kammassakataṃ paccavekkhatopi ubhayakammassakataṃ paccavekkhitvā paṭisaṅkhāne ṭhitassāpi assaguttattherasadise mettābhāvanārate kalyāṇamitte sevantassāpi byāpādo pahīyati ṭhānanisajjādīsu mettānissitasappāyakathāyapi pahīyati tena vuttaṃ cha dhammā byāpādassa pahānāya saṃvattantīti  imehi pana chahi dhammehi pahīnassa byāpādassa anāgāmimaggena āyatiṃ anuppādo hoti
tiādi vuttatthameva api ca cha dhammā  pahānāya saṃvattanti   atibhojane nimittaggāho iriyāpathasamparivattanatā ālokasaññāmanasikāro abbhokāsavāso kalyāṇamittatā sappāyakathāti
āharahatthakaṃ bhuttavamitakaṃ tatravaṭṭakaṃ alaṃsāṭakaṃ kākamāsakabhojanaṃ bhuñjitvā rattiṭṭhānadivāṭṭhāne nisinnassa  hi samaṇadhammaṃ karoto thinamiddhaṃ mahāhatthī viya ottharantaṃ āgacchati catupañcaālopaokāsaṃ pana ṭhapetvā pānīyaṃ pivitvā yāpanasīlassa bhikkhuno taṃ na hotīti evaṃ atibhojane nimittaṃ gaṇhantassapi thinamiddhaṃ pahīyati yasmiṃ iriyāpathe thinamiddhaṃ okkamati tato aññaṃ parivattentassāpi rattiṃ candālokadīpālokaukkāloke divā sūriyālokaṃ manasikarontassāpi abbhokāse vasantassāpi mahākassapattherasadise pahīnathinamiddhe kalyāṇamitte sevantassāpi thinamiddhaṃ pahīyati ṭhānanisajjādīsu dhutaṅganissitasappāyakathāyapi pahīyati tena vuttaṃ cha dhammā thinamiddhassa pahānāya saṃvattantīti imehi pana chahi dhammehi pahīnassa thinamiddhassa arahattamaggena āyatiṃ anuppādo hoti
tiādīni vuttatthāneva apica cha dhammā  pahānāya saṃvattanti  bahussutatā paripucchakatā vinaye pakataññutā vuddhasevitatā kalyāṇamittatā sappāyakathāti
bāhusaccenapi hi ekaṃ vā dve vā tayo vā cattāro vā pañca vā nikāye pāḷivasena ca atthavasena ca uggaṇhantassāpi uddhaccakukkuccaṃ pahīyati kappiyākappiyaparipucchābahulassāpi vinayapaññattiyaṃ ciṇṇavasībhāvatāya pakataññunopi vuddhe mahallakatthere upasaṅkamantassāpi upālittherasadise vinayadhare kalyāṇamitte sevantassāpi uddhaccakukkuccaṃ pahīyati ṭhānanisajjādīsu kappiyākappiyanissitasappāyakathāyapi pahīyati tena vuttaṃ cha dhammā uddhaccakukkuccassa pahānāya saṃvattantīti imehi  pana chahi dhammehi pahīne uddhaccakukkucce uddhaccassa arahattamaggena kukkuccassa anāgāmimaggena āyatiṃ anuppādo hotīti
tiādīnipi vuttatthāneva apica cha dhammā  pahānāya saṃvattanti   bahussutatā paripucchakatā vinaye pakataññutā adhimokkhabahulatā kalyāṇamittatā sappāyakathāti
bāhusaccenapi hi ekaṃ vā pañca vā nikāye pāḷivasena ca atthavasena ca uggaṇhantassāpi vicikicchā pahīyati tīṇi ratanāni ārabbha paripucchābahulassāpi  vinaye ciṇṇavasībhāvassāpi tīsu ratanesu okappaniyasaddhāsaṅkhātaadhimokkhabahulassāpi saddhādhimutte vakkalittherasadise kalyāṇamitte sevantassāpi vicikicchā pahīyati ṭhānanisajjādīsu tiṇṇaṃ ratanānaṃ guṇanissitasappāyakathāyapi pahīyati tena vuttaṃ cha dhammā vicikicchāya pahānāya saṃvattantīti imehi pana chahi dhammehi pahīnāya vicikicchāya sotāpattimaggena āyatiṃ anuppādo hoti iti bhagavā imasmiṃ sutte desanaṃ tīhi bhavehi nivattetvā arahattena kūṭaṃ gaṇhi desanāpariyosāne pañcasatā bhikkhū arahattaṃ pāpuṇiṃsu

 dutiye ti vinayapariyāyena tayo janā sambahulāti vuccanti tato paraṃ saṅgho suttantapariyāyena tayo tayo eva tato uddhaṃ sambahulā idha suttantapariyāyena sambahulāti veditabbā ti piṇḍāya paviṭṭhā te pana na tāva paviṭṭhā pavisissāmāti nikkhantattā pana pavisiṃsūti vuttā yathā kiṃ yathā gāmaṃ gamissāmīti nikkhantapuriso taṃ gāmaṃ apattopi kahaṃ itthannāmoti vutte gāmaṃ gatoti vuccati evaṃ ti jetavanassa avidūre aññatitthiyānaṃ paribbājakānaṃ ārāmo atthi taṃ sandhāyetaṃ vuttaṃ ti āvuso tumhākaṃ satthā samaṇo gotamo
ti titthiyānaṃ samaye pañca nīvaraṇā pahātabbā satta bojjhaṅgā bhāvetabbāti etaṃ natthi  te pana ārāmaṃ gantvā parisapariyante ṭhatvā aññaṃ olokento viya aññavihitakā viya hutvā bhagavato dhammadesanaṃ suṇanti tato samaṇo gotamo idaṃ pajahatha idaṃ bhāvethāti vadatīti sallakkhetvā attano ārāmaṃ gantvā ārāmamajjhe āsanaṃ paññāpetvā upaṭṭhāyakaupaṭṭhāyikāhi parivutā  sīsaṃ ukkhipitvā kāyaṃ  unnāmetvā attano sayambhūñāṇena paṭividdhākāraṃ dassentā  pañca nīvaraṇā nāma pahātabbā satta bojjhaṅgā nāma bhāvetabbāti kathenti
ti ettha ti imasmiṃ paññāpane ti kiṃ adhikaṃ ti ko adhikappayogo nti kiṃ nānattaṃ nti yadidaṃ samaṇassa vā gotamassa dhammadesanāya saddhiṃ amhākaṃ dhammadesanaṃ amhākaṃ vā dhammadesanāya saddhiṃ samaṇassa gotamassa dhammadesanaṃ ārabbha nānākaraṇaṃ vucceyya taṃ kinnāmāti vadanti dutiyapadepi eseva nayo
ti evamevanti na sampaṭicchiṃsu ti nayidaṃ evanti na paṭisedhiṃsu kiṃ pana te pahontā evaṃ akaṃsu udāhu appahontāti pahontā na hi te ettakaṃ kathaṃ kathetuṃ na sakkonti āvuso tumhākaṃ samaye pañca nīvaraṇā pahātabbā nāma natthi satta bojjhaṅgā bhāvetabbā nāma natthīti evaṃ pana tesaṃ ahosi  atthi no etaṃ kathāpābhataṃ mayaṃ etaṃ satthu ārocessāma atha no satthā madhuradhammadesanaṃ desessatīti
ti kāraṇaṃ ti sampādetvā kathetuṃ na sakkhissanti nti asampāyanato uttarimpi dukkhaṃ āpajjissanti sampādetvā kathetuṃ asakkontānañhi dukkhaṃ uppajjati nti ettha nti nipātamattaṃ ti kāraṇavacanaṃ yasmā avisaye pañho pucchitoti attho ti saha devehi sadevake dīsupi eseva nayo evaṃ tīṇi ṭhānāni loke pakkhipitvā dve pajāyāti pañcahipi sattalokameva pariyādiyitvā etasmiṃ sadevakādibhede loke  devaṃ vā manussaṃ vā na samanupassāmīti dīpeti ti ito vā pana mama sāsanato sutvā ito sutvā hi tathāgato tathāgatasāvakopi ārādheyya paritoseyya aññathā ārādhanā nāma natthīti dasseti
idāni attano tesaṃ pañhānaṃ veyyākaraṇena cittārādhanaṃ dassento tiādimāha tattha ti attano pañcakkhandhe ārabbha uppannachandarāgo  ti paresaṃ pañcakkhandhe ārabbha uppannachandarāgo ti gaṇanaṃ gacchati ti attano hatthapādādīsu uppannapaṭigho ti paresaṃ tesu uppannapaṭigho ti attano khandhesu vimati ti bahiddhā aṭṭhasu ṭhānesu mahāvicikicchā ti ajjhattike saṅkhāre paṭiggaṇhantassa uppannā sati ti bahiddhā saṅkhāre pariggaṇhantassa uppannā sati  eseva nayo
nti caṅkamaṃ adhiṭṭhahantassa uppannavīriyaṃ nti  na tāvāhaṃ imaṃ pallaṅkaṃ bhindissāmi yāva me anupādāya āsavehi cittaṃ vimuccissatīti evaṃ kāyapayogaṃ vinā uppannavīriyaṃ ti tiṇṇaṃ khandhānaṃ darathapassaddhi ti viññāṇakkhandhassa darathapassaddhi  satisambojjhaṅgasadisova vinicchayo
imasmiṃ sutte missakasambojjhaṅgā kathitā etesu hi ajjhattadhammesu sati pavicayo upekkhāti ime attano khandhārammaṇattā lokiyāva honti tathā maggaṃ apattaṃ kāyikavīriyaṃ avitakkaavicārā pana pītisamādhī kiñcāpi rūpāvacarā honti rūpāvacare pana bojjhaṅgā na labbhantīti lokuttarāva honti ye ca therā brahmavihāravipassanāpādakajjhānādīsu bojjhaṅge uddharanti tesaṃ matena rūpāvacarāpi arūpāvacarāpi honti bojjhaṅgesu hi arūpāvacare pītiyeva ekantena na labbhati sesā cha missakāva hontīti desanāpariyosāne keci bhikkhū sotāpannā jātā keci sakadāgāmī keci anāgāmī keci arahantoti

 tatiye ti loṇadhūpanaṃ viya sabbakammikāmaccaṃ viya ca sabbattha icchitabbaṃ vadāmīti attho yathā hi loṇadhūpanaṃ sabbabyañjanesupi nivisati yathā ca sabbakammiko amacco yodhakammampi karoti mantakammampi paṭihārakammampīti sabbakiccāni sādheti evaṃ uddhatassa cittassa niggaṇhanaṃ līnassa paggaṇhananti sabbametaṃ satiyā ijjhati na sakkā vinā satiyā etaṃ sampādetuṃ tasmā evamāha imasmiṃ sutte pubbabhāgavipassanā bojjhaṅgāva kathitā

 catutthe tiādi sabbaṃ sabbākārena visuddhimagge (visuddhi 1240-241) vitthāritameva ti idampi te purimanayeneva satthu dhammadesanaṃ sutvā vadanti titthiyānañhi samaye pañcanīvaraṇappahānaṃ vā mettādibrahmavihārabhāvanā vā natthi ti kiṃ nipphatti hoti ti kiṃ uttamā ti kiṃ ānisaṃsā ti kiṃ niṭṭhā nti mettāya sahagataṃ saṃsaṭṭhaṃ sampayuttaṃ eseva nayo sabbattha dīni vuttatthāneva
nti duvidhaṃ appaṭikūlaṃ  sattaappaṭikūlañca saṅkhāraappaṭikūlañca tasmiṃ appaṭikūle iṭṭhe vatthusminti attho ti aniṭṭhasaññī kathaṃ panettha evaṃ viharati asubhapharaṇaṃ vā aniccanti manasikāraṃ vā karonto vuttañhetaṃ paṭisambhidāyaṃ kathaṃ appaṭikūle paṭikūlasaññī viharati iṭṭhasmiṃ vatthusmiṃ asubhāya vā pharati aniccato vā upasaṃharatīti paṭikūle pana aniṭṭhe vatthusmiṃ mettāpharaṇaṃ vā dhātumanasikāraṃ vā karonto  nāma yathāha kathaṃ paṭikūle appaṭikūlasaññī viharati aniṭṭhasmiṃ  vatthusmiṃ mettāya vā pharati dhātuto vā upasaṃharatīti (paṭi ma 217) ubhayamissakapadesupi eseva nayo appaṭikūlappaṭikūlesu hi tadeva asubhapharaṇaṃ vā aniccanti manasikāraṃ  vā karonto  nāma paṭikūlāpaṭikūlesu ca tadeva mettāpharaṇaṃ vā dhātumanasikāraṃ vā karonto  nāma cakkhunā rūpaṃ disvā neva sumano hotītiādinā (paṭi ma 217) nayena vuttaṃ pana chaḷaṅgupekkhaṃ pavattayamāno appaṭikūle ca paṭikūle ca tadubhayaṃ abhinivajjetvā upekkhako tattha viharati sato sampajānoti veditabbo
ettāvatā ca imassa bhikkhuno mettāya tikacatukkajjhānaṃ nibbattetvā tadeva pādakaṃ katvā vipassanaṃ vaḍḍhetvā arahattaṃ pattassa saha vipassanāya maggasambojjhaṅgānaṃ ariyiddhiyā ca dassitattā desanā vinivaṭṭetabbā siyā idaṃ pana mettājhānaṃ pādakaṃ katvā saṅkhāre sammasantopi yo arahattaṃ pāpuṇituṃ na sakkoti yasmā tassa arahattaparamā mettā na hoti yaṃparamā pana hoti taṃ dassetabbaṃ tasmā tassa dassanatthaṃ ayaṃ desanā āraddhā parato tiādīsupi iminā nayena puna desanārambhapayojanaṃ veditabbaṃ
nti subhaniṭṭhaṃ subhakoṭikaṃ subhanipphattiṃ ti idheva paññā assa nayimaṃ lokaṃ atikkamatīti idhapañño tassa idhapaññassa lokiyapaññassāti attho ti lokuttaradhammaṃ appaṭivijjhantassa yo pana paṭivijjhituṃ sakkoti tassa arahattaparamāva mettā hotīti attho dīsupi eseva nayo
kasmā panetāsaṃ mettādīnaṃ subhaparamāditā vuttā bhagavatāti sabhāgavasena tassa tassa upanissayattā mettāvihārissa  hi sattā appaṭikūlā honti athassa appaṭikūlaparicayā appaṭikūlesu parisuddhavaṇṇesu nīlādīsu cittaṃ upasaṃharato appakasireneva tattha cittaṃ pakkhandati iti mettā subhavimokkhassa upanissayo hoti na tato paraṃ tasmā ti vuttā
karuṇāvihārissa uṇhābhighātādirūpanimittaṃ sattadukkhaṃ samanupassantassa karuṇāya pavattisambhavato rūpe ādīnavo parividito hoti  athassa parividitarūpādīnavattā pathavīkasiṇādīsu aññataraṃ ugghāṭetvā rūpanissaraṇe ākāse cittaṃ upasaṃharato appakasireneva tattha cittaṃ pakkhandati iti karuṇā ākāsānañcāyatanassa upanissayo hoti na tato paraṃ tasmā ti vuttā
muditāvihārissa pana tena tena pāmojjakāraṇena uppannapāmojjasattānaṃ viññāṇaṃ samanupassantassa muditāya pavattisambhavato viññāṇaggahaṇaparicitaṃ hoti athassa anukkamādhigataṃ ākāsānañcāyatanaṃ atikkamma ākāsanimittagocare viññāṇe cittaṃ upasaṃharato appakasireneva tattha cittaṃ pakkhandati iti muditā viññāṇañcāyatanassa upanissayo hoti na tato paraṃ tasmā ti vuttā
upekkhāvihārissa pana sattā sukhitā vā hontu dukkhato vā vimuccantu sampattasukhato vā mā vigacchantūti ābhogābhāvato sukhadukkhādiparamatthagāhavimukhasambhavato avijjamānaggahaṇadukkhacittaṃ  hoti athassa paramatthagāhato vimukhabhāvaparicitacittassa paramatthato avijjamānaggahaṇadukkhacittassa ca anukkamādhigataṃ viññāṇāñcāyatanaṃ samatikkammasambhavato avijjamāne paramatthabhūtassa viññāṇassa  abhāve cittaṃ upasaṃharato appakasireneva tattha cittaṃ pakkhandati iti upekkhā ākiñcaññāyatanassa upanissayo hoti na tato paraṃ tasmā ti vuttā desanāpariyosāne pañcasatā bhikkhū arahattaṃ pattāti

 pañcame ti paṭhamaññeva ti kāmarāgagahitena ti kāmarāgānugatena nti tividhaṃ kāmarāgassa nissaraṇaṃ vikkhambhananissaraṇaṃ tadaṅganissaraṇaṃ samucchedanissaraṇanti  tattha asubhe paṭhamajjhānaṃ vikkhambhananissaraṇaṃ nāma vipassanā tadaṅganissaraṇaṃ nāma arahattamaggo samucchedanissaraṇaṃ nāma taṃ tividhampi nappajānātīti attho tiādīsu arahattasaṅkhāto attano attho attattho nāma paccayadāyakānaṃ attho parattho nāma sveva duvidhopi ubhayattho nāma iminā nayena sabbavāresu attho veditabbo
ayaṃ pana viseso  ntiādīsu hi dveva nissaraṇāni vikkhambhananissaraṇañca samucchedanissaraṇañca tattha byāpādassa tāva mettāya paṭhamajjhānaṃ vikkhambhananissaraṇaṃ anāgāmimaggo samucchedanissaraṇaṃ thinamiddhassa ālokasaññā vikkhambhananissaraṇaṃ arahattamaggo samucchedanissaraṇaṃ uddhaccakukkuccassa yo koci samatho vikkhambhananissaraṇaṃ uddhaccassa panettha arahattamaggo kukkuccassa anāgāmimaggo samucchedanissaraṇaṃ vicikicchāya dhammavavatthānaṃ vikkhambhananissaraṇaṃ paṭhamamaggo samucchedanissaraṇaṃ
yā panettha tiādikā upamā vuttā tāsu ti udakabharitā pāti ti vaṇṇabhedakaraṇavasena saṃsaṭṭho ti kuthito ti usumajāto ti tilabījakādibhedena  sevālena vā nīlamaṇḍūkapiṭṭhivaṇṇena vā udakapiṭṭhiṃ chādetvā nibbattapaṇakena pariyonaddho ti vātena  erito kampito ti appasanno ti asannisinno ti kaddamībhūto ti koṭṭhantarādibhede anālokaṭṭhāne ṭhapito imasmiṃ sutte bhagavā tīhi bhavehi desanaṃ nivattetvā arahattanikūṭena desanaṃ niṭṭhāpesi brāhmaṇo pana saraṇamatte patiṭṭhito

 chaṭṭhe ti aññāṇatthāya adassanatthāya ti ekaṃsena bhagavā nīvaraṇā ti  kāyadaratho ti cittadaratho ti tassa kira satthu santike sītalaṃ utusappāyaṭṭhānaṃ pavisitvā nisinnassa kāyadaratho paṭipassambhi tasmiṃ paṭipassaddhe tadanvayeneva cittadarathopi apica maggenevassa etaṃ ubhayampi passaddhanti veditabbaṃ


 sattamādīsu ti aṭṭhikaṃ aṭṭhikanti bhāventassa uppannasaññā taṃ panetaṃ bhāvayato yāva nimittaṃ na uppajjati tāva chavipi cammampi upaṭṭhāti nimitte pana uppanne chavicammāni neva upaṭṭhahanti saṅkhavaṇṇo suddhaaṭṭhikasaṅghāṭova upaṭṭhāti hatthikkhandhagataṃ dhammikatissarājānaṃ olokentassa sāmaṇerassa viya paṭimagge hasamānaṃ itthiṃ olokentassa cetiyapabbatavāsino tissattherassa viya cāti vatthūni visuddhimagge (visuddhi 115) vitthāritāni ti gahaṇasese upādānasese vijjamānamhi

ti puḷavaṃ puḷavanti bhāventassa uppannasaññā dīsupi  eseva nayo vinicchayakathā  panettha saddhiṃ bhāvanānayena visuddhimagge (visuddhi 1102) vuttā dayo tikacatukkajjhānavasena veditabbā  catutthajjhānavaseneva


ti asubhe paṭhamajjhānasaññā ti avassaṃ maritabbaṃ maraṇapaṭibaddhaṃ me jīvitanti abhiṇhaṃ paccavekkhantassa uppannasaññā  ti odanakummāsādimhi ajjhoharaṇīye paṭikūlasaññā ti sakalalokasmiṃ anabhiratiṃ uppādentassa uppannasaññā ti dve pubbabhāgā  missakā evametāni aṭṭhikasaññādīni vīsati kammaṭṭhānāni niddiṭṭhāni tesaṃ navasu appanā honti ekādasa upacārajjhānikā sesā panettha vinicchayakathā visuddhimagge (visuddhi 1294) āgatāva gaṅgāpeyyālādayo maggasaṃyutte vuttanayeneva veditabbā

