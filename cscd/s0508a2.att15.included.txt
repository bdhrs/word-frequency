

paññāsanipāte ntiādikā āyasmato tālapuṭattherassa gāthā kā uppatti ayampi purimabuddhesu katādhikāro tattha tattha bhave vivaṭṭūpanissayaṃ kusalaṃ upacinitvā imasmiṃ buddhuppāde rājagahe aññatarasmiṃ naṭakule nibbattitvā viññutaṃ patto  kulānurūpesu naccaṭṭhānesu nipphattiṃ gantvā sakalajambudīpe pākaṭo naṭagāmaṇi ahosi so pañcasatamātugāmaparivāro mahatā naṭavibhavena gāmanigamarājadhānīsu samajjaṃ dassetvā mahantaṃ pūjāsakkāraṃ labhitvā vicaranto rājagahaṃ āgantvā nagaravāsīnaṃ samajjaṃ dassetvā laddhasammānasakkāro ñāṇassa paripākaṃ gatattā satthu santikaṃ gantvā vanditvā ekamantaṃ nisinno bhagavantaṃ etadavoca  sutametaṃ bhante pubbakānaṃ ācariyapācariyānaṃ naṭānaṃ bhāsamānānaṃ yo so naṭo raṅgamajjhe samajjamajjhe saccālikena janaṃ hāseti rameti so kāyassa bhedā paraṃ maraṇā pahāsānaṃ devānaṃ sahabyataṃ upapajjatīti idha bhagavā kimāhāti atha naṃ bhagavā tikkhattuṃ paṭikkhipi mā maṃ etaṃ pucchīti catutthavāraṃ puṭṭho āha  gāmaṇi ime sattā pakatiyāpi rāgabandhanabaddhā dosabandhanabaddhā mohabandhanabaddhā tesaṃ bhiyyopi rajanīye dosanīye mohanīye dhamme upasaṃharanto pamādetvā kāyassa bhedā paraṃ maraṇā niraye upapajjati sace panassa evaṃdiṭṭhi hoti yo so naṭo raṅgamajjhe samajjamajjhe saccālikena janaṃ hāseti rameti so kāyassa bhedā paraṃ maraṇā pahāsānaṃ devānaṃ sahabyataṃ upapajjatīti sāssa hoti micchādiṭṭhi micchādiṭṭhissa ca dvinnaṃ gatīnaṃ aññatarā gati icchitabbā nirayassa vā tiracchānayoniyā vāti taṃ sutvā tālapuṭo gāmaṇi parodi nanu gāmaṇi pageva mayā paṭikkhitto mā maṃ etaṃ pucchīti (saṃ ni 4354) nāhaṃ bhante etaṃ rodāmi yaṃ maṃ bhagavā naṭānaṃ abhisamparāyaṃ evamāhāti api cāhaṃ bhante pubbakehi ācariyapācariyehi naṭehi vañcito naṭo mahājanassa naṭasamajjaṃ dassetvā sugatiṃ upapajjatīti so satthu santike dhammaṃ sutvā paṭiladdhasaddho pabbajitvā laddhūpasampanno vipassanāya kammaṃ karonto nacirasseva  arahattaṃ  pāpuṇi adhigatārahatto pana arahattappattito pubbe yenākārena attano cittaṃ niggaṇhanavasena yonisomanasikāro udapādi taṃ anekadhā vibhajitvā dassetuṃ 

 kadā nuhaṃ pabbatakandarāsu ekākiyo addutiyo vihassaṃ
aniccato sabbabhavaṃ vipassaṃ taṃ me idaṃ taṃ nu kadā bhavissati

 kadā  nuhaṃ bhinnapaṭandharo muni kāsāvavattho amamo nirāso
rāgañca dosañca tatheva mohaṃ hantvā sukhī pavanagato vihassaṃ

 kadā aniccaṃ vadharoganīḷaṃ kāyaṃ imaṃ maccujarāyupaddutaṃ
vipassamāno vītabhayo vihassaṃ eko vane taṃ nu kadā bhavissati

 kadā nuhaṃ bhayajananiṃ dukhāvahaṃ taṇhālataṃ bahuvidhānuvattaniṃ
paññāmayaṃ tikhiṇamasiṃ gahetvā chetvā vase tampi kadā bhavissati

 kadā nu paññāmayamuggatejaṃ satthaṃ isīnaṃ sahasādiyitvā
māraṃ sasenaṃ sahasā bhañjissaṃ sīhāsane taṃ nu kadā bhavissati

 kadā nuhaṃ sabbhi samāgamesu diṭṭho bhave dhammagarūhi tādibhi
yāthāvadassīhi jitindriyehi padhāniyo taṃ nu kadā bhavissati

 kadā  nu maṃ tandi khudā pipāsā vātātapā kīṭasarīsapā vā
na bādhayissanti na taṃ giribbaje atthatthiyaṃ taṃ nu kadā bhavissati

 kadā nu kho yaṃ viditaṃ mahesinā cattāri saccāni sududdasāni
samāhitatto satimā agacchaṃ paññāya taṃ taṃ nu kadā bhavissati

 kadā nu rūpe amite ca sadde gandhe rase phusitabbe ca dhamme
ādittatohaṃ samathehi yutto paññāya dacchaṃ tadidaṃ kadā me

 kadā nuhaṃ dubbacanena vutto tato nimittaṃ vimano na hessaṃ
atho pasatthopi tato nimittaṃ tuṭṭho na hessaṃ tadidaṃ kadā me

 kadā  nu kaṭṭhe ca tiṇe latā ca khandhe imehaṃ amite ca dhamme
ajjhattikāneva ca bāhirāni ca samaṃ tuleyyaṃ tadidaṃ kadā me

 kadā nu maṃ pāvusakālamegho navena toyena sacīvaraṃ vane
isippayātamhi pathe vajantaṃ ovassate taṃ nu kadā bhavissati

 kadā mayūrassa sikhaṇḍino vane dijassa sutvā girigabbhare rutaṃ
paccuṭṭhahitvā amatassa pattiyā saṃcintaye taṃ nu kadā bhavissati

 kadā  nu gaṅgaṃ yamunaṃ sarassatiṃ pātālakhittaṃ vaḷavāmukhañca
asajjamāno patareyyamiddhiyā vibhiṃsanaṃ taṃ nu kadā bhavissati

 kadā nu nāgova asaṅgacārī padālaye kāmaguṇesu chandaṃ
nibbajjayaṃ sabbasubhaṃ nimittaṃ jhāne yuto taṃ nu kadā bhavissati

 kadā iṇaṭṭova daliddako nidhiṃ ārādhayitvā dhanikehi pīḷito
tuṭṭho bhavissaṃ adhigamma sāsanaṃ mahesino taṃ nu kadā bhavissati

 bahūni vassāni tayāmhi yācito agāravāsena alaṃ nu te idaṃ
taṃ dāni maṃ pabbajitaṃ samānaṃ kiṃkāraṇā citta tuvaṃ na yuñjasi

 nanu ahaṃ citta tayāmhi yācito giribbaje citrachadā vihaṅgamā
mahindaghosatthanitābhigajjino te taṃ ramessanti vanamhi jhāyinaṃ

 kulamhi mitte ca piye ca ñātake khiḍḍāratiṃ kāmaguṇañca loke
sabbaṃ pahāya imamajjhupāgato athopi tvaṃ citta na mayha tussasi

 mameva  etaṃ na hi tvaṃ paresaṃ sannāhakāle paridevitena kiṃ
sabbaṃ idaṃ calamiti pekkhamāno abhinikkhamiṃ amatapadaṃ jigīsaṃ

 suyuttavādī  dvipadānamuttamo mahābhisakko naradammasārathi
cittaṃ calaṃ makkaṭasannibhaṃ iti avītarāgena sudunnivārayaṃ

 kāmā hi citrā madhurā manoramā aviddasū yattha sitā puthujjanā
te dukkhamicchanti punabbhavesino cittena nītā niraye nirākatā

 mayūrakoñcābhirutamhi kānane dīpīhi byagghehi purakkhato vasaṃ
kāye apekkhaṃ jaha mā virādhaya itissu maṃ citta pure niyuñjasi

 bhāvehi jhānāni ca indriyāni ca balāni bojjhaṅgasamādhibhāvanā
tisso ca vijjā phusa buddhasāsane itissu maṃ citta pure niyuñjasi

 bhāvehi maggaṃ amatassa pattiyā niyyānikaṃ sabbadukhakkhayogadhaṃ
aṭṭhaṅgikaṃ sabbakilesasodhanaṃ itissu maṃ citta pure niyuñjasi

 dukkhanti khandhe paṭipassa yoniso yato ca dukkhaṃ samudeti taṃ jaha
idheva dukkhassa karohi antaṃ itissu maṃ citta pure niyuñjasi

 aniccaṃ dukkhanti vipassa yoniso suññaṃ anattāti aghaṃ vadhanti ca
manovicāre uparundha cetaso itissu maṃ citta pure niyuñjasi

 muṇḍo  virūpo abhisāpamāgato kapālahatthova kulesu bhikkhasu
yuñjassu satthuvacane mahesino itissu maṃ citta pure niyuñjasi

 susaṃvutatto  visikhantare caraṃ kulesu kāmesu asaṅgamānaso
cando yathā dosinapuṇṇamāsiyā itissu maṃ citta pure niyuñjasi

 āraññiko hohi ca piṇḍapātiko sosāniko hohi ca paṃsukūliko
nesajjiko hohi sadā dhute rato itissu maṃ citta pure niyuñjasi

 ropetva rukkhāni yathā phalesī mūle taruṃ chettu tameva icchasi
tathūpamaṃ cittamidaṃ karosi yaṃ maṃ aniccamhi cale niyuñjasi

 arūpa dūraṅgama ekacāri na te karissaṃ vacanaṃ idānihaṃ
dukkhā hi kāmā kaṭukā mahabbhayā nibbānamevābhimano carissaṃ

 nāhaṃ alakkhyā ahirikkatāya vā
na cittahetū na ca dūrakantanā
ājīvahetū ca ahaṃ na nikkhamiṃ
kato ca te citta paṭissavo mayā

 appicchatā sappurisehi vaṇṇitā makkhappahānaṃ vūpasamo dukhassa
itissu maṃ citta tadā niyuñjasi idāni tvaṃ gacchasi pubbaciṇṇaṃ

 taṇhā  avijjā ca piyāpiyañca subhāni rūpāni sukhā ca vedanā
manāpiyā kāmaguṇā ca vantā vante ahaṃ āvamituṃ na ussahe

 sabbattha te citta vaco kataṃ mayā bahūsu jātīsu namesi kopito
ajjhattasambhavo kataññutāya te dukkhe ciraṃ saṃsaritaṃ tayā kate

 tvaññeva no citta karosi brāhmaṇo tvaṃ khattiyo rājadasī karosi
vessā ca suddā ca bhavāma ekadā devattanaṃ vāpi taveva vāhasā

 taveva  hetū asurā bhavāmase tvaṃmūlakaṃ nerayikā bhavāmase
atho tiracchānagatāpi ekadā petattanaṃ vāpi taveva vāhasā

 nanu dubbhissasi maṃ punappunaṃ muhuṃ muhuṃ cāraṇikaṃva dassayaṃ
ummattakeneva mayā palobhasi kiñcāpi te citta virādhitaṃ mayā

 idaṃ pure cittamacāri cārikaṃ yenicchakaṃ yatthakāmaṃ yathāsukhaṃ
tadajjahaṃ niggahessāmi yoniso hatthippabhinnaṃ viya aṅgusaggaho

 satthā ca me lokamimaṃ adhiṭṭhahi aniccato addhuvato asārato
pakkhanda maṃ citta jinassa sāsane tārehi oghā mahatā suduttarā

 na  te idaṃ citta yathā purāṇakaṃ nāhaṃ alaṃ tuyha vase nivattituṃ
mahesino pabbajitomhi sāsane na mādisā honti vināsadhārino

 nagā  samuddā saritā vasundharā disā catasso vidisā adho divā
sabbe aniccā tibhavā upaddutā kuhiṃ gato citta sukhaṃ ramissasi

 dhitipparaṃ kiṃ mama citta kāhisi na te alaṃ citta vasānuvattako
na jātu bhastaṃ ubhatomukhaṃ chupe dhiratthu pūraṃ navasotasandaniṃ

 varāhaeṇeyyavigāḷhasevite pabbhārakuṭṭe pakateva sundare
navambunā pāvusasittakānane tahiṃ guhāgehagato ramissasi

 sunīlagīvā susikhā supekhunā sucittapattacchadanā vihaṅgamā
sumañjughosatthanitābhigajjino te taṃ ramessanti vanamhi jhāyinaṃ

 vuṭṭhamhi  deve caturaṅgule tiṇe saṃpupphite meghanibhamhi kānane
nagantare viṭapisamo sayissaṃ taṃ me mudū hehiti tūlasannibhaṃ

 tathā tu kassāmi yathāpi issaro yaṃ labbhati tenapi hotu me alaṃ
na tāhaṃ kassāmi yathā atandito biḷārabhastaṃva yathā sumadditaṃ

 tathā  tu kassāmi yathāpi issaro yaṃ labbhati tenapi hotu me alaṃ
viriyena taṃ mayha vasānayissaṃ gajaṃva mattaṃ kusalaṅkusaggaho

 tayā sudantena avaṭṭhitena hi hayena yoggācariyova ujjunā
pahomi maggaṃ paṭipajjituṃ sivaṃ cittānurakkhīhi sadā nisevitaṃ

 ārammaṇe taṃ balasā nibandhisaṃ nāgaṃva thambhamhi daḷhāya rajjuyā
taṃ me suguttaṃ satiyā subhāvitaṃ anissitaṃ sabbabhavesu hehisi

 paññāya chetvā vipathānusārinaṃ yogena niggayha pathe nivesiya
disvā samudayaṃ vibhavañca sambhavaṃ dāyādako hehisi aggavādino

 catubbipallāsavasaṃ adhiṭṭhitaṃ gāmaṇḍalaṃva parinesi citta maṃ
nanu saṃyojanabandhanacchidaṃ saṃsevase kāruṇikaṃ mahāmuniṃ

 migo yathā seri sucittakānane rammaṃ giriṃ pāvusaabbhamāliniṃ
anākule tattha nage ramissaṃ asaṃsayaṃ citta parā bhavissasi

 ye tuyha chandena vasena vattino
narā ca nārī ca anubhonti yaṃ sukhaṃ
aviddasū māravasānuvattino
bhavābhinandī tava citta sāvakāti
tattha nti kadā nu ahaṃ ti pabbatesu ca kandaresu ca pabbatassa  vā kandarāsu ti  ekako ti nittaṇho taṇhā hi purisassa dutiyā nāma nti viharissāmi nti kāmabhavādibhedaṃ sabbampi bhavaṃ hutvā abhāvaṭṭhena aniccanti vipassanto kadā nu viharissanti yojanā nidassanamattañcetaṃ yadaniccaṃ taṃ dukkhaṃ yaṃ dukkhaṃ tadanattāti vacanato (saṃ ni 315) itarampi lakkhaṇadvayaṃ vuttamevāti daṭṭhabbaṃ ti taṃ idaṃ me parivitakkitaṃ kadā nu bhavissati kadā nu kho matthakaṃ pāpuṇissatīti attho ti cettha nti nipātamattaṃ ayañhettha saṅkhepattho  kadā nu kho ahaṃ mahāgajo viya saṅkhalikabandhanaṃ gihibandhanaṃ chinditvā pabbajitvā kāyavivekaṃ paribrūhayanto ekākī pabbatakandarāsu adutiyo sabbattha nirapekkho sabbasaṅkhāragataṃ aniccādito vipassanto viharissāmīti
ti bhinnavatthadharo gāthāsukhatthaṃ nakārāgamaṃ katvā vuttaṃ satthakacchinnaagghaphassavaṇṇabhinnaṃ paṭacīvaraṃ dhārentoti attho ti pabbajito ti kule vā gaṇe vā mamattābhāvena amamo katthacipi ārammaṇe āsīsanāya abhāvena nti rāgādike kilese ariyamaggena samucchinditvā maggasukhena phalasukhena sukhī mahāvanagato kadā nu kho ahaṃ viharissāmi
nti maraṇassa ca rogassa ca kulāvakabhūtaṃ nti imaṃ khandhapañcakasaṅkhātaṃ kāyaṃ khandhapañcakopi hi avijjāgatassa bhikkhave purisapuggalassa taṇhānugatassa ayameva kāyo bahiddhā nāmarūpantiādīsu kāyo vuccati nti maraṇena ceva jarāya ca pīḷitaṃ vipassamāno ahaṃ bhayahetupahānena  taṃ nu kadā bhavissatīti attho
nti pañcavīsatiyā mahābhayānaṃ uppādakāraṇabhūtaṃ kāyikassa ca cetasikassa ca sakalassapi vaṭṭadukkhassa āvahanato nti bahuvidhañca ārammaṇaṃ bhavameva vā anuvattati  santanotīti bahuvidhānuvattaniṃ taṇhāsaṅkhātalataṃ nti maggapaññāmayaṃ sunisitaṃ asikhaggaṃ vīriyapaggahitena saddhāhatthena gahetvā samucchinditvā kadā nuhaṃ vaseti yaṃ parivitakkitaṃ tampi kadā bhavissatīti yojanā
nti samathavipassanāvasena nisitatāya tikkhatejaṃ nti buddhapaccekabuddhaariyasāvakaisīnaṃ  satthabhūtaṃ  nti kilesasenāya sasenaṃ abhisaṅkhārādimāraṃ sahasā sīghameva bhañjissāmi ti thirāsane aparājitapallaṅketi attho
ti dhammagāravayuttatāya  tādilakkhaṇappattiyā  aviparītadassitāya  ariyamaggeneva pāpajitindriyatāya  buddhādīhi sādhūhi samāgamesu kadā nu ahaṃ padhāniyoti diṭṭho bhaveyyanti yaṃ me parivitakkitaṃ taṃ nu kadā bhavissatīti yojanā iminā nayena sabbattha padayojanā veditabbā padatthamattameva vaṇṇayissāma
ti ālasiyaṃ ti jighacchā ti kīṭañceva sarīsapā ca ti maṃ na byādhayissanti sukhadukkhasomanassadomanassānaṃ jhānehi paṭibāhitattāti adhippāyo ti pabbatakandarāya nti sadatthasaṅkhātena atthena atthikaṃ
ti yaṃ catusaccaṃ mahesinā sammāsambuddhena sayambhūñāṇena ñātaṃ paṭividdhaṃ tāni cattāri saccāni anupacitakusalasambhārehi suṭṭhu duddasāni maggasamādhinā  sammāsatiyā  ariyamaggapaññāya ahaṃ  paṭivijjhissaṃ adhigamissanti attho
ti cakkhuviññeyyarūpe ti ñāṇena amite aparicchinne apariññāteti attho ti phoṭṭhabbe ti manoviññeyyadhamme ti vā aparimāṇe nīlādivasena anekabhedabhinne rūpe bherisaddādivasena mūlarasādivasena kakkhaḷamudutādivasena sukhadukkhādivasena ca anekabhedasaddādike cāti attho ti ekādasahi aggīhi ādittabhāvato ti jhānavipassanāmaggasamādhīhi  samannāgato nti vipassanāpaññāsahitāya maggapaññāya dakkhissaṃ
ti duruttavacanena ghaṭṭito nti pharusavācāhetu nti domanassito na bhaveyyaṃ ti atha ti kenaci pasaṃsito
ti dārukkhandhe ti tiṇānaṃ khandhe ti ime mama santatipariyāpanne pañca khandhe  ti tato aññena indriyakkhandhena amite rūpadhamme tenāha  ajjhattikāneva ca bāhirāni cāti nti aniccādivasena ceva asārādiupamāvasena ca sabbaṃ samameva katvā tīreyyaṃ
nti buddhādīhi mahesīhi sammadeva payāte samathavipassanāmagge vajantaṃ paṭipajjantaṃ pāvusasamaye kālamegho  vassodakena sacīvaraṃ pavane kadā nu ovassati temetīti attano abbhokāsikabhāvaparivitakkitaṃ dasseti
ti mātukucchito aṇḍakosato cāti dvikkhattuṃ jāyanavasena dijassa sikhāsambhavena sikhaṇḍino ca mayūrassa vane kadā pana girigabbhare  kekāravaṃ sutvā velaṃ sallakkhitvā sayanato vuṭṭhahitvā  nibbānādhigamāya ti vuccamāne bhave aniccādito manasi kareyyaṃ vipasseyyanti attho
nti etā mahānadiyo asajjamāno bhāvanāmayāya  kadā nu patareyyanti yojanā ti pātāya alaṃ pariyattanti pātālaṃ tadeva khittaṃ pathaviyā saṇṭhahanakāle tathā ṭhitanti pātālakhittaṃ yojanasatikādibhedāni samuddassa antopathaviyā tīraṭṭhānāni yesu kānici nāgādīnaṃ vasanaṭṭhānāni honti kānici suññāniyeva hutvā tiṭṭhanti baḷavāmukhanti mahāsamudde mahantaṃ āvaṭṭamukhaṃ mahānirayadvārassa hi vivaṭakāle mahāaggikkhandho tato nikkhanto tadabhimukhaṃ anekayojanasatāyāmavitthāraṃ heṭṭhā samuddapadesaṃ ḍahati tasmiṃ daḍḍhe upari udakaṃ āvaṭṭākārena  paribbhamantaṃ mahatā saddena heṭṭhā nipatati tattha baḷavāmukhasamaññā iti tañca pātālakhittaṃ baḷavāmukhañca  bhayānakaṃ asajjamāno iddhiyā kadā nu patareyyanti yaṃ parivitakkitaṃ taṃ kadā nu bhavissati bhāvanāmayaṃ iddhiṃ nibbattetvā kadā nu evaṃ iddhiṃ vaḷañjissāmīti attho
ti yathā mattavāraṇo daḷhathambhaṃ bhinditvā ayasaṅkhalikaṃ viddhaṃsetvā asaṅgacārī vanaṃ pavisitvā eko adutiyo hutvā attano rucivasena carati evamahaṃ kadā nu sabbasubhaṃ nimittaṃ  niravasesato vajjayanto kāmacchandavaso ahutvā jhāne  payutto kāmaguṇesu chandaṃ sammadeva padāleyyaṃ chindeyyaṃ pajaheyyanti yaṃ parivitakkitaṃ taṃ nu kadā bhavissati
ti yathā koci daliddo jīvikapakato iṇaṃ gahetvā taṃ sodhetuṃ asakkonto iṇaṭṭo iṇena aṭṭito dhanikehi pīḷito nidhiṃ ārādhayitvā adhigantvā iṇañca sodhetvā sukhena ca jīvanto tuṭṭho bhaveyya evaṃ ahampi kadā nu iṇasadisaṃ kāmacchandaṃ pahāya  ariyadhanasampuṇṇatāya maṇikanakādiratanasampuṇṇanidhisadisaṃ  buddhassa  adhigantvā tuṭṭho bhaveyyanti yaṃ parivitakkitaṃ taṃ kadā nu bhavissatīti
evaṃ pabbajjato pubbe nekkhammavitakkavasena pavattaṃ attano vitakkapavattiṃ dassetvā idāni pabbajitvā yehākārehi attānaṃ ovaditvā adhigacchi te dassento tiādikā gāthā abhāsi tattha nti anekasaṃvaccharāni vividhadukkhānubandhena agāramajjhe vāsena alaṃ pariyattameva teti ambho citta idaṃ tayā anekāni saṃvaccharāni ahaṃ amhi nanu yācito nti taṃ maṃ tayā tathā ussāhanena pabbajitaṃ samānaṃ kena kāraṇena citta tuvaṃ na yuñjasi samathavipassanaṃ chaḍḍetvā nihīne ālasiye niyojesīti attho
 ahaṃ citta tayāmhi yācitoti ambho citta ahaṃ tayā nanu yācito amhi āyācito maññe yadi yācito kasmā idāni tadanurūpaṃ na paṭipajjasīti adhippāyo tiādinā yācitākāraṃ dasseti  vicitrapekhuṇapakkhino mayūrāti attho ti jalaghosatthanitena hetunā suṭṭhu gajjanasīlā nti te mayūrā taṃ vane jhānapasutaṃ ramessantīti nanu tayā yācitoti dasseti
ti kulaparivaṭṭe ti imaṃ araññaṭṭhānaṃ pabbajjaṃ vā ajjhupāgato ti tvaṃ anuvattitvā ṭhitampi maṃ nārādhessasīti attho
nti etaṃ citta mameva tasmā tvaṃ paresaṃ na hosi tvaṃ pana aññesaṃ viya katvā  kilesamāre yujjhituṃ bhāvanāsannāhakāle nati vatvā paridevitena  payojanaṃ idāni taṃ aññathā vattituṃ na dassāmīti adhippāyo ti yasmā idaṃ cittaṃ aññañca sabbaṃ tebhūmakasaṅkhāraṃ calaṃ anavaṭṭhitanti paññācakkhunā  olokento gehato kāmehi ca abhinikkhamiṃ  nibbānaṃ  pariyesanto tasmā citta ananuvattanto nibbānaṃ pariyesanameva karomīti adhippāyo
avītarāgena sudunnivārayaṃ cittaṃ calaṃ  vanamakkaṭasadisaṃ iti  subhāsitavādī dvipadānamuttamo mahābhisakko naradammasārathīti yojanā
ti yattha yesu vatthukāmesu kilesakāmesu ca sitā paṭibaddhā te andhaputhujjanā tena  kāmarāgena punabbhavesino ekanteneva dukkhamicchanti icchantā ca ti cittavasikā nirayasaṃvattanikaṃ kammaṃ karontā hitasukhato nirākatā hutvā attano citteneva niraye nītā na aññathāti cittasseva niggahetabbataṃ dasseti
punapi  cittaṃyeva niggahetuṃ mantento tiādimāha tattha ti sikhīhi sārasehi ca abhikūjite nti mettāvihāritāya evarūpehi tiracchānagatehi purakkhato parivārito hutvā vane vasanto etena suññabhāvaparibrūhanamāha ti sabbaso kāye nirapekkho jaha etena pahitattataṃ vadati ti imaṃ sudullabhaṃ navamaṃ khaṇaṃ mā virādhehi ti evañhi tvaṃ citta maṃ pabbajjato pubbe sammāpaṭipattiyaṃ uyyojesīti attho
ti uppādehi vaḍḍhehi ca ti paṭhamādīni cattāri jhānāni ti saddhādīni pañcindriyāni ti tāniyeva pañca balāni ti satta bojjhaṅge catasso samādhibhāvanā ca ti pubbenivāsañāṇādikā tisso vijjā ca  pāpuṇāhi  sammāsambuddhaovāde ṭhito
nti vaṭṭadukkhato niyhānavahaṃ nti amatogadhaṃ nibbānapatiṭṭhaṃ nibbānārammaṇaṃ nti anavasesakilesamalavisodhanaṃ
ti upādānakkhandhe ti rogato gaṇḍato sallato aghato ābādhatoti  evamādīhi vividhehi pakārehi vipassanāñāṇena sammā upāyena nayena passa ti taṃ dukkhassa samudayaṃ taṇhaṃ pajaha samucchinda ti imasmiṃyeva attabhāve
ntiādi antavantato aniccantikato tāvakālikato niccapaṭikkhepato ca aniccanti vā passa nti te udayabbayapaṭipīḷanato sappaṭibhayato dukkhamato sukhapaṭikkhepato dukkhanti vā passa nti avasavattanato asāmikato asārato attapaṭikkhepato ca suññaṃ tato eva ti vigarahitabbato avaḍḍhiābādhanato ca nti ca nti ca vipassa yonisoti yojanā ti manovicārasaññino gehasitasomanassupavicārādike aṭṭhārasa cetaso uparundha vārehi nirodhehi
ti muṇḍabhāvaṃ upagato ohāritakesamassuko ti tena muṇḍabhāvena parūḷhalomatāya chinnabhinnakāsāya vatthatāya virūpo  vevaṇṇiyaṃ upagato ti piṇḍolo vicarati pattapāṇīti ariyehi kātabbaṃ abhisāpaṃ upagato vuttañhetaṃ  abhisāpoyaṃ bhikkhave lokasmiṃ piṇḍolo vicarasi pattapāṇīti (saṃ ni 380) tenāha ti ti sammāsambuddhassa ovāde yogaṃ karohi anuyuñjassu
ti suṭṭhu kāyavācācittehi sammadeva saṃvuto nti bhikkhācariyāya icchāvisesesu caranto ti vigatadosāya puṇṇamāya kulesu niccanavasāya pāsādikatāya candimā viya carāti yojanā
ti sabbakālañca dhutaguṇe abhirato ti yathā koci puriso phalāni icchanto phalarukkhe ropetvā tato aladdhaphalova te mūlato chindituṃ icchati citta tvaṃ tathūpamaṃ tappaṭibhāgaṃ idaṃ karosi ti yaṃ maṃ pabbajjāya niyojetvā pabbajitvā addhāgataṃ pabbajjāphalaṃ aniccamhi cale saṃsāramukhe niyuñjasi niyojanavasena pavattesi
rūpābhāvato  cittassa hi tādisaṃ saṇṭhānaṃ nīlādivaṇṇabhedo vā natthi tasmā vuttaṃ arūpāti dūraṭṭhānappavattiyā  yadipi cittassa makkaṭasuttamattampi puratthimādidisābhāgena  gamanaṃ nāma natthi dūre santaṃ pana ārammaṇaṃ sampaṭicchatīti dūraṅgama ekoyeva hutvā caraṇavasena pavattanato  antamaso dve tīṇipi cittāni ekato uppajjituṃ samatthāni nāma natthi ekameva pana cittaṃ ekasmiṃ santāne uppajjati tasmiṃ niruddhe aparampi ekameva uppajjati tasmā ekacāri nti yadipi pubbe tava vase anuvattiṃ idāni pana satthu ovādaṃ laddhakālato  paṭṭhāya cittavasiko na bhavissāmi kasmāti ce  kāmā nāmete atītepi dukkhā āyatimpi kaṭukaphalā attānuvādādibhedena mahatā bhayena anubandhantā mahabbhayā  tasmā nibbānameva uddissa abhimukhacitto viharissaṃ
tameva nibbānābhimukhabhāvaṃ dassento tiādimāha tattha ti alakkhikatāya nissirīkatāya nāhaṃ gehato nikkhaminti yojanā
ti yathāvajjaṃ keḷiṃ karonto viya nillajjatāya ti ekadā  nigaṇṭho ekadā paribbājakādiko honto anavaṭṭhitacitto puriso viya cittavasiko hutvā ti rājādīhi mettaṃ katvā tesu dubbhitvā dubbhibhāvena ti ājīvakāraṇā jīvikāpakato hutvā ājīvikābhayena ahaṃ  na pabbajiṃ ti pabbajitakālato paṭṭhāya na tava vase vattāmi mameva pana vase vattāmīti citta mayā nanu paṭiññā katāti dasseti
ti paccayesu sabbaso appicchā nāma sādhūti buddhādīhi pasaṭṭhā tathā  paresaṃ guṇe makkhanassa pahānaṃ vūpasamo sabbassa dukkhassa  nibbāpanaṃ sappurisehi vaṇṇitaṃ  samma tayā tesu guṇesu patiṭṭhātabbanti citta tvaṃ evaṃ tadā niyuñjasi  idāni maṃ tvaṃ pahāya attano purimāciṇṇaṃ mahicchatādiṃ paṭipajjasi kiṃ nāmetanti adhippāyo
yamatthaṃ sandhāya gacchasi pubbaciṇṇanti vuttaṃ taṃ dassetuṃ tiādi vuttaṃ tattha ti paccayesu taṇhā ti tattheva ādīnavapaṭicchādikā avijjā nti puttadārādīsu pemasaṅkhāto piyabhāvo ceva pantasenāsanesu adhikusaladhammesu  anabhiratisaṅkhāto appiyabhāvo ca ubhayattha anurodhapaṭivirodho ti ajjhattaṃ bahiddhā ca subharūpāni ti iṭṭhārammaṇe paṭicca uppajjanasukhavedanā ti vuttāvasesā manoramā  kāmakoṭṭhāsā ti nirūpato taṃnissitassa chandarāgassa vikkhambhanapahānena chaḍḍitatāya pariccattatāya ca vantā ti evaṃ te chaḍḍite puna paccāvamituṃ ahaṃ na sakkomi pariccattā eva hontīti vadati
ti sabbesu bhavesu sabbāsu yonīsu sabbāsu gatīsu viññāṇaṭṭhitīsu ca ti ambho citta tava vacanaṃ mayā kataṃ karonto ca ti anekāsu jātīsu pana mayā na kopito asi mayā neva paribhavito tathāpi  attani sambhūto hutvāpi tava akataññutāya ti tayā nibbattite anādimati saṃsāradukkhe sucirakālaṃ mayā saṃsaritaṃ paribbhamitaṃ
idāni dukkhe ciraṃ saṃsaritaṃ tayā kateti saṅkhepato vuttamatthaṃ uppattibhedena gatibhedena ca vitthārato dassento tiādimāha tattha ti rājā asi dakāro padasandhikaro vessā ca suddā ca bhavāma ekadā taveva vāhasāti yojanā  ti devabhāvaṃ vāpi tvaṃyeva  amhākaṃ citta karosīti yojanā ti kāraṇabhāvena
ti taveva hetubhāvena nti tvaṃnimittaṃ
nti punappunaṃ dubbhissasi nuna yathā pubbe tvaṃ anantāsu jātīsu citta mittapaṭirūpako sapatto hutvā mayhaṃ punappunaṃ dubbhi idāni tathā dubbhissasi maññe pubbe viya cāretuṃ na dassāmīti adhippāyo nti abhiṇhato caraṇārahaṃ viya mano dassento caraṇārahaṃ purisaṃ vañcetvā caragopakaṃ nipphādento viya punappunaṃ taṃ taṃ bhavaṃ dassento ti ummattakapurisena viya mayā saddhiṃ kīḷanto taṃ taṃ palobhanīyaṃ dassetvā palobhasi ti ambho citta kiṃ nāma te mayā viraddhaṃ taṃ kathehīti adhippāyo
nti idaṃ cittaṃ nāma ito pubbe rūpādīsu ārammaṇesu rajjanādinā yena ākārena icchati yattheva cassa kāmo uppajjati tassa  vasena yatthakāmaṃ yathā vicarantassa sukhaṃ  hoti tatheva ca caranto yathāsukhaṃ dīgharattaṃ cārikaṃ acari ajjāhaṃ pabhinnamadaṃ mattahatthiṃ hatthācariyasaṅkhāto cheko aṅkusaggaho aṅkusena viya yonisomanasikārena naṃ niggahessāmi nassa vītikkamituṃ dassāmīti
ti mama satthā sammāsambuddho imaṃ anavasesakhandhalokaṃ ñāṇena adhiṭṭhahi kinti hutvā abhāvaṭṭhena  kassacipi dhuvassa thāvarassa abhāvato  sukhasārādīnaṃ abhāvato  ti tasmā yāthāvato paṭipajjituṃ citta maṃ jinassa bhagavato sāsane pakkhandehi anuppavesehi pakkhandimantipi pāḷi jinassa sāsane imaṃ lokaṃ ñāṇena pakkhanda yāthāvato tārehi pakkhandanto ca vipassanāñāṇamaggena yāpento suduttarato mahantato saṃsāramahoghato maṃ tārehi
nti ambho citta idaṃ attabhāvagehaṃ porāṇakaṃ viya tava na hotīti attho kasmā nti idānāhaṃ tava vase nivattituṃ na yutto yasmā  bhagavato  sāsane pabbajitakālato ca paṭṭhāya  samaṇā nāma mādisāva na honti vināsadhārino ekaṃsato samaṇāyeva hontīti attho
ti sineruhimavantādayo sabbe pabbatā ti puratthimasamuddādayo sītasamuddādayo na sabbe samuddā ti gaṅgādayo sabbā nadiyo ca ti pathavī ti puratthimādibhedā catasso disā ti puratthimadakkhiṇādayo catasso anudisā ti heṭṭhā yāva udakasandhārakavāyukhandhā ti devalokā divāggahaṇena cettha tattha gate sattasaṅkhāre vadati ti sabbe kāmabhavādayo tayo bhavā aniccā ceva jātiādīhi rāgādīhi kilesehi upaddutā pīḷitā ca na ettha kiñci khemaṭṭhānaṃ nāma atthi tadabhāvato kuhiṃ gato citta sukhaṃ ramissasi tasmā tato nissaraṇañcettha pariyesāhīti adhippāyo
nti  dhitiparāyaṇaṃ paramaṃ thirabhāve ṭhitaṃ mamaṃ citta kiṃ kāhisi tato īsakampi maṃ cāletuṃ nāsakkhissasīti attho tenāha ti idāni tamevatthaṃ pākaṭataraṃ katvā dassento nti āha tattha nti ruttiṃ nti putoḷiyā ubhatomukhaṃ ti ekaṃseneva pādenāpi na chupeyya tathā nti nānappakārassa asucino pūraṃ navahi sotehi vaṇamukhehi asucisandaniṃ savatiṃ tāya vaccakuṭiyā dhī atthu tassā garahā hotu
evaṃ aṭṭhavīsatiyā gāthāhi niggaṇhanavasena cittaṃ ovaditvā idāni vivekaṭṭhānācikkhaṇādinā sampahaṃsento tiādimāha tattha ti varāhehi ceva eṇeyyehi ca ogāhetvā sevite ti pabbhāraṭṭhāne ceva pabbatasikhare ca ti pakatiyā eva sundare atittimanohare pakativasundhareti vā pāṭho pākatike bhūmipadeseti attho ti pāvusavasena vuṭṭhena meghodakena upasittavasse sutheve vane ti tasmiṃ pabbatakānane guhāsaṅkhātaṃ gehaṃ upagato bhāvanāratiyā abhiramissasi
ti te mayūrādayo vanasaññaṃ uppādentā taṃ ramessantīti attho
ti meghe adhippavuṭṭhe ti teneva gassodakapātena tattha tattha tiṇe surattavaṇṇakambalasadise caturaṅgule  jāte ti pāvusameghasaṅkāse kānane sammadeva pupphite ti pabbatantare nti tarusadiso apariggaho hutvā nipajjissaṃ nti taṃ tiṇapaccattharaṇaṃ mudu sukhasamphassaṃ tūlasannibhaṃ tūlikasadisaṃ sayanaṃ me bhavissati
ti yathā koci issarapuriso attano vacanakaradāsādiṃ vase vatteti ahampi citta taṃ tathā karissāmi mayhaṃ vase vattemiyeva kathaṃ nti catūsu paccayesu yaṃ yādisaṃ vā tādisaṃ vā labbhati tena ca mayhaṃ alaṃ pariyattaṃ hotu etena idaṃ dasseti  yasmā idhekacce sattā taṇhuppādahetu cittassa vase anuvattanti ahaṃ pana taṇhuppādaṃ dūrato vajjento cittaṃ dāsaṃ viya karonto attano vase vattemīti nti citta taṇhuppādaparivajjanahetu puna tanti cittaṃ āmasati yathā aññopi koci sammappadhānayogena bhāvanāya atandito attano cittaṃ kammakkhamaṃ kammayoggaṃ karoti tathā ahampi citta taṃ kammakkhamaṃ kammayoggaṃ mayhaṃ vase vattaṃ karissāmi  yathā kiṃ iti nipātamattaṃ yathā suṭṭhu madditaṃ biḷārabhastaṃ kammakkhamaṃ kammayoggaṃ sukhena pariharaṇīyañca hoti tathāhaṃ taṃ karissāmi
nti ambho citta taṃ attano vīriyena bhāvanābalaṃ uppādetvā tena mayhaṃ vasaṃ ānayissaṃ ti yathā kusalo cheko aṅkusaggaho hatthācariyo attano sikkhābalena mattahatthiṃ attano vasaṃ āneti tathevāti attho
ti ti nipātamattaṃ citta samathavipassanābhāvanāhi suṭṭhu dantena tato eva sammadeva vipassanāvīthiṃ paṭipannattā avaṭṭhitena tayā ti yathā sudantena sudantattā eva ujunā avaṅkagatinā assājānīyena yoggācariyo assadammasārathi akhemaṭṭhānato khemantabhūmiṃ paṭipajjituṃ sakkoti evaṃ nti asivabhāvakarānaṃ kilesānaṃ abhāvena sivaṃ ti attano cittaṃ anurakkhaṇasīlehi buddhādīhi sabbakālaṃ sevitaṃ ariyamaggaṃ ahaṃ paṭipajjituṃ adhigantuṃ pahomi sakkomīti
ti yathā hatthācariyo mahāhatthiṃ āḷānathambhe daḷhāya thirāya rajjuyā nibandhati evamahaṃ citta kammaṭṭhānārammaṇe bhāvanābalena nibandhissaṃ nti taṃ tvaṃ citta mama satiyā suguttaṃ subhāvitañca hutvā ti ariyamaggabhāvanādibalena kāmabhavādīsu sabbesupi bhavesu taṇhādinissayehi anissitaṃ bhavissasi
nti uppathagāminaṃ āyatanasamudayaṃ yāthāvato disvā yena samudayena uppathagāmī tassa kilesavissandanaṃ kilesavipphanditaṃ indriyasaṃvarūpanissayāya paṭisaṅkhānapaññāya chinditvā sotavicchedanavasena āvaraṇaṃ katvā ti vipassanābhāvanāsaṅkhātena yogena sāmatthiyavidhamanena niggahetvā ti vipassanāvīthiyaṃ nivesetvā patiṭṭhapetvā yadā pana vipassanā ussukkāpitā maggena ghaṭṭeti tadā maggapaññāya yaṃkiñci samudayadhammaṃ sabbaṃ taṃ nirodhadhammanti (mahāva 16 saṃ ni 51081) nidassanena sabbaso āyatanasamudayassa vibhavaṃ sambhavañca asammohato disvā sadevake loke  sammāsambuddhassa  orasaputto  bhavissasīti attho
nti anicce niccanti asubhe subhanti dukkhe sukhanti anattani attāti imesaṃ catunnaṃ vipallāsānaṃ vasaṃ adhiṭṭhitaṃ anuvattantaṃ nti ambho citta maṃ gāmadārakaṃ viya parikaḍḍhasi ito cito parikaḍḍhasi nti saṃyojanasaṅkhātānaṃ dasannaṃ bandhanānaṃ chedakaṃ  sammāsambuddhaṃ saṃsevasi nanu tathārūpe mahānubhāve dūratova vajjesi mādise pana tapassine yathāruci parinesīti appasādalesena satthāraṃ pasaṃsati
ti yathā migo rukkhagacchalatādīhi suṭṭhu cittavicitte anākule kānane  sayaṃvasī ramati nti evaṃ pāvusakāle samantato sumālinīhi thalajajalajamālāhi samannāgatattā  abbhamāliniṃ janavivittatāya manoramatāya ca rammaṃ pabbataṃ labhitvā tattha nage ramissaṃ  ekaṃseneva tvaṃ citta parābhavissasi saṃsārabyasanehi ṭhassasīti attho
ti sabbe puthujjane cittasāmaññena gahetvā vadati tassattho   naranāriyo ambho  citta tuyhaṃ  ruciyā ṭhitā  gehanissitaṃ  anubhavissanti te  andhabālā  kilesamārādīnaṃ vase anuvattanasīlā  kāmādibhavameva abhinandanato tava sāvakā anusiṭṭhikarā mayaṃ pana sammāsambuddhassa sāvakā na tuyhaṃ vase anuvattāmāti
evaṃ thero pubbe attano uppannaṃ yonisomanasikāraṃ cittassa niggaṇhanavasena pavattaṃ nānappakārato vibhajitvā samīpe ṭhitānaṃ bhikkhūnaṃ ovādadānavasena dhammaṃ kathesi yaṃ panettha antarantarā atthato na vibhattaṃ taṃ heṭṭhā vuttanayattā uttānatthamevāti


