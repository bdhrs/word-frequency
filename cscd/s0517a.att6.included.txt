

 idāni  indriyakathānantaraṃ kathitāya vimokkhakathāya apubbatthānuvaṇṇanā anuppattā ayañhi vimokkhakathā indriyabhāvanānuyuttassa vimokkhasabbhāvato indriyakathānantaraṃ kathitā tañca kathento bhagavato sammukhā sutasuttantadesanāpubbaṅgamaṃ katvā kathesi tattha suttante tāva tiādīsu suññatākārena nibbānaṃ ārammaṇaṃ katvā pavatto ariyamaggo suññato vimokkho so hi suññatāya dhātuyā uppannattā suññato kilesehi vimuttattā vimokkho eteneva nayena animittākārena nibbānaṃ ārammaṇaṃ katvā pavatto  appaṇihitākārena nibbānaṃ ārammaṇaṃ katvā pavatto ti veditabbo
eko  hi āditova aniccato saṅkhāre sammasati yasmā pana na aniccato sammasanamatteneva maggavuṭṭhānaṃ hoti dukkhatopi anattatopi sammasitabbameva tasmā dukkhatopi anattatopi sammasati tassa evaṃ paṭipannassa aniccato ce sammasanakāle maggavuṭṭhānaṃ hoti ayaṃ  nāma sace panassa dukkhato anattato sammasanakāle maggavuṭṭhānaṃ hoti ayaṃ  nāma esa nayo dukkhato anattato abhinivisitvā vuṭṭhānesupi ettha ca yopi aniccato abhiniviṭṭho yopi dukkhato yopi anattato vuṭṭhānakāle ce aniccato vuṭṭhānaṃ hoti tayopi janā adhimokkhabahulā honti saddhindriyaṃ paṭilabhanti animittavimokkhena vimuccanti paṭhamamaggakkhaṇe saddhānusārino honti sattasu ṭhānesu saddhāvimuttā sace pana dukkhato vuṭṭhānaṃ hoti tayopi janā passaddhibahulā honti samādhindriyaṃ paṭilabhanti appaṇihitavimokkhena vimuccanti sabbattha kāyasakkhino honti yassa panettha arūpajjhānaṃ pādakaṃ hoti so aggaphale ubhatobhāgavimutto hoti atha nesaṃ anattato vuṭṭhānaṃ hoti tayopi janā vedabahulā honti paññindriyaṃ paṭilabhanti suññatavimokkhena  vimuccanti paṭhamamaggakkhaṇe dhammānusārino honti chasu ṭhānesu diṭṭhippattā aggaphale paññāvimuttāti
apica maggo nāma pañcahi kāraṇehi nāmaṃ labhati sarasena vā paccanīkena vā saguṇena vā ārammaṇena vā āgamanena vā sace hi saṅkhārupekkhā aniccato saṅkhāre sammasitvā vuṭṭhāti animittavimokkhena vimuccati sace dukkhato sammasitvā vuṭṭhāti appaṇihitavimokkhena  vimuccati sace anattato sammasitvā vuṭṭhāti suññatavimokkhena vimuccati idaṃ  nāmaṃ nāma aniccānupassanāya pana saṅkhārānaṃ ghanavinibbhogaṃ katvā niccanimittadhuvanimittasassatanimittāni pahāya āgatattā animitto dukkhānupassanāya sukhasaññaṃ pahāya paṇidhipatthanaṃ sukkhāpetvā āgatattā appaṇihito anattānupassanāya attasattapuggalasaññaṃ pahāya saṅkhāre suññato diṭṭhattā suññatoti idaṃ  nāmaṃ nāma rāgādīhi pana suññattā suññato rūpanimittādīnaṃ rāganimittādīnaṃyeva  vā abhāvena animitto rāgapaṇidhiādīnaṃ abhāvato appaṇihitoti idamassa  nāmaṃ nāma soyaṃ suññaṃ animittaṃ appaṇihitañca nibbānaṃ ārammaṇaṃ karotītipi suññato animitto appaṇihitoti vuccati idamassa  nāmaṃ nāma āgamanaṃ pana duvidhaṃ vipassanāgamanaṃ maggāgamanañca tattha magge vipassanāgamanaṃ labbhati phale maggāgamanaṃ anattānupassanā hi suññatā nāma suññatavipassanāya maggo suññato suññatamaggassa phalaṃ suññataṃ aniccānupassanā animittā nāma animittavipassanāya maggo animitto idaṃ pana nāmaṃ abhidhammapariyāye na labbhati suttantapariyāye pana labbhati tattha hi gotrabhuñāṇaṃ animittaṃ nibbānaṃ ārammaṇaṃ katvā animittanāmakaṃ hutvā sayaṃ āgamanīyaṭṭhāne ṭhatvā maggassa nāmaṃ detīti vadanti tena maggo animittoti vutto maggāgamanena phalaṃ animittanti yujjatiyeva dukkhānupassanā saṅkhāresu paṇidhiṃ sukkhāpetvā āgatattā appaṇihitā nāma appaṇihitavipassanāya maggo appaṇihito appaṇihitamaggassa phalaṃ appaṇihitanti evaṃ vipassanā attano nāmaṃ maggassa deti maggo phalassāti idaṃ  nāmaṃ nāma evaṃ saṅkhārupekkhā vimokkhavisesaṃ niyametīti
evaṃ bhagavatā desite tayo mahāvatthuke vimokkhe uddisitvā taṃniddesavaseneva aparepi vimokkhe niddisitukāmo tiādimāha tattha ti aparapariyāyadassanaṃ kathaṃ te aṭṭhasaṭṭhi honti nanu te pañcasattatīti saccaṃ yathārutavasena pañcasattati bhagavatā pana desite tayo vimokkhe ṭhapetvā aññavimokkhe niddisanato imesaṃ  tadavarodhato ca ime tayo na gaṇetabbā ajjhattavimokkhādayo tayopi vimokkhā  catudhā vitthāravacaneyeva antogadhattā na gaṇetabbā paṇihito vimokkho appaṇihito vimokkhoti ettha appaṇihito vimokkho paṭhamaṃ uddiṭṭhena ekanāmikattā na gaṇetabbo evaṃ imesu sattasu apanītesu sesā aṭṭhasaṭṭhi vimokkhā honti evaṃ sante suññatavimokkhādayo tayo puna kasmā uddiṭṭhāti ce uddesena saṅgahetvā tesampi niddesakaraṇatthaṃ ajjhattavuṭṭhānādayo pana tayo pabhedaṃ vinā mūlarāsivasena  uddiṭṭhā paṇihitavimokkhapaṭipakkhavasena puna appaṇihito vimokkho uddiṭṭhoti veditabbo
ajjhattavuṭṭhānādīsu ajjhattato vuṭṭhātīti  anulomentīti  ajjhattavuṭṭhānānaṃ paṭippassaddhi apagamā ti ajjhattaṃ kesādīsu uppāditaṃ rūpajjhānaṃ rūpaṃ taṃ rūpamassa atthīti rūpī ti bahiddhā nīlakasiṇādirūpāni jhānacakkhunā passati iminā ajjhattabahiddhāvatthukesu kasiṇesu jhānapaṭilābho dassito ti ajjhattaṃ na rūpasaññī attano kesādīsu anuppāditarūpāvacarajjhānoti attho iminā bahiddhā parikammaṃ katvā bahiddhāva paṭiladdhajjhānatā dassitā ti subhamicceva ārammaṇe adhimutto tattha kiñcāpi antoappanāyaṃ subhanti ābhogo natthi yo pana appaṭikūlākārena sattārammaṇaṃ pharanto viharati so yasmā subhanteva adhimutto hoti tasmā evaṃ uddeso katoti appitappitasamaye eva vikkhambhanavimuttisabbhāvato  soyeva sakiccakaraṇavasena appitasamaye eva niyuttoti  sāmāyikotipi pāṭho kopetuṃ bhañjituṃ sakkuṇeyyatāya  lokaṃ anatikkamanato loke niyuttoti  lokiyotipi pāṭho lokaṃ uttarati uttiṇṇoti vā  ārammaṇakaraṇavasena saha āsavehīti  ārammaṇakaraṇavasena sampayogavasena ca natthettha āsavāti  rūpasaṅkhātena saha āmisenāti  sabbaso rūpārūpappahānā nirāmisatopi nirāmisataroti ti taṇhāvasena paṇihito patthito ārammaṇakaraṇavasena saññojanehi saṃyuttattā ti kilesehi anajjhāruḷhattā ekasabhāvo vimokkho ti vipassanāñāṇameva viparītasaññāya vimuccanato saññāvimokkho tadeva vipassanāñāṇaṃ sammohato vimuccanavasena ñāṇameva vimokkhoti ti vipassanāñāṇameva sīti bhaveyyāti  pavatto vimokkho sītisiyāvimokkho  sītisikāvimokkhotipi pāṭho sītibhāvikāya vimokkhoti tassa atthaṃ vaṇṇayanti ti  upacārappanābhedaṃ lokiyalokuttarabhedañca jhānameva vimokkho ti anupādiyitvā gahaṇaṃ akatvā cittassa vimokkho sesaṃ vuttanayeneva veditabbanti


tiādike uddesassa niddese ti evaṃ upaparikkhati nti idaṃ khandhapañcakaṃ suññaṃ kena suññaṃ attena vā attaniyena vā tattha ti bālajanaparikappitassa attano abhāvā tena attanā ca suññaṃ ti tassa parikappitassa attano santakena ca suññaṃ attano abhāveneva attaniyābhāvo attaniyañca nāma niccaṃ vā siyā sukhaṃ vā tadubhayampi natthi tena niccapaṭikkhepena aniccānupassanā sukhapaṭikkhepena dukkhānupassanā ca vuttā hoti ti anattānupassanāyeva vuttā ti so evaṃ tīhi anupassanāhi vipassamāno bhikkhu ti anattānupassanāvasena attābhinivesaṃ na karoti
ti aniccānupassanāvasena niccanimittaṃ na karoti ti dukkhānupassanāvasena paṇidhiṃ na karoti ime tayo vimokkhā pariyāyena vipassanākkhaṇe tadaṅgavasenāpi labbhanti nippariyāyena pana samucchedavasena maggakkhaṇeyeva cattāri jhānāni ajjhattaṃ nīvaraṇādīhi vuṭṭhānato  catasso arūpasamāpattiyo ārammaṇehi vuṭṭhānato  ārammaṇampi hi bāhirāyatanāni viya idha bahiddhāti vuttaṃ ime dve vikkhambhanavimokkhā dubhato vuṭṭhāno pana samucchedavimokkho
tiādīhi ajjhattavuṭṭhānaṃ sarūpato vuttaṃ tiādīhi kasiṇādiārammaṇasamatikkamassa pākaṭattā taṃ  avatvā suttantesu vuttarūpasaññādisamatikkamo  vutto ti samāsapadaṃ sakkāyadiṭṭhiyā vicikicchāya sīlabbataparāmāsāti vicchedo ayameva vā pāṭho
tiādīhi jhānānaṃ samāpattīnañca upacārabhūmiyo vuttā tiādīhi catunnaṃ maggānaṃ pubbabhāgavipassanā vuttā ti pañcavidhavasippattiyā byāpito patthaṭo lābhoti paṭilābho vasippattiyā hi sabbo jhānapayogo ca samāpattipayogo ca paṭippassaddho hoti tasmā paṭilābho paṭippassaddhivimokkhoti vutto vipāko pana jhānassa samāpattiyā ca paṭippassaddhi hotīti ujukameva keci pana upacārapayogassa paṭippassaddhattā jhānassa samāpattiyā ca paṭilābho hoti tasmā jhānasamāpattipaṭilābho paṭippassaddhivimokkhoti vuccatīti vadanti
nti attānaṃ adhikicca pavattaṃ nti attānaṃ paṭicca pavattaṃ ubhayenāpi niyakajjhattameva dīpeti nti nīlameva ti tasmiṃ nīlanimitte nīlamitisaññaṃ paṭilabhati ti parikammabhūmiyaṃ suṭṭhu uggahitaṃ karoti ti upacārabhūmiyaṃ suṭṭhu upadhāritaṃ katvā upadhāreti ti appanābhūmiyaṃ suṭṭhu nicchitaṃ nicchināti vavatthāpetītipi pāṭho ajjhattañhi nīlaparikammaṃ karonto kese vā pitte vā akkhitārakāyaṃ vā karoti ti nīlapupphanīlavatthanīladhātūnaṃ aññatare nīlakasiṇe ti cittaṃ upaneti dīsupi eseva nayo ti tameva saññaṃ ādito sevati ti vaḍḍheti ti punappunaṃ karoti nti nīlanimittaṃ rūpaṃ ti tasmiṃ rūpe saññā rūpasaññā sā assa atthīti rūpasaññī dīsu pītaparikammaṃ karonto mede vā chaviyā vā akkhīnaṃ pītaṭṭhāne vā karoti lohitaparikammaṃ karonto maṃse vā lohite vā jivhāya vā hatthatalapādatalesu vā akkhīnaṃ rattaṭṭhāne vā karoti odātaparikammaṃ karonto aṭṭhimhi vā dante vā nakhe vā akkhīnaṃ setaṭṭhāne vā karoti nti ajjhattaṃ rūpanimittaṃ natthīti attho
ti  paṭhamadutiyatatiyajjhānavasena mettāya samannāgatena ti cittena nti ekaṃ ekissā disāya paṭhamapariggahitaṃ sattaṃ upādāya ekadisāpariyāpannasattapharaṇavasena vuttaṃ ti phusitvā ārammaṇaṃ katvā ti brahmavihārādhiṭṭhitaṃ  iriyāpathavihāraṃ pavatteti nti yathā puratthimādīsu yaṃkiñci ekaṃ disaṃ pharitvā viharati tatheva tadanantaraṃ dutiyaṃ tatiyaṃ catutthaṃ vāti attho nti eteneva nayena uparimaṃ disanti vuttaṃ hoti nti adhodisampi tiriyaṃ disampi evameva  tattha ca ti heṭṭhā nti anudisā evaṃ sabbadisāsu assamaṇḍalikāya assamiva mettāsahagataṃ cittaṃ sāretipi paccāsāretipīti ettāvatā ekamekaṃ disaṃ pariggahetvā odhiso mettāpharaṇaṃ dassitaṃ tiādi pana anodhiso dassanatthaṃ vuttaṃ tattha ti sabbattha ti sabbesu hīnamajjhimukkaṭṭhamittasapattamajjhattādippabhedesu attatāya ayaṃ parasattoti vibhāgaṃ akatvā attasamatāyāti vuttaṃ hoti atha vā ti sabbena cittabhāvena īsakampi bahi avikkhipamānoti vuttaṃ hoti nti sabbasattavantaṃ sabbasattayuttanti attho sabbavantantipi pāṭho nti sattalokaṃ
ti evamādipariyāyadassanato panettha puna mettāsahagatenāti vuttaṃ yasmā vā ettha odhiso pharaṇe viya puna tathāsaddo vā iti-saddo vā na vutto tasmā puna mettāsahagatena cetasāti vuttaṃ nigamanavasena vā etaṃ vuttaṃ ti ettha pharaṇavasena vipulatā daṭṭhabbā bhūmivasena pana taṃ  tañhi kilesavikkhambhanasamatthatāya vipulaphalatāya dīghasantānatāya ca mahantabhāvaṃ gataṃ mahantehi vā uḷāracchandavīriyacittapaññehi gataṃ paṭipannanti mahaggataṃ paguṇavasena appamāṇasattārammaṇavasena ca  byāpādapaccatthikappahānena  domanassappahānato  niddukkhanti vuttaṃ hoti ti bhikkhuno cittassa appaṭikūlā hutvā upaṭṭhahanti sesesupi vuttanayeneva karuṇāmuditāupekkhāvasena yojetabbaṃ karuṇāya vihesāpaccatthikappahānena averaṃ muditāya aratipaccatthikappahānena
ti  catutthajjhānavasena upekkhāya samannāgatena rāgapaccatthikappahānena averaṃ gehasitasomanassappahānato abyāpajjaṃ sabbampi hi akusalaṃ kilesapariḷāhayogato sabyāpajjamevāti ayametesaṃ viseso
ti sabbākārena sabbāsaṃ vā anavasesānanti attho nti saññāsīsena vuttarūpāvacarajjhānānañceva tadārammaṇānañca rūpāvacarajjhānampi hi rūpanti vuccati rūpī rūpāni passatītiādīsu (paṭi ma 1209 dha sa 248) tassa ārammaṇampi  bahiddhā rūpāni passati suvaṇṇadubbaṇṇānītiādīsu (dha sa 223) tasmā idha rūpe saññā rūpasaññāti evaṃ saññāsīsena vuttarūpāvacarajjhānassetaṃ adhivacanaṃ rūpaṃ saññā assāti rūpasaññaṃ rūpamassa nāmanti  vuttaṃ hoti evaṃ pathavīkasiṇādibhedassa tadārammaṇassa cetaṃ adhivacananti veditabbaṃ ti virāgā nirodhā ca kiṃ vuttaṃ hoti etāsaṃ kusalavipākakiriyāvasena pañcadasannaṃ jhānasaṅkhātānaṃ rūpasaññānaṃ etesañca pathavīkasiṇādivasena navannaṃ ārammaṇasaṅkhātānaṃ rūpasaññānaṃ sabbākārena anavasesānaṃ vā virāgā ca nirodhā ca virāgahetu ceva nirodhahetu ca ākāsānañcāyatanaṃ upasampajja viharati na hi sakkā sabbaso anatikkantarūpasaññena etaṃ upasampajja viharitunti yasmā pana ārammaṇasamatikkamena pattabbā etā samāpattiyo na ekasmiṃyeva ārammaṇe paṭhamajjhānādīni viya ārammaṇe avirattassa ca saññāsamatikkamo na hoti tasmā ayaṃ ārammaṇasamatikkamavasenāpi atthavaṇṇanā katāti veditabbā
ti cakkhādīnaṃ vatthūnaṃ rūpādīnaṃ ārammaṇānañca paṭighātena uppannā saññā paṭighasaññā rūpasaññādīnaṃ etaṃ adhivacanaṃ tāsaṃ kusalavipākānaṃ pañcannaṃ akusalavipākānaṃ pañcannanti sabbaso dasannampi paṭighasaññānaṃ atthaṅgamā pahānā asamuppādā appavattiṃ katvāti vuttaṃ hoti kāmañcetā paṭhamajjhānādīni samāpannassapi na santi na hi tasmiṃ samaye pañcadvāravasena cittaṃ pavattati evaṃ santepi aññattha pahīnānaṃ sukhadukkhānaṃ catutthajjhāne viya sakkāyadiṭṭhādīnaṃ tatiyamagge viya ca imasmiṃ jhāne ussāhajananatthaṃ imassa jhānassa pasaṃsāvasena etāsaṃ ettha  vacanaṃ veditabbaṃ atha vā kiñcāpi tā rūpāvacaraṃ samāpannassa na santi atha kho na pahīnattā na santi na hi rūpavirāgāya rūpāvacarabhāvanā saṃvattati rūpāyattāyeva ca etāsaṃ pavatti ayaṃ pana bhāvanā rūpavirāgāya saṃvattati tasmā tā ettha pahīnāti vattuṃ vaṭṭati na kevalañca vattuṃ ekaṃseneva evaṃ dhāretumpi vaṭṭati tāsañhi ito pubbe appahīnattāyeva paṭhamajjhānaṃ samāpannassa saddo kaṇṭakoti (a ni 1072) vutto bhagavatā idha ca pahīnattāyeva arūpasamāpattīnaṃ āneñjatā santavimokkhatā ca vuttā
ti nānatte vā gocare pavattānaṃ saññānaṃ nānattānaṃ vā saññānaṃ yasmā hetā rūpasaddādibhede nānatte nānāsabhāve gocare pavattanti yasmā cetā aṭṭha kāmāvacarakusalasaññā dvādasa akusalasaññā ekādasa kāmāvacarakusalavipākasaññā dve  akusalavipākasaññā ekādasa kāmāvacarakiriyāsaññāti evaṃ catucattālīsampi saññā nānattā nānāsabhāvā aññamaññavisadisā tasmā nānattasaññāti vuttā tāsaṃ sabbaso nānattasaññānaṃ  amanasikārā anāvajjanā citte ca anuppādanā yasmā tā nāvajjati citte ca na uppādeti na manasikaroti na paccavekkhati tasmāti vuttaṃ hoti yasmā cettha purimā rūpasaññā paṭighasaññā ca iminā jhānena nibbatte bhavepi na vijjanti pageva tasmiṃ bhave imaṃ jhānaṃ upasampajja viharaṇakāle tasmā tāsaṃ samatikkamā atthaṅgamāti dvedhāpi abhāvoyeva vutto nānattasaññāsu pana yasmā aṭṭha kāmāvacarakusalasaññā nava kiriyāsaññā dasākusalasaññāti imā sattavīsati saññā iminā jhānena nibbatte bhave vijjanti tasmā tāsaṃ amanasikārāti vuttanti veditabbaṃ tatthāpi hi imaṃ jhānaṃ upasampajja viharanto tāsaṃ amanasikārāyeva upasampajja viharati tā pana manasikaronto asamāpanno hotīti saṅkhepato cettha rūpasaññānaṃ samatikkamātiiminā sabbarūpāvacaradhammānaṃ pahānaṃ vuttaṃ paṭighasaññānaṃ atthaṅgamā nānattasaññānaṃ amanasikārātiiminā sabbesaṃ kāmāvacaracittacetasikānaṃ pahānañca amanasikāro ca vuttoti veditabbo
ti ettha paññattimattattā nāssa uppādanto vā vayanto vā paññāyatīti ananto anantapharaṇavasenāpi ananto na hi so yogī ekadesavasena pharati sakalavaseneva pharati ti kasiṇugghāṭimākāso dīni vuttatthāni ti taṃ patvā nipphādetvā tadanurūpena iriyāpathena viharati tadeva samāpajjitabbato 
ti pubbe vuttanayena jhānampi ākāsānañcāyatanaṃ ārammaṇampi ārammaṇampi hi pubbe vuttanayeneva ākāsānañcaṃ ca taṃ paṭhamassa āruppajjhānassa ārammaṇattā devānaṃ devāyatanaṃ viya adhiṭṭhānaṭṭhena āyatanañcāti ākāsānañcāyatanaṃ tathā ākāsānañcaṃ ca taṃ tassa jhānassa sañjātihetuttā kambojā assānaṃ āyatanantiādīni viya sañjātidesaṭṭhena āyatanañcātipi ākāsānañcāyatanaṃ evametaṃ jhānañca ārammaṇañcāti ubhayampi appavattikaraṇena ca amanasikaraṇena ca samatikkamitvāva yasmā idaṃ viññāṇañcāyatanaṃ upasampajja vihātabbaṃ tasmā ubhayampetamekajjhaṃ katvā ākāsānañcāyatanaṃ samatikkammāti idaṃ vuttanti veditabbaṃ nti taṃyeva ananto ākāsoti pharitvā pavattaṃ viññāṇaṃ anantaṃ viññāṇanti  manasikarontoti vuttaṃ hoti manasikāravasena vā anantaṃ so hi taṃ ākāsārammaṇaṃ viññāṇaṃ anavasesato manasikaronto anantaṃ manasi karoti
ti etthāpi ca pubbe vuttanayeneva jhānampi viññāṇañcāyatanaṃ ārammaṇampi ārammaṇampi hi pubbe vuttanayeneva viññāṇañcaṃ ca taṃ dutiyassa āruppajjhānassa ārammaṇattā adhiṭṭhānaṭṭhena āyatanañcāti viññāṇañcāyatanaṃ tathā viññāṇañcaṃ ca taṃ tasseva jhānassa sañjātihetuttā sañjātidesaṭṭhena āyatanañcātipi viññāṇañcāyatanaṃ evametaṃ jhānañca ārammaṇañcāti ubhayampi appavattikaraṇena ca amanasikaraṇena ca samatikkamitvāva yasmā idaṃ ākiñcaññāyatanaṃ upasampajja vihātabbaṃ tasmā ubhayampetamekajjhaṃ katvā viññāṇañcāyatanaṃ samatikkammāti idaṃ vuttanti veditabbaṃ ti natthi natthi suññaṃ suññaṃ vivittaṃ vivittanti evaṃ manasikarontoti vuttaṃ hoti
ti etthāpi pubbe vuttanayeneva jhānampi ākiñcaññāyatanaṃ ārammaṇampi ārammaṇampi hi pubbe vuttanayeneva ākiñcaññañca taṃ tatiyassa āruppajjhānassa ārammaṇattā adhiṭṭhānaṭṭhena āyatanañcāti ākiñcaññāyatanaṃ tathā ākiñcaññañca taṃ tasseva jhānassa sañjātihetuttā sañjātidesaṭṭhena āyatanañcātipi ākiñcaññāyatanaṃ evametaṃ jhānañca ārammaṇañcāti ubhayampi appavattikaraṇena ca amanasikaraṇena ca samatikkamitvāva yasmā idaṃ nevasaññānāsaññāyatanaṃ upasampajja vihātabbaṃ tasmā ubhayampetamekajjhaṃ katvā ākiñcaññāyatanaṃ samatikkammāti idaṃ vuttanti veditabbaṃ saññāvedayitanirodhakathā heṭṭhā kathitāva
rūpī rūpāni passatītiādikā satta vimokkhā paccanīkadhammehi suṭṭhu vimuccanaṭṭhena ārammaṇe abhirativasena suṭṭhu muccanaṭṭhena ca vimokkhā nirodhasamāpatti pana cittacetasikehi vimuttaṭṭhena vimokkho samāpattisamāpannasamaye vimutto hoti vuṭṭhitasamaye avimutto hotīti  samucchedavimuttivasena accantavimuttattā ariyamaggā paṭippassaddhivimuttivasena accantavimuttattā sāmaññaphalāni nissaraṇavimuttivasena accantavimuttattā nibbānaṃ  tathā 
pamādaṃ āgamma parihāyatīti  tathā na parihāyatīti  lokāya saṃvattatīti  ariyamaggā lokaṃ uttarantīti  sāmaññaphalāni nibbānañca lokato uttiṇṇāti lokuttarā ādittaṃ ayoguḷaṃ makkhikā viya tejussadaṃ lokuttaraṃ dhammaṃ āsavā nālambantīti ti  rūpajjhānāni ti arūpasamāpattiyo taṇhāya ālambito  anālambito  maggaphalāni ekārammaṇattā ekaniṭṭhattā ca  nibbānaṃ adutiyattā  ārammaṇanānattā vipākanānattā ca 
ti bhaveyya dasa hontīti ca eko hotīti ca bhaveyyāti attho siyāti ca etaṃ vidhivacanaṃ na pucchāvacanaṃ ti niccasaññādidasavatthuvasena dasa honti ti vimuccanapariyāyena  eko hoti ti yaṃ vā siyāti vihitaṃ taṃ kathaṃ siyāti pucchati nti samāsapadaṃ aniccānupassanāñāṇanti vā pāṭho tathā sesesupi ti niccato pavattāya saññāya niccanti pavattāya saññāyāti attho esa nayo ti etthāpi ti ca niccanimittato ti nandivasena pavattāya saññāya nandisampayuttāya saññāyāti attho esa nayo ti etthāpi yasmā pana khayavayavipariṇāmānupassanā tisso aniccānupassanādīnaṃ balavabhāvāya balavapaccayabhūtā bhaṅgānupassanāvisesā bhaṅgadassanena hi aniccānupassanā balavatī hoti aniccānupassanāya ca balavatiyā jātāya yadaniccaṃ taṃ dukkhaṃ yaṃ dukkhaṃ tadanattāti (saṃ ni 315) dukkhānattānupassanāpi balavatiyo honti tasmā aniccānupassanādīsu vuttāsu tāpi tisso vuttāva honti yasmā ca suññatānupassanā abhinivesato saññāya muccatīti vacaneneva sārādānābhinivesasammohābhinivesaālayābhinivesasaññogābhinivesato saññāya muccatīti vuttameva hoti abhinivesābhāveneva appaṭisaṅkhāto saññāya muccatīti vuttameva hoti tasmā adhipaññādhammavipassanādayo pañcapi anupassanā na vuttāti veditabbā evaṃ aṭṭhārasasu mahāvipassanāsu etā aṭṭha anupassanā avatvā daseva anupassanā vuttāti veditabbā
nti aniccānupassanāyeva yathābhūtañāṇaṃ ubhayampi paccattavacanaṃ nti ñāṇattho vutto evaṃ sesesupi ti sammohabhūtā aññāṇā ti vimokkhattho vutto
nti ettha sāsaneyeva sabbhāvato uttamaṭṭhena anuttaraṃ anuttarassa paccayattā vā anuttaraṃ sītibhāvo eva ñāṇaṃ sītibhāvañāṇaṃ taṃ aniccānupassanāsaṅkhātaṃ  anuttaraṃ sītibhāvañāṇaṃ chahi bhikkhave dhammehi samannāgato bhikkhu bhabbo  anuttaraṃ sītibhāvaṃ sacchikātunti (a ni 685) ettha nibbānaṃ anuttaro sītibhāvo nāma idha pana vipassanā anuttaro sītibhāvo ti etthāpi niccanti pavattakilesā eva idha cāmutra ca santāpanaṭṭhena santāpo paridahanaṭṭhena pariḷāho uṇhaṭṭhena darathoti vuccanti
ntiādayo heṭṭhā vuttatthā nekkhammādīni cettha aṭṭha samāpattiyo ca nibbedhabhāgiyāneva
ti idha vipassanāyeva etadatthā kathā etadatthā mantanā yadidaṃ anupādā cittassa vimokkhoti (pari 366 a ni 368) ettha pana nibbānaṃ anupādā cittassa vimokkho ti katihi upādānehi ti katamato ekupādānato ti ito ekato upādānato nti pubbañāṇāpekkhaṃ vā upādānato muccanesu yasmā ādito saṅkhārānaṃ udayabbayaṃ passitvā passitvā aniccānupassanāya vipassati pacchā saṅkhārānaṃ bhaṅgameva passitvā animittānupassanāya vipassati aniccānupassanāvisesoyeva hi animittānupassanā saṅkhārānaṃ udayabbayadassanena ca bhaṅgadassanena ca attābhāvo pākaṭo hoti tena diṭṭhupādānassa ca attavādupādānassa ca pahānaṃ hoti diṭṭhippahāneneva ca sīlabbatena attā sujjhatīti dassanassa abhāvato sīlabbatupādānassa pahānaṃ hoti yasmā ca anattānupassanāya ujukameva attābhāvaṃ passati anattānupassanāvisesoyeva ca suññatānupassanā tasmā imāni cattāri ñāṇāni diṭṭhupādānādīhi tīhi upādānehi muccanti dukkhānupassanādīnaṃyeva pana catassannaṃ taṇhāya ujuvipaccanīkattā aniccānupassanādīnaṃ catassannaṃ kāmupādānato muccanaṃ na vuttaṃ yasmā ādito dukkhānupassanāya saṅkhārā dukkhāti passato pacchā appaṇihitānupassanāya ca saṅkhārā dukkhāti passato saṅkhārānaṃ patthanā pahīyati dukkhānupassanāvisesoyeva hi appaṇihitānupassanā yasmā ca saṅkhāresu nibbidānupassanāya nibbindantassa virāgānupassanāya  virajjantassa saṅkhārānaṃ patthanā pahīyati tasmā imāni cattāri ñāṇāni kāmupādānato muccanti yasmā nirodhānupassanāya kilese nirodheti paṭinissaggānupassanāya kilese  pariccajati tasmā imāni dve ñāṇāni catūhi upādānehi muccantīti evaṃ sabhāvanānattena ca ākāranānattena ca aṭṭhasaṭṭhi vimokkhā niddiṭṭhā
 idāni  ādito uddiṭṭhānaṃ tiṇṇaṃ vimokkhānaṃ mukhāni dassetvā vimokkhamukhapubbaṅgamaṃ indriyavisesaṃ puggalavisesañca dassetukāmo tiādimāha tattha ti tiṇṇaṃ vimokkhānaṃ mukhāni ti tedhātukalokato niyyānāya niggamanāya saṃvattanti ti sabbesaṃ saṅkhārānaṃ udayabbayavasena paricchedato ceva parivaṭumato ca samanupassanatāya lokaniyyānaṃ hotīti pāṭhaseso aniccānupassanā hi udayato pubbe saṅkhārā natthīti paricchinditvā tesaṃ gatiṃ samannesamānā vayato paraṃ na gacchanti ettheva antaradhāyantīti parivaṭumato pariyantato samanupassati sabbasaṅkhārā hi udayena pubbantaparicchinnā vayena aparantaparicchinnā ti vipassanākkhaṇepi nibbānaninnatāya animittākārena upaṭṭhānato animittasaṅkhātāya nibbānadhātuyā cittapavisanatāya ca lokaniyyānaṃ hoti ti cittasaṃvejanatāya dukkhānupassanāya hi saṅkhāresu cittaṃ saṃvijjati ti vipassanākkhaṇepi nibbānaninnatāya appaṇihitākārena upaṭṭhānato appaṇihitasaṅkhātāya nibbānadhātuyā ti nibbānassa avipassanupagattepi anattasabhāvasabbhāvato sabbasaṅkhāreti avatvā sabbadhammeti vuttaṃ ti paccayāyattattā avasatāya avidheyyatāya ca nāhaṃ na mamanti evaṃ anattato samanupassanatāya ti vipassanākkhaṇepi nibbānaninnatāya suññatākārena upaṭṭhānato suññatāsaṅkhātāya nibbānadhātuyā iti imāni tīṇi vacanāni aniccadukkhānattānupassanānaṃ vasena vuttāni teneva tadanantaraṃ tiādi vuttaṃ tattha ti khīyanato ti sabhayato ti attarahitato
nti  aniccānupassanāya khaṇabhaṅgavasena saṅkhārā bhijjantīti saddhāya paṭipannassa paccakkhato khaṇabhaṅgadassanena saccaṃ vatāha bhagavāti bhagavati saddhāya saddhābahulaṃ cittaṃ hoti atha vā paccuppannānaṃ padesasaṅkhārānaṃ aniccataṃ passitvā evaṃ aniccā atītānāgatapaccuppannā sabbe saṅkhārāti adhimuccanato adhimokkhabahulaṃ cittaṃ hoti nti dukkhānupassanāya cittakkhobhakarāya paṇidhiyā pajahanato cittadarathābhāvena passaddhibahulaṃ cittaṃ hoti atha vā dukkhānupassanāya saṃvegajananato saṃviggassa  ca yoniso padahanato vikkhepābhāvena passaddhibahulaṃ  cittaṃ hoti nti anattānupassanāya bāhirakehi adiṭṭhaṃ gambhīraṃ anattalakkhaṇaṃ passato ñāṇabahulaṃ cittaṃ hoti atha vā sadevakena lokena adiṭṭhaṃ anattalakkhaṇaṃ diṭṭhanti tuṭṭhassa tuṭṭhibahulaṃ cittaṃ hoti
ti pubbabhāge adhimokkho bahulaṃ pavattamāno bhāvanāpāripūriyā saddhindriyaṃ nāma hoti taṃ so paṭilabhati nāma ti pubbabhāge passaddhibahulassa passaddhakāyo sukhaṃ vedeti sukhino cittaṃ samādhiyatīti (paṭi ma 173 a ni 526) vacanato bhāvanāpāripūriyā passaddhipaccayā samādhindriyaṃ hoti taṃ so paṭilabhati nāma ti pubbabhāge vedo bahulaṃ pavattamāno bhāvanāpāripūriyā paññindriyaṃ nāma hoti taṃ so paṭilabhati nāma
ti chandādike adhipatibhūtepi sakiccanipphādanavasena adhipati hoti padhāno hoti ti bhummavacanaṃ uparūpari bhāvanatthāya vā ti taṃ anugāminī taṃ anuvattinī honti ti uppajjamānā ca sahauppādanabhāvena upakārakā honti pakāsassa padīpo viya ti aññamaññaṃ uppādanupatthambhanabhāvena upakārakā honti aññamaññūpatthambhakaṃ tidaṇḍaṃ viya ti adhiṭṭhānākārena nissayākārena ca upakārakā honti tarucittakammānaṃ pathavīpaṭādi viya ti ekavatthukaekārammaṇaekuppādaekanirodhasaṅkhātena sampayuttabhāvena upakārakā honti
ti  maggakkhaṇe saccapaṭivedhakāle ti maggakkhaṇe nibbānaṃ ārammaṇaṃ katvā saccadassanakiccakaraṇavasena ca kilesappahānakiccakaraṇavasena ca paññindriyameva jeṭṭhakaṃ hoti ti saccapaṭivijjhanatthāya ti vimuttirasena ti saccadassanaṭṭhena ti maggakkhaṇe sakiṃyeva bhāvanāya ca paṭivedhassa ca sabbhāvadassanatthaṃ vuttaṃ anattānupassanāya vipassanākkhaṇepi paññindriyasseva ādhipateyyattā paṭivedhakālepīti apisaddo payutto
tiādi indriyavisesena puggalavisesaṃ dassetuṃ vuttaṃ tattha nti adhikaṃ tattha saddhindriyasamādhindriyapaññindriyānaṃ adhimattatā saṅkhārupekkhāya  veditabbā ti ettha avisesetvā vuttepi upari visesetvā vuttattā sotāpattimaggaṃ ṭhapetvā sesesu sattasu ṭhānesu saddhāvimuttoti vuttaṃ hoti saddhāvimutto saddhindriyassa adhimattattā hoti na saddhindriyassa adhimattattā sabbattha saddhāvimuttotipi vuttaṃ hoti sotāpattimaggakkhaṇe saddhindriyassa adhimattattāyeva sesesu samādhindriyapaññindriyādhimattattepi sati saddhāvimuttoyeva nāma hotīti vadanti ti aṭṭhasupi ṭhānesu kāyasakkhī nāma hoti ti saddhāvimutte vuttanayeneva veditabbaṃ
ti saddhindriyassa adhimattattā sotāpattimaggakkhaṇe saddahanto catūsupi phalakkhaṇesu vimuttoti saddhāvimuttoti vuttaṃ hoti uparimaggattayakkhaṇe saddhāvimuttattaṃ idāni vakkhati sotāpattimaggakkhaṇe pana saddhānusārittaṃ pacchā vakkhati ti sukkhavipassakatte sati upacārajjhānaphassassa rūpārūpajjhānalābhitte sati rūpārūpajjhānaphassassa phuṭṭhattā nibbānaṃ sacchikatoti kāyasakkhī nāmakāyena vuttappakāre jhānaphasse ca nibbāne ca sakkhīti vuttaṃ hoti ti sotāpattimaggakkhaṇe sampayuttena paññindriyena paṭhamaṃ nibbānassa diṭṭhattā pacchā sotāpattiphalādivasena nibbānaṃ pattoti diṭṭhippatto paññindriyasaṅkhātāya diṭṭhiyā  nibbānaṃ pattoti vuttaṃ hoti sotāpattimaggakkhaṇe pana dhammānusārittaṃ pacchā vakkhati ti saddhindriyassa adhimattattā sakadāgāmianāgāmiarahattamaggakkhaṇesu saddahanto vimuccatīti saddhāvimutto ettha vimuccamānopi āsaṃsāya bhūtavacanavasena vimuttoti vutto nti tividhaṃ jhānaphassaṃ jhānaphassantiādīni dukkhā saṅkhārātiādīni ca paṭhamaṃ vuttaṃ dvayameva visesetvā vuttāni tiādīni heṭṭhā vuttatthāni ettha ca jhānalābhī puggalo samādhindriyassa anukūlāya dukkhānupassanāya eva vuṭṭhahitvā maggaphalāni pāpuṇātīti ācariyānaṃ adhippāyo
ti siyuṃ bhaveyyunti attho siyāti etaṃ vidhivacanameva ti vipassanāniyamena indriyaniyamena ca vuttā tayo puggalā ti tīsu anupassanāsu ekekaindriyavatthuvasena ti teneva pariyāyena iminā vārena kiṃ dassitaṃ hoti  heṭṭhā  ekekissā anupassanāya ekekassa indriyassa ādhipaccaṃ yebhuyyavasena vuttanti ca kadāci tīsupi anupassanāsu ekekasseva indriyassa ādhipaccaṃ hotīti ca dassitaṃ hoti atha vā pubbabhāgavipassanākkhaṇe tissannampi anupassanānaṃ sabbhāvato tāsu pubbabhāgavipassanāsu tesaṃ tesaṃ indriyānaṃ ādhipaccaṃ apekkhitvā maggaphalakkhaṇesu saddhāvimuttādīni nāmāni hontīti evañhi vuccamāne heṭṭhā vuṭṭhānagāminivipassanāya upari ca kato indriyādhipaccapuggalaniyamo sukatoyeva niccaloyeva ca hoti anantaravāre ti ti evaṃ siyāti attho ettha pubbe vuttoyeva niyamo
idāni maggaphalavasena puggalavisesaṃ vibhajitvā dassetuṃ tiādimāha tattha saddhaṃ anussarati anugacchati saddhāya vā nibbānaṃ anussarati anugacchatīti nti paccakkhakataṃ nti arahattaphalaṃ paññāsaṅkhātaṃ dhammaṃ anussarati tena vā dhammena nibbānaṃ anussaratīti 
 puna  aparehi pariyāyehi indriyattayavisesena puggalavisesaṃ vaṇṇetukāmo tiādimāha tattha ti atīte bhāvayiṃsu vā ti paccuppanne ti anāgate tiādi ekekantikaṃ purimassa purimassa atthavivaraṇatthaṃ vuttaṃ ti ñāṇaphusanāya phusiṃsu vā ti issarabhāvaṃ pattā ti vosānaṃ pattā ti visāradabhāvaṃ pattā sabbattha saddhāvimuttādayo heṭṭhā vuttakkhaṇesuyeva satipaṭṭhānādayo maggakkhaṇeyeva ti rūpī rūpāni passatītiādike (paṭi ma 1209 dha sa 248) paṭisambhidāmaggappattiyā eva pattā
ti adhisīlasikkhā adhicittasikkhā adhipaññāsikkhā maggappattā eva sikkhamānā tiādīni maggakkhaṇeyeva ti pariññāpaṭivedhena paṭivijjhati pariññāya paṭivijjhitabbanti vā pariññāpaṭivedhaṃ evaṃ sesesupi sabbadhammādīhi visesetvā dayo vuttā  pana maggakkhaṇeyeva nibbānapaccavekkhaṇañāṇasiddhivasena  veditabboti evamidha pañca ariyapuggalā niddiṭṭhā honti ubhatobhāgavimutto ca paññāvimutto cāti ime dve aniddiṭṭhā aññattha (visuddhi 2773) pana yo pana dukkhato manasikaronto passaddhibahulo samādhindriyaṃ  paṭilabhati so sabbattha kāyasakkhī nāma hoti arūpajjhānaṃ pana patvā aggaphalaṃ patto ubhatobhāgavimutto nāma hoti yo pana anattato manasikaronto vedabahulo paññindriyaṃ paṭilabhati sotāpattimaggakkhaṇe dhammānusārī hoti chasu ṭhānesu diṭṭhippatto aggaphale paññāvimuttoti vuttaṃ te idha kāyasakkhidiṭṭhippattehiyeva saṅgahitā atthato pana arūpajjhānena ceva ariyamaggena cāti ubhatobhāgena vimuttoti ubhatobhāgavimutto pajānanto vimuttoti paññāvimuttoti ettāvatā indriyapuggalavisesā niddiṭṭhā honti
 idāni vimokkhapubbaṅgamameva vimokkhavisesaṃ puggalavisesañca dassetukāmo tiādimāha tattha ti appaṇihitasuññatavimokkhā aniccānupassanāgamanavasena hi animittavimokkhoti laddhanāmo maggo rāgadosamohapaṇidhīnaṃ abhāvā  saguṇato ca tesaṃyeva paṇidhīnaṃ abhāvā appaṇihitanti laddhanāmaṃ nibbānaṃ ārammaṇaṃ karotīti ārammaṇato ca appaṇihitavimokkhoti nāmampi labhati tathā rāgadosamohehi suññattā saguṇato ca rāgādīhiyeva suññattā suññatanti laddhanāmaṃ nibbānaṃ ārammaṇaṃ karotīti ārammaṇato ca suññatavimokkhoti nāmampi labhati tasmā te dve vimokkhā animittavimokkhanvayā nāma honti animittamaggato anaññepi aṭṭhannaṃ maggaṅgānaṃ ekekassa maggaṅgassa vasena sahajātādipaccayā ca hontīti veditabbā puna ti suññatānimittavimokkhā dukkhānupassanāgamanavasena hi appaṇihitavimokkhoti laddhanāmo maggo rūpanimittādīnaṃ rāganimittādīnaṃ niccanimittādīnañca abhāvā saguṇato ca tesaṃyeva nimittānaṃ abhāvā animittasaṅkhātaṃ nibbānaṃ ārammaṇaṃ karotīti ārammaṇato ca animittavimokkhoti nāmampi labhati sesaṃ vuttanayeneva yojetabbaṃ puna ti animittaappaṇihitavimokkhā yojanā panettha vuttanayā eva
ti indriyānaṃ vuttakkameneva vuttaṃ maggakkhaṇaṃ pana muñcitvā vipassanākkhaṇe vimokkho nāma natthi  paṭhamaṃ vuttoyeva pana maggavimokkho paṭivedhakāleti vacanena visesetvā dassito yo cāyaṃ puggalo saddhāvimuttotiādikā dve vārā ca aniccato manasikaronto sotāpattimaggaṃ paṭilabhatītiādiko vāro ca saṅkhitto vimokkhavasena pana yojetvā vitthārato veditabbo ntiādiko vāro vuttanayeneva veditabboti ettāvatā vimokkhapuggalavisesā niddiṭṭhā hontīti
 puna  vimokkhamukhāni ca vimokkhe ca anekadhā niddisitukāmo tiādimāha tattha nti yathāsabhāvena ti ñāṇena jānāti ti teneva ñāṇena cakkhunā viya passati ti tadanugamanena tassa paccakkhato ñāṇena diṭṭhassa anugamanenāti attho ti aniccānupassanāya niccāniccakaṅkhā itarāhi itarakaṅkhā nti santatighanavinibbhogena niccasaññāya pahīnattā ārammaṇabhūtaṃ saṅkhāranimittaṃ yathābhūtaṃ jānāti nti tena yathābhūtajānanena taṃ ñāṇaṃ sammādassananti  vuccati nti dukkhappattākāre sukhasaññaṃ ugghāṭetvā sukhasaññāya pahānena paṇidhisaṅkhātāya taṇhāya pahīnattā sukhasammatampi vipākapavattaṃ yathābhūtaṃ jānāti ti nānādhātumanasikārasambhavena samūhaghanavinibbhogena ubhayathāpi attasaññāya pahīnattā saṅkhāranimittañca vipākapavattañca yathābhūtaṃ jānāti ntiādittayaṃ idāni vuttameva na aññaṃ ti niccasukhaattābhāvadassanato yathākkamaṃ taṃ taṃ bhayato upaṭṭhāti tiādinā udayabbayānupassanāñāṇaṃ bhaṅgānupassanāñāṇaṃ bhayatupaṭṭhānañāṇaṃ ādīnavānupassanāñāṇaṃ nibbidānupassanāñāṇaṃ muñcitukamyatāñāṇaṃ paṭisaṅkhānupassanāñāṇaṃ saṅkhārupekkhāñāṇaṃ anulomañāṇanti vuttesu paṭipadāñāṇadassanavisuddhisaṅkhātesu navasu vipassanāñāṇesu bhayatupaṭṭhānasambandhena avatthābhedena bhinnāni ekaṭṭhāni tīṇi ñāṇāni vuttāni na sesāni
puna tīsu anupassanāsu ante ṭhitāya anantarāya anattānupassanāya  sambandhena tāya saha suññatānupassanāya ekaṭṭhataṃ dassetuṃ tiādimāha imāni hi dve ñāṇāni atthato ekameva avatthābhedena pana bhinnāni yathā ca imāni tathā aniccānupassanā ca animittānupassanā ca atthato ekameva ñāṇaṃ dukkhānupassanā ca appaṇihitānupassanā ca atthato ekameva ñāṇaṃ kevalaṃ avatthābhedeneva bhinnāni anattānupassanāsuññatānupassanānañca ekaṭṭhatāya vuttāya tesaṃ dvinnaṃ dvinnampi ñāṇānaṃ ekalakkhaṇattā ekaṭṭhatā vuttāva hotīti ti saṅkhāranimittaṃ addhuvaṃ tāvakālikanti aniccalakkhaṇavasena jānitvā ñāṇaṃ uppajjati kāmañca na paṭhamaṃ jānitvā pacchā ñāṇaṃ uppajjati vohāravasena pana manañca paṭicca dhamme ca uppajjati manoviññāṇantiādīni (saṃ ni 460 ma ni 1400 3421) viya evaṃ vuccati saddasatthavidūpi ca ādiccaṃ pāpuṇitvā tamo vigacchatītiādīsu viya samānakālepi imaṃ padaṃ icchanti ekattanayena vā  purimañca pacchimañca ekaṃ katvā evaṃ vuttanti veditabbaṃ iminā nayena itarasmimpi padadvaye attho veditabbo dīnaṃ tiṇṇaṃ ñāṇānaṃ ekaṭṭhatā heṭṭhā vuttanayā eva
ti saṅkhāranimitte dosadassanena tattha anallīnatāya saṅkhāranimittā cittaṃ vuṭṭhāti nāma ti saṅkhāranimittapaṭipakkhena animittasaṅkhāte nibbāne tanninnatāya cittaṃ pavisati sesānupassanādvayepi iminā nayena attho veditabbo ti idha vutteneva paṭhamānupassanādvayampi vuttameva hoti nirodhetipi pāṭho ti vuṭṭhānasambandhena gotrabhuñāṇaṃ vuttaṃ ti gotrabhuñāṇameva itarathā hi ekaṭṭhatā na yujjati asaṅkhatā dhammā appaccayā dhammātiādīsu (dha sa dukamātikā 7 8) viya vā catumaggavasena vā bahuvacanaṃ katanti veditabbaṃ yasmā vimokkhoti maggo maggo ca dubhatovuṭṭhāno tasmā tena sambandhena tiādi vuttaṃ
 puna vimokkhānaṃ nānākkhaṇānaṃ ekakkhaṇapariyāyaṃ dassetukāmo tiādimāha tattha ti jeṭṭhakaṭṭhena ti patiṭṭhānaṭṭhena ti vipassanāvīthito nīharaṇaṭṭhena ti nibbānupagamanaṭṭhena ti vuṭṭhānagāminivipassanākkhaṇeyeva  ti maggakkhaṇeyeva esa nayo sesesu ti cittaṃ adhikaṃ katvā ṭhāti cittaṃ patiṭṭhāpetīti adhippāyo ti vipassanāvīthito cittaṃ nīharati ti nirodhasaṅkhātaṃ nibbānaṃ upagacchatīti evaṃ ākāranānattato catudhā nānākkhaṇatā dassitā
ekakkhaṇatāya ti ekajjhaṃ samosaraṇaṭṭhena ti vindanaṭṭhena ti pāpuṇanaṭṭhena ti ñāṇena paṭivijjhanaṭṭhena ti paccakkhakaraṇaṭṭhena ti ñāṇaphusanāya phusanaṭṭhena ti abhimukhaṃ samāgamanaṭṭhena ettha samodhānaṭṭhenāti mūlapadaṃ sesāni adhigamavevacanāni tasmāyeva hi sabbesaṃ ekato vissajjanaṃ kataṃ ti niccanimittato muccati iminā vimokkhaṭṭho vutto ti yato nimittato muccati ti tasmiṃ nimitte  patthanaṃ na karoti ti yasmiṃ nimitte na paṇidahati ti  tena nimittena suñño ti yena nimittena suñño ti iminā animittaṭṭho vutto
ti paṇidhito muccati paṇidhi muccatīti pāṭho nissakkatthoyeva iminā vimokkhaṭṭho vutto ti yasmiṃ dukkhe na paṇidahati ti tena dukkhena suñño ti yena dukkhanimittena suñño ti yena dukkhanimittena ti iminā appaṇihitaṭṭho vutto ti iminā vimokkhaṭṭho vutto ti yena abhinivesanimittena suñño ti yena abhinivesanimittena ti yasmiṃ abhinivesanimitte na paṇidahati tena abhinivesanimittena suñño iminā suññataṭṭho vutto
 puna aṭṭhavimokkhādīni niddisitukāmo tiādimāha tattha tiādīni saññāvimokkhe vuttanayena veditabbāni ti vuttappakārehi abhinivesehi iti abhinivesamuccanavasena suññatavimokkhā nāma jātā teyeva niccādinimittamuccanavasena animittavimokkhā niccantiādipaṇidhīhi muccanavasena appaṇihitavimokkhā ettha ca ti sabbattha nissakkattho veditabbo paṇidhiyā  muccatīti vā pāṭho sabbapaṇidhīhi muccatīti cettha sādhakaṃ evaṃ tisso anupassanā tadaṅgavimokkhattā ca samucchedavimokkhassa paccayattā ca pariyāyena vimokkhāti vuttā
ti anantare vipassanāvimokkhepi sati imissā kathāya maggavimokkhādhikārattā tasmiṃ maggavimokkhe jātāti vuttaṃ hoti ti rāgādivajjavirahitā kusalā vicchedaṃ katvā vā pāṭho ti cattāro satipaṭṭhānā cattāro sammappadhānā cattāro iddhipādā pañcindriyāni pañca balāni satta bojjhaṅgā  ariyo aṭṭhaṅgiko maggoti (ma ni 335 43 cūḷani mettagūmāṇavapucchāniddesa 22 mi pa 541) vuttā sattatiṃsa bodhipakkhiyadhammā nti idaṃ vuttappakāraṃ dhammajātaṃ ārammaṇato nibbānapavesāya mukhattā mukhaṃ nāmāti vuttaṃ hoti nti tesaṃ bodhipakkhiyānaṃ dhammānaṃ nti nibbānaṃ vikkhambhanatadaṅgasamucchedapaṭippassaddhinissaraṇavimokkhesu nissaraṇavimokkhova yāvatā bhikkhave  dhammā saṅkhatā vā asaṅkhatā vā virāgo tesaṃ dhammānaṃ aggamakkhāyatīti (itivu 90 a ni 434) vuttattā uttamaṭṭhena mukhañcāti vimokkhamukhaṃ vimokkhañca taṃ mukhañca vimokkhamukhanti kammadhārayasamāsavasena ayameva attho vutto ti ettha liṅgavipallāso kato ti lobhadosamohā ti kāyavacīmanoduccaritāni ti akusalamūlehi sampayuttā duccaritehi sampayuttā ca asampayuttā ca sevitabbadomanassādīni ṭhapetvā sabbepi akusalā dhammā  vuttapaṭipakkhena veditabbāni ti vuttanayeneva sampayuttā asampayuttā ca vimokkhassa upanissayabhūtā sabbepi kusalā dhammā vivaṭṭakathā heṭṭhā vuttā vimokkhavivaṭṭasambandhena panettha sesavivaṭṭāpi vuttā ti ādito sevanā ti tasseva vaḍḍhanā nti tasseva vasippattiyā punappunaṃ karaṇaṃ maggassa pana ekakkhaṇeyeva kiccasādhanavasena āsevanādīni veditabbāni tiādīni heṭṭhā vuttatthānevāti



