

 khandhāyatanātiādinā  heṭṭhā uddiṭṭhāni paduddhāravasena āyatanānīti vatvā gaṇanaparicchedenāha ti tattha vattabbaṃ parato sayameva vakkhati ntiādi nesaṃ sarūpadassanaṃ
 nāma saddattho bhāvattho pana  so pana saddattho duvidho  asādhāraṇo sādhāraṇoti tattha asādhāraṇo cakkhādisaddattho sādhāraṇo āyatanasaddattho dvādasannampi samānattā
tesu asādhāraṇaṃ tāva dassento tiādimāha tattha ti visesatthato cakkhādisaddatthatoti attho ti cakkhati-saddo madhuṃ cakkhati byañjanaṃ cakkhatīti rasasāyanattho atthīti tassa vasena atthaṃ vadati cakkhuṃ kho pana māgaṇḍiya rūpārāmaṃ rūparataṃ rūpasammuditanti (ma ni 2209) vacanato cakkhu  satipi sotādīnaṃ saddārāmatādibhāve yo yaṃ cakkhu catunnaṃ mahābhūtānaṃ upādāya pasādotiādinā (dha sa 597) pāḷiyaṃ rūpābhighātārahabhūtappasādalakkhaṇantiādinā (dha sa aṭṭha 600 visuddhi 2433) aṭṭhakathāyañca vutto atthaviseso tattheva niruḷhattā cakkhumhi eva cakkhusaddo pavattati gavādīsu gosaddādi viyāti daṭṭhabbaṃ
ti saddalakkhaṇasiddhassa cakkhati-saddassa vasena atthaṃ vadati ti hi ācikkhati abhibyattaṃ vadatīti attho nettassa ca vadantassa viya samavisamavibhāvanameva  ācikkhananti katvā āha ti anekatthattā vā dhātūnaṃ vibhāvanatthatā ca cakkhati-saddassa daṭṭhabbā rattaduṭṭhādikālesu kakaṇṭakarūpaṃ viya uddarūpaṃ viya ca vaṇṇavikāraṃ āpajjamānaṃ rūpaṃ hadayaṅgatabhāvaṃ rūpayati rūpamiva pakāsaṃ karoti saviggahamiva katvā dassetīti attho vitthāraṇaṃ vā  rūpasaddassa attho vitthāraṇañca pakāsanamevāti āha ti anekatthattā vā dhātūnaṃ pakāsanattho eva rūpasaddo daṭṭhabbo vaṇṇavācakassa rūpasaddassa rūpayatīti nibbacanaṃ rūpakkhandhavācakassa ruppatīti ayaṃ viseso ti vuccatīti atthe vacanasaddo eva gahito siyā na ca vacanasaddo evettha saddo atha kho sabbopi sotaviññeyyoti ti sakehi paccayehi sappīyati sotaviññeyyabhāvaṃ gamīyatīti attho
ti attano vatthuṃ apākaṭaṃ gandhavasena idaṃ sugandhaṃ duggandhanti pakāseti paṭicchannaṃ vā pupphādivatthuṃ ettha pupphamatthi campakādiphalamatthi ambādīti pesuññaṃ karontaṃ viya hotīti attho rasaggahaṇamūlakattā ajjhoharaṇassa jīvitahetumhi āhārarase ninnatāya  niruttilakkhaṇena ti visesena  vutto anuttariyahetubhāvaṃ anāgacchantesu kāmarāganidānakammajanitesu kāmarāgassa ca visesapaccayesu ghānajivhākāyesu kāyassa visesatarasāsavapaccayattā tena hi phoṭṭhabbasukhaṃ assādentā sattā methunampi sevanti ti uppattiṭṭhānanti attho kāyindriyavatthukā vā cattāro khandhā balavakāmāsavādihetubhāvato visesena sāsavāti vuttāti tesaṃ uppattiṭṭhānanti attho
ti nāḷiyā minamāno viya mahātulāya dhārayamāno viya ca ārammaṇaṃ vijānātīti attho manate iti vā  taṃ taṃ ārammaṇaṃ paricchedavasena jānātīti vuttaṃ hoti ti ye visesalakkhaṇena āyatanasaddaparā vattabbā te cakkhādayo tathā vuttāti tato aññe manogocarabhūtā dhammā sāmaññalakkhaṇeneva ekāyatanabhāvaṃ upanetvā vuttā yathā hi oḷārikavatthārammaṇamananasaṅkhātehi visayavisayībhāvehi purimāni pākaṭāni tathā apākaṭā ca aññe manogocarā na attano sabhāvaṃ na dhārentīti imassa atthassa dīpanattho dhammasaddo dhārīyanti sāmaññarūpena avadhārīyantīti vā  yathā hi rūpādayo cakkhuviññāṇādīhi asādhāraṇato eva yathāsakaṃ  sabhāvato viññāyanti  na evamete ete pana anekadhammabhāvato sādhāraṇato sabhāvasāmaññatopi manasā viññāyantīti
ti sakena sakena ti uṭṭhānaṃ karonti ti ussahanti attano kiccaṃ karonticceva attho imasmiṃ ca atthe āyatanti etthāti āyatanānīti adhikaraṇattho āyatanasaddo dutiyatatiyesu kattuattho ti cittacetasike dhamme te hi taṃtaṃdvārārammaṇesu ayanti gacchanti pavattantīti ti pubbe anuppannattā līnāni apākaṭāni pubbantato uddhaṃ pattharenti pākaṭāni karonti uppādentīti attho  saṃsāradukkhaṃ ti anuppādanirodhavasena na nirujjhati nti āmeḍitavacanaṃ assā samaññāya cakkhādīsu niruḷhabhāvadassanatthaṃ
 evaṃ avayavabhedavasena āyatanasaddassa atthaṃ vatvā idāni tattha pariyāyatopi dassetuṃ tiādi āraddhaṃ sādhuphalabharitatāya aparissayatāya ca 
tattha ti nivasantā viya honti tenāha ti yattha suvaṇṇaratanādīni nivutthāni viya ākiṇṇāni tiṭṭhanti so padeso tesaṃ  evaṃ cittacetasikā cakkhādīsūti te tesaṃ ākaroti dassento āha ti ti ettha mano manoviññāṇādīnaṃ cittacetasikānaṃ nissayapaccayo na hotīti tassa tesaṃ dvārabhāvo nissayabhāvoti daṭṭhabbo ahutvā eva paccayasāmaggivasena uppajjantāpi cittacetasikā aneke ekajjhaṃ tattha labbhamānā samosaṭā viya hontīti vuttaṃ ti na hi dhammānaṃ anāgataddhe vijjamānatālesopi atthi tenāha puñjo natthi anāgateti (mahāni 10) ti tesu cakkhādīsu eva uppattito uppattiyā paccayabhūte cakkhādike uppattiṭṭhānaṃ viya katvā upacāravasena vuttaṃ na hi arūpadhammānaṃ nippariyāyato uppattideso nāma atthi yadaggena vā te  tesaṃ nissayārammaṇabhūtā tadaggena  na hi paccayabhāvamantarena rūpadhammānampi ādhārādheyyabhāvo atthi tenāha ti byatirekapadhānatāya kāraṇalakkhaṇassa  iccevāha na bhāve bhāvatoti
ti  cakkhatītiādinā āyatanato āyānaṃ tananatotiādinā nivāsaṭṭhānantiādinā ca vuttappakārena atthena dhammāyatanapariyāpannānaṃ dhammānaṃ bahubhāvato yebhuyyena ca te bahū eva hutvā kiccakarāti ti bahuvacananiddeso
 tathā tathā lakkhitabbato lakkhīyati etenāti vā  sabhāvo
ti tattakato tena anūnādhikabhāvaṃ dasseti tattha dvādasāyatanavinimuttassa kassaci dhammassa abhāvā adhikabhāvato codanā natthi salakkhaṇadhāraṇaṃ pana sabbesaṃ sāmaññalakkhaṇanti ūnacodanā sambhavatīti taṃ dassento āha tiādi ti dvikkhattuṃ calitvā pavattabhavaṅgamanasaṅkhāto calanavasena bhavaṅgappavattiyā sati eva āvajjanuppatti na aññatthāti āvajjanassāpi kāraṇabhūtanti katvā vuttaṃ nti nti cakkhuviññāṇādīnaṃ asādhāraṇaṃ satipi asādhāraṇabhāve cakkhādīnaṃ dvārabhāvena gahitattā dhammāyatanena aggahaṇaṃ daṭṭhabbaṃ dvārārammaṇabhāvehi vā asādhāraṇataṃ sandhāya asādhāraṇanti vuttaṃ
 yebhuyyasahuppattiādīhi uppattikkamādīsu ayutti yojetabbā yebhuyyena hi cakkhāyatanādīni kassaci kadāci ekato uppajjanti tathā hi vuttaṃ kāmadhātuyā upapattikkhaṇe kassaci ekādasāyatanāni pātubhavantītiādi (yama aṭṭha āyatanayamaka 18-21) tasmā āyatanānaṃ uppattikkamo tāva na yujjati na pahānakkamo kusalābyākatānaṃ appahātabbato na paṭipattikkamo akusalānaṃ ekaccaabyākatānañca appaṭipajjanīyato  na bhūmikkamo aḍḍhekādasannaṃ āyatanānaṃ ekantakāmāvacarattā itaresañca catubhūmipariyāpannattā ekaccassa lokuttarabhāvato cāti ti etena ajjhattikabhāvena visayībhāvena ca ajjhattikānaṃ paṭhamaṃ desetabbataṃ dasseti tesupi paṭhamaṃ desetabbesu pākaṭattā paṭhamataraṃ cakkhāyatanaṃ desitanti
ti ettha bahupakārattābhāvena cakkhusotehi purimataraṃ adesetabbāni saha vattuṃ asakkuṇeyyattā ekena kamena desetabbānīti ghānādikkamena desitānīti adhippāyo  aññathāpi hi desitesu na na sakkā codetuṃ na ca sakkā bodhetabbāni na desetunti paccuppannārammaṇattā vā cakkhādīni paṭhamaṃ vuttāni ārammaṇato supākaṭānīti manāyatanaṃ pana kiñci paccunnārammaṇaṃ kiñci yāva navattabbārammaṇanti pacchā vuttaṃ paccuppannārammaṇesupi upādārūpārammaṇāni cattāri paṭhamaṃ vuttāni tato bhūtarūpārammaṇaṃ upādārūpārammaṇesupi dūratare dūre sīghataraṃ sīghañca ārammaṇasampaṭicchanadīpanatthaṃ cakkhādīnaṃ desanākkamo cakkhusotadvayañhi dūragocaranti paṭhamaṃ vuttaṃ tatrāpi cakkhu dūrataragocaranti sabbapaṭhamaṃ vuttaṃ passantopi hi dūratare nadīsotaṃ na tassa sotapaṭighātasaddaṃ suṇāti ghānajivhāsupi ghānaṃ sīghataravuttīti paṭhamaṃ vuttaṃ purato ṭhapitamattassapi bhojanassa gandho gayhatīti yathāṭhānaṃ vā tesaṃ desanākkamo imasmiñhi sarīre sabbupari cakkhussa adhiṭṭhānaṃ tassa adho sotassa tassa adho ghānassa tassa adho jivhāya tathā kāyassa yebhuyyato mano pana arūpibhāvato sabbapacchā vutto taṃtaṃgocarattā tassa tassa anantaraṃ bāhirāyatanāni vuttānīti vuttovāyamatthoti evampi imesaṃ kamo veditabbo gocaro visayo etassāti  mano kassa pana gocaro etassa visayo cakkhādīnaṃ pañcannampi ti cakkhuviññāṇādīnaṃ uppattikāraṇassa vavatthitabhāvato savibhattibhāvato etena cakkhādianantaraṃ rūpādivacanassa ca kāraṇamāha
ti gaṇanasaṅgahavasena saṅgahitattā ti cakkhubhāvasamānatāvasena  kammādibhedo dānādipāṇātipātādibhedabhinnassa  hi kusalākusalakammassa tassa ca sahakārīkāraṇabhūtānaṃ abbhantarānaṃ bāhirānañca paccayānaṃ bhedena cakkhāyatanaṃ bhinnaṃ visadisaṃ hotīti nirayādiko apadādigatinānākaraṇañca  gatīnaṃ gatīsu vā bhedoti katvā hatthiassādiko khattiyādiko ca  taṃtaṃsattasantānabhedo  yā cakkhādīnaṃ vatthūnaṃ anantappabhedatā vuttā so eva hadayavatthussa bhedo tādisabhedānātivattanato tato manāyatanassa anantappabhedatā yojetabbā yasmā jhānavirahitaṃ nāma lokuttaraṃ natthi tasmā pañcannaṃ jhānānaṃ vasena aṭṭha lokuttaracittāni cattālīsaṃ hontīti tāni ekāsītiyā lokiyacittesu pakkhipitvā āha ti ti cakkhādivatthu tappabhedena viññāṇaṃ  dukkhāpaṭipadādi -saddena jhānādhipatibhūmiārammaṇādīnaṃ saṅgaho daṭṭhabbo nīlaṃ nīlassa sabhāgaṃ aññaṃ  kammādi tatthāpi kusalasamuṭṭhānāditā sītautusamuṭṭhānāditā  ca bhedo veditabbo saddena gatinikāyabhedo ti sukhā dukkhā adukkhamasukhāti evamādiko  cakkhusamphassajā sotasamphassajāti evamādikaṃ 
 anāgamanato aniggamanatoti saṅkhepena vuttamatthaṃ vivarituṃ tiādi vuttaṃ pubbantāparantesu avijjamānasarūpattā udayato pubbe kutoci nāgacchanti vayato ca uddhaṃ na katthaci gacchanti vijjamānakkhaṇepi ittarakālatāya aniccā dukkhā vipariṇāmadhammā tenāha tiādi saparipphandakiriyāvasena īhanaṃ īhā cintanavasena byāpāranaṃ byāpāro tattha byāpāraṃ dassento āha ti īhaṃ dassento tiādi ubhayampi pana īhā ca hoti byāpāro cāti uppaṭipāṭivacanaṃ ti sabhāvo eva kāraṇasamatthatā vā īhābyāpārarahitānaṃ dvārādibhāvo  imasmiñca atthe nti etassa yasmāti attho purimasmiṃ sambhavanavisesanaṃ yaṃ-saddo suñño gāmoti kho bhikkhave channetaṃ ajjhattikānaṃ āyatanānaṃ adhivacananti (saṃ ni 4238) vacanato  annapānasahitanti gahite suññagāme yaṃ yadeva bhājanaṃ parāmasīyati taṃ taṃ rittakaṃyeva parāmasīyati evaṃ dhuvādibhāvena gahitāni yoniso upaparikkhiyamānāni rittakāneva etāni dissantīti tenāha ti cakkhādidvāresu abhijjhādomanassuppādakabhāvena rūpādīni cakkhādīnaṃ abhighātakānīti vuttāni ahisusumārapakkhīkukkurasiṅgālamakkaṭā  visamabilākāsagāmasusānavanāni  tattha visamādiajjhāsayehi cakkhādīhi visamabhāvabilākāsagāmasusānasannissitasadisūpādinnadhammavanabhāvehi abhiramitattā rūpādīnaṃ visamādisadisatā yojetabbā


nti cakkhussa kāraṇabhūtassa viññāṇaṃ kāmaṃ rūpālokamanasikārādayopi  tassa viññāṇassa kāraṇā te pana sādhāraṇakāraṇaṃ cakkhu asādhāraṇanti asādhāraṇakāraṇenāyaṃ niddeso yathā bherisaddo yavaṅkuroti tathā hi cakkhu puggalantarāsādhāraṇaṃ nīlādisabbarūpasādhāraṇañcāti sāmibhāvena niddiṭṭhaṃ
ti evaṃ evañca tayā pavattitabbanti viniyuñjamānaṃ viya uppādetīti attho ti ca dhātvattho eva visiṭṭho upasaggena dīpīyatīti vināpi upasaggena ti esa saddo tamatthaṃ vadatīti daṭṭhabbo kattukammabhāvakaraṇādhikaraṇesu ca dhātusaddasiddhi hotīti pañcāpi te atthā vuttā lokuttarā dhātuyo saṃsāradukkhaṃ na vidahanti aññadatthu vidhaṃsentīti katvā ti visesitaṃ ti avatthitā aññamaññaṃ vā asaṃkiṇṇā  suvaṇṇādīnaṃ bījabhūtā selādayo nti ettha keci lokiyalokuttarāsu dhātūsu yo yo attho sambhavati tadanurūpanti atthaṃ vadanti tadayuttaṃ lokiyā hi dhātuyoti visesetvā vuttattā atthavasena cetaṃ yathāsambhavaggahaṇaṃ kataṃ na dhātuvasena  kāmaṃ pañcapi atthā cakkhādīnaṃ sabbesaṃ icchitabbā tathāpi cakkhādīsu yassa yassa dhammassa yadā kattuvacanicchā na tadā kammabhāvo yadā pana kammavacanicchā na tadā kattubhāvo evaṃ sesesupīti yathāsambhavaggahaṇaṃ tenāha tiādi
ti etthāpi dhātīti dhātūti padasiddhi veditabbā dhāraṇattho dhā-saddoti katvā kattuatthopi cāyaṃ purimena asadiso vidhānadhāraṇatthānaṃ bhinnasabhāvattā nissattasabhāvamattadhāraṇañca dhātusaddassa padhāno atthoti visuṃ vutto ti ettha sīhasaddo viya kesarimhi niruḷhā purise selāvayavesu niruḷho dhātusaddo cakkhādīsu upacaritoti daṭṭhabbo ñāṇañca ñeyyañca ñāṇañeyyāni tesaṃ avayavā tappabhedabhūtā dhātuyo  tattha  dhammadhātuekadeso  aṭṭhārasāpīti ñāṇañeyyāvayavamattā dhātuyo hontīti atha vā ñāṇena ñātabbo sabhāvo aviparīto dhātusaddena vuccamāno  na diṭṭhiādīhi viparītaggāhakehi ñeyyoti attho tassa ñāṇañeyyassa  cakkhādayo visabhāgalakkhaṇāvayavesu rasādīsu niruḷho dhātusaddo tādisesu aññāvayavesu cakkhādīsu upacaritoti daṭṭhabbo rasādīsu viya vā cakkhādīsupi niruḷho eva nti etena nijjīvamattapadatthe dhātusaddassa niruḷhataṃ dasseti cha dhātuyo etassāti  yo loke purisoti dhammasamudāyo  vuccati so chadhāturo channaṃ pathavīādīnaṃ nijjīvamattānaṃ sabhāvānaṃ samudāyamatto na ettha jīvo vā puriso vā atthīti attho
 cakkhādīnaṃ kamo pubbe vuttoti idhekekasmiṃ tike tiṇṇaṃ dhātūnaṃ kamaṃ dassento āha ti hetuphalānaṃ anupubbavavatthānaṃ hetuphalabhāvo eva manodhammadhātūnañca manoviññāṇassa hetubhāvo yathāsambhavaṃ yojetabbo kiriyamanodhātu manoviññāṇassa upanissayakoṭiyā vipākamanodhātu vipākamanoviññāṇassa anantarādināpi itarassa sabbāpi upanissayakoṭiyā  ca dhammadhātu pana vedanādikā sahajātā sahajātādinā asahajātā anantarādinā upanissayena ārammaṇādinā ca manoviññāṇassa paccayo hotīti dvārabhūtamanovasena vā dvārabhūtamanopi hi suttesu manodhātūti vuccatīti tassā vā manodhātuyā manoviññāṇassa hetubhāvo yathāsambhavaṃ yojetabbo tattha ti paccayo adhippeto nti paccayuppannanti āha tiādi
ti yathāvuttānaṃ ābhādhātuādīnaṃ pañcatiṃsāya dhātūnaṃ vasena aparamatthasabhāvassa paramatthasabhāvesu na kadāci antogadhatā atthīti āha nti
candābhāsūriyābhādikā vaṇṇanibhā evāti āha ti ti rāgavatthubhāvena gahetabbākāro subhanimittanti katvā rūpādayo evāti avatvā paṭibaddhavacanaṃ vuttaṃ asatipi rāgavatthubhāve kusalavipākārammaṇaṃ ti dutiyo vikappo vutto ti manoviññāṇadhātusampayuttā nti manoviññāṇadhātūnaṃ nirodhamattaṃ catutthāruppacittuppādanirodhabhāvato tadaññaviññāṇanirodho viya hi viññāṇadhātumanodhātūnaṃ nirodho samāpattibalasiddhoti katvā dhātudvayaggahaṇaṃ
nti idaṃ kāmadhātuyā dhammadhātupariyāpannattā vuttaṃ ti kāmarāgasampayutto ārammaṇakaraṇena vā kāmaguṇopasaṃhito ti ye etasmiṃ avīciparanimmitavasavattiparicchinne okāse ogāḷhā hutvā adhobhāge ca okāse carantīti  aññattha carantāpi yathāvutte eva ṭhāne pariyāpannāti 
 vitakkapakkhe ti dānamayapuññakiriyato sīlamayapuññakiriyato pabbajjato ca paṭṭhāya yāva aggamaggādhigamā pavattā sabbepi anavajjadhammā  cetanā paraviheṭhanacchando vā  karuṇā
ti  hīḷitā ti sambhāvitā nātihīḷitā nātisambhāvitā majjhimāti  āgatā hīnadukato eva nīharitvā  dhātu vuttāti veditabbā ti dhammadhātumanoviññāṇadhātuyo
viññāṇadhātu yadipi chaviññāṇadhātuvasena vibhattā tathāpi viññāṇadhātuggahaṇena tassa purecārikapacchācārikattā manodhātu gahitāva hotīti āha ti anekesaṃ cakkhudhātuādīnaṃ tāsu ca ekekissā nānappakāratāya nānādhātūnaṃ vasena  vuttoti āha ti
ti bahūsu potthakesu likhitaṃ kesuci cakkhusotaghānajivhākāyamanomanoviññāṇadhātubhedenāti tattha na cakkhādīnaṃ kevalena dhātusaddena sambandho adhippeto vijānanasabhāvassa pabhedavacanato viññāṇadhātusaddena ca sambandhe kariyamāne dve manogahaṇāni na kātabbāni na hi dve manoviññāṇadhātuyo santi antarā vā manodhātugahaṇaṃ akatvā cakkhu kāyamanoviññāṇadhātumanodhātūti vattabbaṃ atulyayoge dvandasamāsābhāvato ayaṃ panettha pāṭho siyā cakkhu kāyaviññāṇamanomanoviññāṇadhātubhedenāti  viññāṇassa yebhuyyena attavādino tassa ekamekassa attassa advayataṃ niccattañca pavedentīti anekatāniccatāpakāsanaṃ tesaṃ jīvasaññāsamūhananāya hoti khandhāyatanadesanā  indriyadesanā  tadubhayaṃ apekkhitvā ayaṃ  dhātudesanā abhidhamme vā  (vibha 172 ādayo) vuttā dhātudesanā atisaṅkhepadesanā ābhādhātuādīnaṃ anekadhātunānādhātuantānaṃ vasena desetabbā ativitthāradesanā tadubhayaṃ apekkhitvā ayaṃ anatisaṅkhepavitthārā
 bhagavato saddhammatejasā vihataṃ 
ti  gaṇanato ti cakkhubhāvasāmaññato atha vā ti cakkhusabhāvato tenāha ti  vedanādīnaṃ abhinditvā gahaṇato ti ettha abyākatāpekkhāya sesaggahaṇaṃ kusalākusalaṃ pana sabbaso aggahitamevāti
 cakkhuviññāṇadhātuādayo 
ti anantarādīhi eva javanamanoviññāṇadhātu pana javanamanoviññāṇadhātuyā āsevanapaccayenāpi paccayo hotīti vuttovāyamattho ti pana sahajāto vedanādikkhandho adhippeto tenāha ti ti ettha -saddena manoviññāṇadhātuyā yathārahaṃ hetuadhipatikammavipākāhārindriyajhānamaggapaccayabhāvo saṅgayhati tenāha ti  sukhumarūpanibbānappakārā yā ca sampayogānantarabhāvādīnaṃ abhāvena ārammaṇakaraṇe yogyā pañcadvārikavipākavajjanatthaṃ ti vuttaṃ manodvārikā pana vipākāpi tadārammaṇabhūtā ekaccaṃ dhammadhātuṃ ārabbha pavattatīti atha vā ti idaṃ sabbaṃ kāmāvacarakusalaṃ kāmāvacarakiriyaṃ abhiññādvayaṃ āruppadvayanti evarūpaṃ manoviññāṇadhātuṃ sandhāya vuttaṃ lokuttaramanoviññāṇadhātuyā pana ekaccā dhammadhātu ārammaṇapaccayoti pākaṭoyamattho cakkhuviññāṇadhātuādīnaṃ cakkhādīnaṃ yathāvuttapaccayadhammato atirekepi paccayadhamme dassetuṃ ntiādi āraddhaṃ tattha ti āloko nāma sūriyālokādi tassa suttantanayena upanissayabhāvo veditabbo evaṃ sesānipi
 nāma visesato sotabilaṃ  gandhūpasaṃharaṇakavāto  mukhe pakkhittaāhārassa temanakaudakaṃ  kāyappasādassa nissayabhūtā pathavīdhātu  dvikkhattuṃ calitaṃ bhavaṅgacittaṃ sabbattha  āvajjanamanasikāro
 avisesato  daṭṭhabbākārassa vuccamānattā āha ti visesato vipassanāya bhūmivicāro esoti ti visesitaṃ ti ettha nāma atīto addhā  nāma anāgato ubhayattha ca saṅkhatā dhātuyo sabhāvavivittā anupalabbhamānasabhāvattā  vā sabhāvadhammassa udayo tato pubbe avijjamānattā  vayo tato paraṃ abhāvato tasmā ti pākābhāvato viddhaṃsābhāvatoti vuttaṃ hoti
 saddassa viya viññāṇassa nissayabhāvato ādāsatalādīsupi eseva nayo  nāma ucchuyantaṃ ti tilamanthaṃ āha so hi acakkabaṇdhopi taṃsadisatāya cakkayaṭṭhītveva vuccati cakkabandhameva vā sandhāya tathā vuttaṃ imāhi ca upamāhi nijjīvāna bheritaladaṇḍādīnaṃ samāyoge nijjīvānaṃ saddādīnaṃ viya nijjīvānaṃ cakkhurūpādīnaṃ samāyoge nijjīvānaṃ cakkhuviññāṇādīnaṃ pavattīti kāraṇaphalānaṃ dhātumattataṃ kārakavedakavirahañca dasseti
ti nijjīvassa kassaci keci nijjīvā purecarānucarā viyāti attho manodhātuyeva vā attano khaṇaṃ anativattantī attano khaṇa anativattantānaṃyeva cakkhuviññāṇādīnaṃ avijjamānāyapi purecarānucarābhisandhiyaṃ anantarapubbakālāparakālatāya purecarānucarā viya daṭṭhabbā
channañhi viññāṇadhātūnaṃ ekajjhaṃ anekānantarapaccayābhāvato ekajjhaṃ uppattiabhāvo viya aññamaññānantarapaccayatābhāvato anantaruppattipi natthi yadi siyā chaḷārammaṇasannidhāne manasikāramantarenāpi chaḷārammaṇūpaladdhi siyā na ca hoti tasmā dassanādianantaraṃ savanādīnaṃ abhāvo viya manoviññāṇadhātānantaraṃ na dassanādīni na ca dassanādianantaraṃ manoviññāṇadhātu hoti tattha bhavaṅgassa dassanādīnañca bhinnārammaṇatāya manoviññāṇadhātānantaraṃ dassanādīni dassanādīnaṃ anantarañca savanādīni na uppajjantīti yuttametaṃ dassanādīnaṃ pana santīramaṇassa ca abhinnavisayatāya dassanādianantaraṃ na manāviññāṇadātu hotīti ayuttanti  nayidamevaṃ niyatāniyatavisayānaṃ bhinnavisayabhāvupapattito yadi ca dassanādianantaraṃ kāci viññāṇadhātu uppajjeyya sāpi dassanādidvāratāya  dassanādiviññāṇadhātu eva siyā na manoviññāṇadhātu tato ca dassanādikiccavidhuraṃ cintanaṃ manananti manodvārappavattānaṃ mananakiccāpariccāgo viya dassanaviññāṇadhātuyā dassanakiccāpariccāgo āpajjati tathā tadanantarassāti sabbāyapi dassanaviññāṇabhāvato ca viññāṇakāyā na bhaveyyuṃ
yathā pana manoviññāṇadhātānantaraṃ manodhātu tato cakkhuviññāṇādīni evaṃ dassanaviññāṇadhātānantaraṃ manodhātu tato sotaviññāṇādīni hontīti ce na manodhātuyā dassanadhātubhāvappasaṅgato yathā hi manaso nibbisesāvatthā mananamattatāya manodhātu evaṃ dassanassa nibbisesāvatthā dassanamattatāya dassanadhātu siyā tañca cakkhūviññāṇaṃ rūpavisayanti saddādivisayābhogābhāvato savanaviññāṇādīnaṃ asambhavo tato ca rūpārammaṇapasutameva viññāṇaṃ siyā manoviññāṇānaṃ viya dassanaviññāṇādīnaṃ samānavatthubhāvappasaṅgato aññavatthusannissitañca viññāṇaṃ na siyā na cetaṃ yuttaṃ tasmā sukhadukkhānaṃ viya upekkhā cakkhuviññāṇādīnaṃ manoviññāṇassa ca byavadhāyikā  daṭṭhabbā na cassā upekkhāya viya adukkhamasukhatā adassanādiamananatā ata kho mananakiccāvisesato manoviññāṇasabhāgatā mano hi hadayavatthumhi vattamāno aññavatthusannissitānaṃ viññāṇānaṃ visayaṃ dassetvā nivattamāno aggi viya usumamatte mananamatte ṭhatvā nivattati aññavatthusannissitaviññāṇanirodhe ca uṭṭhahanto aggi viya usumamatte uṭṭhahati paccayānurūpapavattikāni ca mananamattāni manoviññāṇadhātuyā antāni honti paṭighasaññāsahagatānañhi pañcannaṃ viññāṇānaṃ indriyārammanapaṭighātajatāya abhinipātamattakiccaṃ mananalakkhaṇindriyasamuppannassa ca manoviññāṇassa visayavicintanāsambhūtatāya tadanurūpācintanā tasmā abhinipātappaccayapaṭighaṭṭanānighaṃsabalena bhavaṅgalakkhaṇaṃ cittaṃ calanāvatthaṃ hutvā nivattamānaṃ cintanāvisesavirahato abhinipātānuguṇaṃ cintanāvasānaṃ mananamattaṃ uppādeti
dassanādipi  abhinipātamattaṃ dutiyaṃ khaṇaṃ anativattamānaṃ attānuguṇaṃ cintanāmananasamaññāvirahato dassanādiabhinipātavisesavicittaṃ cittabhāvādinā samānaṃ cintanādimananamattaṃ aññavatthusmiṃ nibbatteti tasmā vatthukiccehi taṃ manoviññāṇakāyasaṅgahitāpi manodhātu manodvāranikkhamapavesabhūtā ārammaṇantare dvārantaramanasikāratabbisayasampaṭicchanabhāvena  pañcannaṃ viññāṇadhātūnaṃ yathākkamaṃ purecarā anucarāti ca vuttā sā panāyaṃ satipi viññāṇabhāve manaso sambhūya visiṭṭhamananakiccābhāvato dhātubhāvasāmaññena manomattā dhātu ti vuccati
yathāvutteneva ca hetunā matta-saddalopaṃ katvā viññāṇaṭṭhayogato manomattaṃ viññāṇanti manoviññāṇakāyasaṅgahopi cassā yujjati eva aññaviññāṇehi pana dvārārammaṇehi ca visesanatthaṃ manodhātūti vuttāti ti pana viññāṇadhātuvisesanaṃ manogahaṇaṃ dhātuvisesanatthe ca manoviññāṇaggahaṇe viññāṇavisesanaṃ dvārabhūtamanodassanamevāti dvārasamaññārahattā na manodhātūti vuccati tañhi manodvārantogadhaṃ na ca dassanādipurecarānucaranti manaso viññāṇadhātu manaso viññāṇanti ca manodvārasamaññārahaṃ savisesañca tassa mananakiccaṃ viññāṇakiccañcāti mattasaddassa lopamantarena manoviññāṇanti nijjīvabhāvavibhāvanatthaṃ manoviññāṇadhātūti ca vuccatīti
 tividhadukkhatāsamāyogato ti vedanāsaṅkhātasallasūlayogato ti tena āturibhūtā puggalā viya āsāyeva dukkhaṃ  āsāvighātaṃ dukkhaṃ vā saññā hi asubhādikampi subhādito sajjānantī āsaṃ tassā ca vighātaṃ āsīsitasubhādiasiddhiyā janetīti vanamigo tiṇapurisaṃ purisoti gaṇhanto  tathā saññāpīti āha ti kammapadhānā saṅkhārāti tiādi vuttaṃ ti attanā nibbattiyamānena jātidukkhena anubandhatā bhavapaccayā jāti hi jātidukkhanti padumaṃ viya dissamānaṃ khuracakkaṃ viya rūpampi  itthiādibhāvena dissamānaṃ nānāvidhupaddavaṃ janeti sabbe anatthā rāgādayo jātiādayo ca visayabhūtā anupasantā sappaṭibhayā cāti tappaṭipakkhabhūtattā  daṭṭhabbā
 idameva imassa ārammaṇanti niyamābhāvo tena yathā araññamakkaṭo kenaci anivārito gahitaṃ ekaṃ rukkhasākhaṃ muñcitvā aññaṃ gaṇhāti tampi muñcitvā aññanti katthaci anavaṭṭhito paribbhamati evaṃ gahitaṃ ekaṃ ārammaṇaṃ muñcitvā aññaṃ tampi muñcitvā aññanti anavaṭṭhitatā ārammaṇaṃ aggahetvā pavattituṃ asamatthatā ca makkaṭasamānatāti  dasseti aṭṭhivedhaviddhopi uppathaṃ anugaccchanto duṭṭhasso ti yattha katthaci icchitārammaṇe nipātibhāvato nānāvesadhārī 


