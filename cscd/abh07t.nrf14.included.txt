
 evaṃ  tāva cittacetasikavasena duvidhaṃ abhidhammatthaṃ dassetvā idāni rūpaṃ tadanantarañca nibbānaṃ dassetumārabhanto āha tyādi  uddesaniddesapaṭiniddesavasena tīhi paricchedehi vuttappabhedavanto pavattipaṭisandhivasena dvīhi paricchedehi vuttappavattivanto ca  pañcahi paricchedehi vibhattā  yasmā idāni yathānuppattaṃ rūpaṃ pavuccatīti yojanā
 idāni yathāpaṭiññātarūpavibhāgatthaṃ mātikaṃ ṭhapetuṃ tyādi vuttaṃ saṅkhepato uddisanaṃ  ekavidhādivasena vibhajanaṃ  samuṭṭhāti etasmā phalanti  kammādayo rūpajanakapaccayā cakkhudasakādayo ti bhavakālasattabhedena rūpānaṃ uppattikkamato

 upādinnānupādinnasantānesu sasambhāradhātuvasena mahantā hutvā bhūtā pātubhūtāti  (dha sa aṭṭha 584) athavā anekavidhaabbhutavisesadassanena anekābhūtadassanena vā mahantāni abbhutāni abhūtāni vā etesūti mahābhūtā māyākārādayo tehi samānā sayaṃ anīlādisabhāvāneva nīlādiupādāyarūpadassanāditoti  manāpavaṇṇasaṇṭhānādīhi vā sattānaṃ vañcikā yakkhiniādayo viya manāpaitthipurisarūpadassanādinā sattānaṃ vañcakattā mahantāni abhūtāni etesūti  vuttampi hetaṃ 
mahantā  pātubhūtāti mahābhūtasamāti vā
vañcakattā abhūtena mahābhūtāti sammatāti (abhidha 626)
atha vā mahantapātubhāvato mahantāni bhavanti etesu upādārūpāni bhūtāni cāti  mahābhūte upādāya pavattaṃ rūpaṃ  yadi evaṃ ekaṃ mahābhūtaṃ paṭicca tato  mahābhūtātyādivacanato (paṭṭhā 1153) ekekamahābhūtā sesamahābhūtānaṃ nissayā hontīti tesampi upādāyarūpatāpasaṅgoti nayidamevaṃ upādāyeva pavattarūpānaṃ taṃsamaññāsiddhito yañhi mahābhūte upādiyati sayañca aññehi upādīyati na taṃ upādāyarūpaṃ yaṃ pana upādīyateva na kenaci upādīyati tadeva upādāyarūpanti natthi bhūtānaṃ tabbohārappasaṅgo apica catunnaṃ mahābhūtānaṃ upādāyarūpanti upādāyarūpalakkhaṇanti natthi tayo upādāya pavattānaṃ upādāyarūpatāti
 pathanaṭṭhena pathavī tarupabbatādīnaṃ pakatipathavī viya sahajātarūpānaṃ patiṭṭhānabhāvena pakkhāyati upaṭṭhātīti vuttaṃ hoti pathavī eva dhātu salakkhaṇadhāraṇādito nissattanijjīvaṭṭhena sarīraselāvayavadhātusadisattā cāti  āpeti sahajātarūpāni pattharati āpāyati vā brūheti vaḍḍhetīti  tejeti paripāceti niseti vā tikkhabhāvena sesabhūtattayaṃ usmāpetīti  vāyati desantaruppattihetubhāvena bhūtasaṅghātaṃ pāpetīti  catassopi panetā yathākkamaṃ kathinattadavattauṇhattavitthambhanattalakkhaṇāti daṭṭhabbaṃ
 cakkhādīnaṃ vacanattho heṭṭhā kathitova  catunnaṃ mahābhūtānaṃ pasannabhāvahetukattā taṃ  pana yathākkamaṃ daṭṭhukāmatāsotukāmatāghāyitukāmatāsāyitukāmatāphusitukāmatānidānakammasamuṭṭhānabhūtappasādalakkhaṇaṃ tattha cakkhu tāva majjhe kaṇhamaṇḍalassa ūkāsirappamāṇe abhimukhe ṭhitānaṃ sarīrasaṇṭhānuppattipadese telamiva picupaṭalāni sattakkhipaṭalāni byāpetvā dhāraṇanahāpanamaṇḍanabījanakiccāhi catūhi dhātīhi viya khattiyakumāro sandhāraṇabandhanaparipācanasamudīraṇakiccāhi catūhi dhātūhi katūpakāraṃ utucittāhārehi upatthambhiyamānaṃ āyunā paripāliyamānaṃ vaṇṇādīhi parivāritaṃ yathāyogaṃ cakkhuviññāṇādīnaṃ vatthudvārabhāvaṃ sadhentaṃ pavattati itaraṃ sasambhāracakkhūti vuccati evaṃ sotādayopi yathākkamaṃ sotabilabbhantare aṅgulivedhanākāraṃ upacitatanutambalomaṃ nāsikabbhantare ajapadasaṇṭhānaṃ jivhāmajjhe uppaladalaggasaṇṭhānaṃ padesaṃ abhibyāpetvā pavattanti itaraṃ pana ṭhapetvā kammajatejassa patiṭṭhānaṭṭhānaṃ kesaggalomagganakhaggasukkhacammāni ca avasesaṃ sakalasarīraṃ pharitvā pavattati evaṃ santepi itarehi tassa saṅkaro na hoti bhinnanissayalakkhaṇattā ekanissayānipi hi rūparasādīni lakkhaṇabhedato asaṃkiṇṇāti kiṃ pana bhinnanissayā pasādā
 āpodhātuyā  sukhumabhāvena phusituṃ asakkuṇeyyattā vuttaṃ nti kiñcāpi hi sītatā phusitvā gayhati sā pana tejoyeva mande hi uṇhatte sītabuddhi sītatāsaṅkhātassa kassaci guṇassa abhāvato tayidaṃ sītabuddhiyā anavaṭṭhitabhāvato viññāyati pārāpāre viya tathā hi ghammakāle ātape ṭhatvā chāyaṃ paviṭṭhānaṃ sītabuddhi hoti tattheva cirakālaṃ ṭhitānaṃ uṇhabuddhi yadi ca āpodhātu sītatā siyā uṇhabhāvena saha ekasmiṃ kalāpe  upalabbheyya na cevaṃ upalabbhati tasmā viññāyati na āpodhātu sītatāti ye pana davatā āpodhātu sā ca phusitvā gayhatīti vadanti te vattabbā davatā nāma phusitvā gayhatīti idaṃ āyasmantānaṃ abhimānamattaṃ saṇṭhāne viyāti vuttañhetaṃ porāṇehi 
davatāsahavuttīni tīṇi bhūtāni samphusaṃ
davataṃ samphusāmīti lokoyamabhimaññati
bhūte phusitvā saṇṭhānaṃ manasā gaṇhato yathā
paccakkhato phusāmīti viññeyyā davatā tathāti
 pañcaviññāṇavisayabhāvato gāvo indriyāni caranti etthāti gocaranti hi ārammaṇassetaṃ nāmaṃ taṃ panetaṃ pañcavidhampi yathākkamaṃ cakkhuviññāṇādīnaṃ gocarabhāvalakkhaṇaṃ cakkhādipaṭihananalakkhaṇaṃ vā
 itthiyā bhāvo  (dha sa aṭṭha 632) purisassa bhāvo  tattha itthiliṅganimittakuttākappahetubhāvalakkhaṇaṃ itthattaṃ purisaliṅgādihetubhāvalakkhaṇaṃ purisattaṃ tattha itthīnaṃ aṅgajātaṃ  sarādhippāyā  itthīti sañjānanassa paccayabhāvato avisadaṭhānagamananisajjādi  itthisaṇṭhānaṃ  purisaliṅgādīnipi vuttanayena daṭṭhabbāni  pana aññathā itthiliṅgādīni vaṇṇitāni taṃ pana evaṃ saṅgahetvā vadanti 
liṅgaṃ  hatthādisaṇṭhānaṃ nimittaṃ mihitādikaṃ
kuttaṃ suppādinā kīḷā ākappo gamanādikanti
 bhavati etena itthādiabhidhānaṃ buddhi cāti katvā taṃ panetaṃ kāyindriyaṃ viya sakalasarīraṃ pharitvā tiṭṭhati
 hadayameva  manodhātumanoviññāṇadhātūnaṃ nissayattā vatthu cāti  tathā hi taṃ dhātudvayanissayabhāvalakkhaṇaṃ tañca hadayakosabbhantare aḍḍhapasatamattaṃ lohitaṃ nissāya pavattati  avuttassapi panetassa āgamato yuttito ca atthibhāvo daṭṭhabbo tattha taṃ rūpaṃ nissāya manodhātu ca manoviññāṇadhātu ca vattanti yaṃ rūpaṃ manodhātuyā ca manoviññāṇadhātuyā ca taṃsampayuttakānañca dhammānaṃ nissayapaccayena paccayoti (paṭṭhā 118) evamāgataṃ paṭṭhānavacanaṃ āgamo yutti panevaṃ daṭṭhabbā 
nipphannabhūtikādhārā dve dhātū kāmarūpinaṃ
rūpānubandhavuttittā cakkhuviññāṇādayo viya
cakkhādinissitānetā tassaññādhārabhāvato
nāpi rūpādike tesaṃ bahiddhāpi pavattito
na cāpi jīvitaṃ tassa kiccantaraniyuttito
na ca bhāvadvayaṃ tasmiṃ asantepi pavattito
tasmā tadaññaṃ vatthu taṃ bhūtikanti vijāniyaṃ
vatthālambadukānantu desanābhedato idaṃ
pāṭhasmiṃ na akkhātaṃ mahesināti
 jīvanti tenāti jīvitaṃ tadeva kammajarūpaparipālane ādhipaccayogato indriyanti  tathā hetaṃ kammajarūpaparipālanalakkhaṇaṃ yathāsakaṃ khaṇamattaṭṭhāyīnampi hi sahajātānaṃ  pavattihetubhāveneva anupālakaṃ na hi tesaṃ kammaṃyeva ṭhitikāraṇaṃ hoti āhārajādīnaṃ āhārādi viya kammassa taṅkhaṇābhāvato idaṃ pana saha pācanagginā anavasesaupādinnakāyaṃ byāpetvā pavattati
 kabaḷaṃ  katvā ajjhoharīyatīti  idañca savatthukaṃ katvā āhāraṃ dassetuṃ vuttaṃ sendriyakāyopatthambhanahetubhūtā pana aṅgamaṅgānusārī rasaharasaṅkhātā ajjhoharitabbāhārasinehabhūtā ojā idha āhārarūpaṃ nāma tathā hetaṃ sendriyakāyopatthambhanahetubhāvalakkhaṇaṃ ojaṭṭhamakarūpāharaṇalakkhaṇaṃ vā
 kakkhaḷattādinā attano attano sabhāvena upalabbhanato  uppādādīhi aniccatādīhi vā lakkhaṇehi sahitanti  paricchedādibhāvaṃ vinā attano sabhāveneva kammādīhi paccayehi nipphannattā  ruppanasabhāvo rūpaṃ tena yuttampi rūpaṃ yathā arisaso nīluppalanti svāyaṃ rūpa-saddo ruḷhiyā ataṃsabhāvepi pavattatīti aparena rūpa-saddena visesetvā nti vuttaṃ yathā dukkhadukkhanti paricchedādibhāvaṃ atikkamitvā sabhāveneva upalabbhanato lakkhaṇattayāropanena sammasituṃ arahattā 
 na kassatīti akāso akāsoyeva ākāso nijjīvaṭṭhena dhātu cāti  cakkhudasakādiekekakalāpagatarūpānaṃ kalāpantarehi asaṃkiṇṇabhāvāpādanavasena paricchedakaṃ tehi vā paricchijjamānaṃ tesaṃ paricchedamattaṃ vā rūpaṃ  tañhi taṃ taṃ rūpakalāpaṃ paricchindantaṃ viya hoti vijjamānepi ca kalāpantarabhūtehi kalāpantarabhūtānaṃ samphuṭṭhabhāve taṃtaṃrūpavivittatā rūpapariyanto ākāso yesañca so paricchedo tehi sayaṃ asamphuṭṭhoyeva aññathā paricchinnatā na siyā tesaṃ rūpānaṃ byāpībhāvāpattito abyāpitā  hi asamphuṭṭhatā tenāha bhagavā asamphuṭṭhaṃ catūhi mahābhūtehīti (dha sa 637)
 calamānakāyena adhippāyaṃ viññāpeti sayañca tena viññāyatīti  saviññāṇakasaddasaṅkhātavācāya adhippāyaṃ viññāpeti sayañca tāya viññāyatīti  tattha abhikkamādijanakacittasamuṭṭhānavāyodhātuyā sahajātarūpasanthambhanasandhāraṇacalitesu  sahakārīkāraṇabhūto phandamānakāyaphandanataṃhetukavāyodhātuvinimutto mahantaṃ pāsāṇaṃ ukkhipantassa sabbathāmena gahaṇakāle ussāhanavikāro viya rūpakāyassa pariphandanapaccayabhāvena upalabbhamāno vikāro kāyaviññatti sā hi phandamānakāyena adhippāyaṃ viññāpeti na hi viññattivikārarahitesu rukkhacalanādīsu idamesa kāretīti adhippāyaggahaṇaṃ diṭṭhanti hatthacalanādīsu ca phandamānakāyaggahaṇānantaraṃ aviññāyamānantarehi manodvārajavanehi gayhamānattā sayañca kāyena viññāyati
kathaṃ pana viññattivasena hatthacalanādayo hontīti vuccate  ekāvajjanavīthiyaṃ sattasu javanesu sattamajavanasamuṭṭhānavāyodhātu viññattivikārasahitāva paṭhamajavanādisamuṭṭhānāhi vāyodhātūhi laddhopatthambhā desantaruppattihetubhāvena calayati cittajaṃ purimajavanādisambhūtā pana santhambhanasandhāraṇamattakarā tassa upakārāya hontīti yathā hi sattahi yugehi ākaḍḍhitabbasakaṭe sattamayugayuttāyeva goṇā heṭṭhā chasu yugesu yuttagoṇehi laddhūpatthambhā sakaṭaṃ cālenti paṭhamayugādiyuttā pana upatthambhanasandhāraṇamattameva sādhentā tesaṃ upakārāya honti evaṃsampadamidaṃ daṭṭhabbaṃ
desantaruppattiyeva  cettha calanaṃ uppannadesato kesaggamattampi dhammānaṃ saṅkamanābhāvato itarathā nesaṃ abyāpārakatā khaṇikatā ca na siyā desantaruppattihetubhāvoti ca yathā attanā sahajarūpāni heṭṭhimajavanasamuṭṭhitarūpehi patiṭṭhitaṭṭhānato aññattha uppajjanti evaṃ tehi saha tattha uppattiyevāti daṭṭhabbaṃ ettha pana cittaje calite taṃsambandhena itarampi calati nadīsote pakkhittasukkhagomayapiṇḍaṃ viya tathā calayituṃ asakkonti yopi paṭhamajavanādisamuṭṭhānavāyodhātuyo viññattivikārasahitāyeva yena disābhāgena ayaṃ abhikkamādīni pavattetukāmo tadabhimukhabhāvavikārasambhavato evañca katvā manodvārāvajjanassapi viññattisamuṭṭhāpakattaṃ vakkhati vacībhedakaracittasamuṭṭhānapathavīdhātuyā akkharuppattiṭṭhānagataupādinnarūpehi saha ghaṭṭanapaccayabhūto eko vikāro vacīviññatti yaṃ panettha vattabbaṃ taṃ kāyaviññattiyaṃ vuttanayena daṭṭhabbaṃ
ayaṃ pana viseso  yathā tattha phandamānakāyaggahaṇānantaranti vuttaṃ evamidha suyyamānasaddasavanānantaranti yojetabbaṃ idha ca santhambhanādīnaṃ abhāvato sattamajavanasamuṭṭhitātyādinayo  na labbhati ghaṭṭanena hi saddhiṃyeva saddo uppajjati ghaṭṭanañca paṭhamajavanādīsupi labbhateva ettha ca yathā ussāpetvā baddhagosīsatālapaṇṇādirūpāni disvā tadanantarappavattāya aviññāyamānantarāya manodvāravīthiyā gosīsādīnaṃ udakasahacāritappakāraṃ saññāṇaṃ gahetvā udakaggahaṇaṃ hoti evaṃ vipphandamānasamuccāriyamānakāyasadde gahetvā tadanantarappavattāya aviññāyamānantarāya manodvāravīthiyā purimasiddhasambandhūpanissayāya sādhippāyavikāraggahaṇaṃ hotīti ayaṃ dvinnaṃ sādhāraṇā upamā
 lahubhāvo  mudubhāvo  kammaññabhāvo  yathākkamañcetā arogino viya rūpānaṃ agarutā suparimadditacammassa viya akathinatā sudhantasuvaṇṇassa viya sarīrakiriyānaṃ anukūlabhāvoti daṭṭhabbaṃ aññamaññaṃ avijahantassapi hi lahutādittayassa taṃtaṃvikārādhikarūpehi nānattaṃ vuccati dandhattakaradhātukkhobhappaṭipakkhapaccayasamuṭṭhāno hi rūpavikāro lahutā thaddhattakaradhātukkhobhappaṭipakkhapaccayasamuṭṭhāno mudutā sarīrakiriyānaṃ ananukūlabhāvakaradhātukkhobhappaṭipakkhapaccayasamuṭṭhāno kammaññatāti
 upacayanaṃ  paṭhamacayotyattho upaññattantyādīsu viya upa-saddassa paṭhamatthajotanato santāno  pabandhotyattho tattha paṭisandhito paṭṭhāya yāva cakkhādidasakānaṃ uppatti etthantare rūpuppādo upacayo nāma tato paraṃ santati nāma yathāsakaṃ khaṇamattaṭṭhāyīnaṃ rūpānaṃ nirodhābhimukhabhāvavasena jīraṇaṃ jarā sāyeva  niccadhuvabhāvena na iccaṃ anupagantabbanti aniccaṃ tassa bhāvo  rūpaparibhedo  dhammānaṃ taṃtaṃavatthāvasena lakkhaṇahetuttā
ti paṭisandhito paṭṭhāya rūpānaṃ khaṇe khaṇe uppattibhāvato jātisaṅkhātaṃ rūpuppattibhāvena catusantatirūpappaṭibaddhavuttittā rūpasammatañca jātirūpameva upacayasantatibhāvena pavuccati paṭhamupariniccattasaṅkhātappavattiākārabhedato veneyyavasena upacayo santatīti (dha sa 642) vibhajitvā vuttattā evañca katvā tāsaṃ niddese atthato abhedaṃ dassetuṃ yo āyatanānaṃ ācayo so rūpassa upacayo yo rūpassa upacayo sā  rūpassa santatīti (dha sa 641-642) vuttaṃ ti sabhāgasaṅgahavasena ekādasappakārampi
 cattāro  bhūtā pañca pasādā cattāro visayā duvidho bhāvo hadayarūpamiccapi idaṃ jīvitāhārarūpehi dvīhi saha aṭṭhārasavidhaṃ tathā paricchedo ca duvidhā viññatti tividho vikāro catubbidhaṃ lakkhaṇanti rūpānaṃ paricchedavikārādibhāvaṃ vinā visuṃ paccayehi anibbattattā ime  dasa ceti aṭṭhavīsatividhaṃ bhave


 idāni yathāuddiṭṭharūpānaṃ ekavidhādinayadassanatthaṃ ntyādi vuttaṃ sampayuttassa alobhādihetuno abhāvā  yathāsakaṃ paccayavantatāya  attānaṃ ārabbha pavattehi kāmāsavādīhi sahitattā  paccayehi abhisaṅkhatattā  upādānakkhandhasaṅkhāte loke niyuttatāya  kāmataṇhāya avacaritattā  arūpadhammānaṃ viya kassaci ārammaṇassa aggahaṇato nāssa ārammaṇanti  tadaṅgādivasena pahātabbatābhāvato  -saddo pakārattho tena abyākatantyādikaṃ sabbaṃ ekavidhanayaṃ saṅgaṇhāti
 attabhāvasaṅkhātaṃ attānaṃ adhikicca uddissa pavattattā kāmaṃ aññepi hi ajjhattasambhūtā atthi ruḷhīvasena pana cakkhādikaṃyeva ajjhattikaṃ atha vā yadi mayaṃ na homa tvaṃ kaṭṭhakaliṅgarūpamo bhavissasīti vadantā viya attabhāvassa  sātisayaṃ upakārattā cakkhādīneva visesato ajjhattikāni nāma attasaṅkhātaṃ vā cittaṃ adhikicca tassa dvārabhāvena pavattatīti ajjhattaṃ tadeva ajjhattikaṃ tato bahibhūtattā itaraṃ tevīsatividhaṃ 
 itaraṃ bāvīsatividhaṃ 
 pañcaviññāṇesu liṅgādīsu sahajarūpaparipālane ca ādhipaccayogato pasādarūpassa hi pañcavidhassa cakkhuviññāṇādīsu ādhipaccaṃ attano paṭumandādibhāvena tesampi paṭumandādibhāvāpādanato bhāvadvayassāpi itthiliṅgādīsu ādhipaccaṃ yathāsakaṃ paccayehi uppajjamānānampi tesaṃ yebhuyyena sabhāvakasantāneyeva taṃtadākārena uppajjanato na pana indriyapaccayabhāvato jīvitassa ca kammajaparipālane ādhipaccaṃ tesaṃ yathāsakaṃ khaṇaṭṭhānassa jīvitindriyappaṭibaddhattā sayañca attanā ṭhapitadhammasambandheneva pavattati nāviko viya
 visayavisayibhāvappattivasena thūlattā  tatoyeva gahaṇassa sukarattā  nāma yo sayaṃ nissayavasena ca sampattānaṃ asampattānañca paṭimukhabhāvo aññamaññapatanaṃ so paṭigho viyāti paṭigho yathā hi paṭighāte sati dubbalassa calanaṃ hoti evaṃ aññamaññaṃ paṭimukhabhāve sati arūpasabhāvattā dubbalassa bhavaṅgassa calanaṃ hoti paṭigho yassa atthi taṃ  tattha sayaṃ sampatti phoṭṭhabbassa nissayavasena sampatti ghānajivhākāyagandharasānaṃ ubhayathāpi asampatti cakkhusotarūpasaddānanti daṭṭhabbaṃ itaraṃ soḷasavidhaṃ oḷārikatādisabhāvābhāvato dikaṃ
 kammato  jātaṃ aṭṭhārasavidhaṃ  taṇhādiṭṭhīhi upetena kammunā attano phalabhāvena ādinnattā gahitattā itaraṃ aggahitaggahaṇenadasavidhaṃ 
 daṭṭhabbabhāvasaṅkhātena nidassanena saha vattatīti  cakkhuviññāṇagocarabhāvo hi nidassananti vuccati tassa ca rūpāyatanato anaññattepi aññehi dhammehi taṃ visesetuṃ aññaṃ viya katvā vattuṃ vaṭṭatīti saha nidassanena sanidassananti dhammabhāvasāmaññena hi ekībhūtesu dhammesu yo nānattakaro viseso so añño viya katvā upacarituṃ yutto evañhi atthavisesāvabodho hoti
ti attānaṃ asampattassa gocarassa vasena attanā visayappadesaṃ vā asampattavasena cakkhusotāni hi rūpasaddehi asampattāni sayaṃ vā tāni asampattāneva ārammaṇaṃ gaṇhanti tenetaṃ vuccati 
cakkhusotaṃ  panetesu hotāsampattagāhakaṃ
viññāṇuppattihetuttā santarādhikagocare
tathā hi dūradesaṭṭhaṃ phalikāditirohitaṃ
mahantañca nagādīnaṃ vaṇṇaṃ cakkhu udikkhati
ākāsādigato kucchi-cammānantarikopi ca
mahanto ca ghaṇṭādīnaṃ saddo sotassa gocaro
gantvā visayadesaṃ taṃ pharitvā gaṇhatīti ce
adhiṭṭhānavidhānepi tassa so gocaro siyā
bhūtappabandhato so ce yāti indriyasannidhiṃ
kammacittojasambhūto vaṇṇo saddo ca cittajo
na tesaṃ gocarā honti na hi sambhonti te bahi
vuttā ca avisesena pāṭhe taṃvisayāva te
yadi  cetaṃ dvayaṃ attasamīpaṃyeva gaṇhati
akkhivaṇṇaṃ tathā mūlaṃ passeyya bhamukassa ca
disādesavavatthānaṃ saddassa na bhaveyya ca
siyā ca saravedhissa sakaṇṇe sarapātananti
 viññāṇādhiṭṭhitaṃ hutvā taṃtaṃgocaraggahaṇasabhāvattā itaraṃ tevīsatividhaṃ  gocaraggahaṇābhāvato
 vaṇṇitabbo daṭṭhabboti  attano udayānantaraṃ rūpaṃ janetīti  katthacipi aññamaññaṃ vinibhuñjanassa visuṃ visuṃ pavattiyā abhāvato rūpaloke gandhādīnaṃ abhāvavādimatampi hi tattha tattha (vibha mūlaṭī 227 vibha anuṭī 227) ācariyehi paṭikkhittameva
nti etthapi -saddo pakārattho tena idha anāgatampi sabbaṃ dukatikādibhedaṃ saṅgaṇhāti


 kāni pana tāni kammādīni kathaṃ kattha kadā ca rūpasamuṭṭhānānīti āha tyādi ti paṭisandhicittassa uppādakkhaṇaṃ upādāya ti ekekassa cittassa tīsu tīsu khaṇesu nirantaramevāti vuttaṃ hoti apare pana cittassa ṭhitikkhaṇaṃ (vibha mūlaṭī 20 pakiṇṇakakathāvaṇṇanā) bhaṅgakkhaṇe ca rūpuppādaṃ (vibha mūlaṭī 20 pakiṇṇakakathāvaṇṇanā) paṭisedhenti tattha kiñcāpi ṭhitikkhaṇābhāve tesaṃ upapatti ceva tattha vattabbañca heṭṭhā kathitameva idhāpi  pana bhaṅgakkhaṇe rūpuppādābhāve upapattiyā tattha vattabbena ca saha sukhaggahaṇatthaṃ saṅgahetvā vuccati 
uppannuppajjamānanti vibhaṅge evamādinaṃ
bhaṅgakkhaṇasmiṃ uppannaṃ no ca uppajjamānakaṃ
uppajjamānamuppāde uppannañcātiādinā
bhaṅguppādāva akkhātā na cittassa ṭhitikkhaṇo
uppādo  ca vayo ceva aññathattaṃ ṭhitassa ca
paññāyatīti (a ni 347) vuttattā ṭhiti atthīti ce mataṃ
aññathattassa ekasmiṃ dhamme anupaladdhito
paññāṇavacanā ceva pabandhaṭṭhiti tatthapi
vuttā tasmā na cittassa ṭhiti dissati pāḷiyaṃ
abhidhamme abhāvopi nisedhoyeva sabbathā
yadā samudayo yassa nirujjhati tadāssa kiṃ
dukkhamuppajjatītyettha pañhe noti nisedhato
rūpuppādo na bhaṅgasmiṃ tasmā sabbepi paccayā
uppādeyeva cittassa rūpahetūti kecana
vuccate tattha ekasmiṃ dhammeyeva yathā matā
uppādāvatthato bhinnā bhaṅgāvatthā tatheva tu
bhaṅgassābhimukhāvatthā icchitabbā ayaṃ ṭhiti
nayadassanato esā vibhaṅge na tu desitā
lakkhaṇaṃ saṅkhatasseva vattumuppādaādinaṃ
desitattā na tatthāpi pabandhassa ṭhitīritā
upasaggassa dhātūnamattheyeva pavattito
paññāyatīti cetassa attho viññāyate iti
bhaṅge  rūpassa nuppādo cittajānaṃ vasena vā
āruppaṃvābhisandhāya bhāsito yamakassa hi
sabhāvoyaṃ yathālābha-yojanāti tato nahi
na cittaṭṭhiti bhaṅge ca na rūpassa asambhavoti
 rūpavirāgabhāvanānibbattattā hetuno tabbidhuratāya anokāsatāya ca arūpavipākā rūpajanane visesapaccayehi jhānaṅgehi sampayogābhāvato dvipañcaviññāṇāni cāti cuddasa cittāni rūpaṃ na samuṭṭhāpentīti vuttaṃ nti paṭisandhicittaṃ pana cuticittañca ekūnavīsati bhavaṅgasseva antogadhattā cittantaraṃ na hotīti na tassa vajjanaṃ kataṃ kiñcāpi na kataṃ pacchājātapaccayarahitaṃ pana āhārādīhi ca anupatthaddhaṃ dubbalavatthuṃ nissāya pavattattā attano ca āgantukatāya kammajarūpehi cittasamuṭṭhānarūpānaṃ ṭhānaṃ gahetvā ṭhitattā ca paṭisandhicittaṃ rūpasamuṭṭhāpakaṃ na hoti cuticitte pana  (dha sa aṭṭha 636 vibha aṭṭha 26 pakiṇṇakakathā) tāva vūpasantavaṭṭamūlasmiṃ santāne sātisayaṃ santavuttitāya khīṇāsavasseva cuticittaṃ rūpaṃ na samuṭṭhāpetīti (dha sa mūlaṭī 636) vuttaṃ dayo pana sabbesampi cuticittaṃ rūpaṃ na samuṭṭhāpetīti vadanti vinicchayo pana nesaṃ saṅkhepato  vitthārato ca  vuttanayena daṭṭhabbo ti paṭisandhiyā anantaranibbattapaṭhamabhavaṅgato paṭṭhāya  na pana ṭhitaṃ bhijjamānaṃ vā anantarādipaccayalābhena uppādakkhaṇeyeva janakasāmatthiyayogato
 iriyāya kāyikakiriyāya pavattipathabhāvato  gamanādi atthato tadavatthā rūpappavatti tampi  yathāpavattaṃ upatthambheti yathā hi vīthicittehi abbokiṇṇe bhavaṅge pavattamāne aṅgāni osīdanti na evametesu dvattiṃsavidhesu vakkhamānesu ca chabbīsatiyā jāgaraṇacittesu pavattamānesu tadā pana aṅgāni upatthaddhāni yathāpavattairiyāpathabhāveneva pavattanti
 na kevalaṃ rūpiriyāpathāneva avisesavacanepi panettha manodvārappavattāneva  voṭṭhabbanajavanāni viññattisamuṭṭhāpakāni tathā hāsajanakāni ca pañcadvārappavattānaṃ paridubbalabhāvatoti daṭṭhabbaṃ kāmañcettha rūpavinimutto iriyāpatho viññatti vā natthi tathāpi na sabbaṃ rūpasamuṭṭhāpakaṃ cittaṃ iriyāpathūpatthambhakaṃ viññattivikārajanakañca hoti yaṃ pana cittaṃ viññattijanakaṃ taṃ ekaṃsato iriyāpathūpatthambhakaṃ iriyāpathassa viññattiyā saha avinābhāvato iriyāpathūpatthambhakañca rūpajanakanti imassa visesadassanatthaṃ rūpato iriyāpathaviññattīnaṃ visuṃ gahaṇaṃ
ti kusalato cattāri akusalato cattāri kiriyato pañcāti terasa tesu hi puthujjanā aṭṭhahi kusalākusalehi hasanti sekkhā diṭṭhisahagatavajjitehi asekkhā pana pañcahi kiriyacittehi tatthāpi buddhā catūhi sahetukakiriyacitteheva hasanti na ahetukena atītaṃsādīsu appaṭihatañāṇaṃ patvā imehi tīhi dhammehi samannāgatassa buddhassa bhagavato sabbaṃ kāyakammaṃ ñāṇapubbaṅgamaṃ ñāṇānuparivattīti vacanato (mahāni 69 cūḷani mogharājamāṇavapucchāniddesa 85 paṭi ma 35) na hi vicāraṇapaññārahitassa hasituppādassa buddhānaṃ pavatti yuttāti vadanti hasituppādacittena pana pavattiyamānampi tesaṃ sitakaraṇaṃ pubbenivāsaanāgataṃsasabbaññutaññāṇānaṃ anuvattakattā ñāṇānuparivattiyevāti evañca katvā  (dha sa aṭṭha 568) tesaṃ ñāṇānaṃ ciṇṇapariyante idaṃ cittaṃ hāsayamānaṃ uppajjatīti vuttaṃ tasmā na tassa buddhānaṃ pavatti sakkā nivāretuṃ
 pacchājātādipaccayūpatthambhalābhena ṭhitikkhaṇeyeva utuojānaṃ balavabhāvoti vuttaṃ tyādi
 tattha  nava kammatoyeva jātattā  yañhi jātaṃ jāyati jāyissati ca taṃ kammajanti vuccati yathā duddhanti
 paccuppannapaccayāpekkhattā lahutādittayaṃ kammajaṃ na hoti itarathā sabbadābhāvīhi bhavitabbanti vuttaṃ ti
 ekantakammajāni  nava catujesu kammajāni navāti aṭṭhārasa kammajāni pañcavikārarūpasaddaavinibbhogarūpaākāsavasena pannarasa cittajāni saddo lahutādittayaṃ avinibbhogākāsarūpāni navāti terasa utujāni lahutādittayaavinibbhogākāsavasena dvādasa āhārajāni
 kevalaṃ  jāyamānaparipaccamānabhijjamānarūpānaṃ  sabhāvamattaṃ vinā attano jātiādilakkhaṇābhāvato  paccayehi na jāyantīti pakāsitaṃ uppādādiyuttānañhi cakkhādīnaṃ jātiādīni lakkhaṇāni vijjanti na evaṃ jātiādīnaṃ yadi tesampi jātiādīni siyuṃ evaṃ anavatthānameva āpajjeyya yaṃ pana rūpāyatanaṃ kabaḷīkāro āhāro ime dhammā cittasamuṭṭhānātyādīsu (dha sa 1201) jātiyā kutocijātattaṃ anuññātaṃ  tampi rūpajanakapaccayānaṃ rūpuppādanaṃ pati anuparatabyāpārānaṃ paccayabhāvūpagamanakkhaṇe jāyamānadhammavikārabhāvena upalabbhamānataṃ sandhāyāti daṭṭhabbaṃ yampi jāti bhikkhave aniccā saṅkhatā paṭiccasamuppannā jarāmaraṇaṃ bhikkhave aniccaṃ saṅkhataṃ paṭiccasamuppannanti vacanaṃ (saṃ ni 220) tatthāpi paṭiccasamuppannānaṃ lakkhaṇabhāvatoti ayametthābhisandhi tenāhu porāṇā 
pāṭhe kutoci jātattaṃ jātiyā pariyāyato
saṅkhatānaṃ sabhāvattā tīsu saṅkhatatoditāti


 yasmā panetāni rūpāni kammādito uppajjamānānipi na ekekaṃ samuṭṭhahanti atha kho piṇḍatova tasmā piṇḍānaṃ gaṇanaparicchedaṃ sarūpañca dassetuṃ tyādi vuttaṃ  ti visuṃ visuṃ kalāpagatarūpavasena sahavuttino na sabbakalāpānaṃ aññamaññaṃ sahuppattivasena
 dasa parimāṇā assāti dasakaṃ samudāyassetaṃ nāmaṃ cakkhunā upalakkhitaṃ tappadhānaṃ vā dasakaṃ  evaṃ sesesupi
 vacīviññattiggahaṇena saddopi saṅgahito hoti tassā tadavinābhāvatoti vuttaṃ nti
 kiṃ  panete ekavīsati kalāpā sabbepi sabbattha honti udāhu keci katthacīti āha tyādi


 idāni nesaṃ sambhavavasena pavattipaṭisandhivasena yonivasena ca pavattiṃ dassetuṃ tyādi vuttaṃ nti sabhāvakaparipuṇṇāyatanānaṃ anurūpato
 kamalakuharagabbhamalādisaṃsedaṭṭhānesu jātā  upapāto nesaṃ atthīti  ukkaṃsagatiparicchedavasena cettha visiṭṭhaupapāto gahito yathā abhirūpassa kaññā dātabbāti  paripuṇṇāyatanabhāvena upalabbhanato  jaccandhajaccabadhirajaccāghānanapuṃsakaādikappikānaṃ vasena tattha sugatiyaṃ mahānubhāvena kammunā nibbattamānānaṃ opapātikānaṃ indriyavekallāyogato cakkhusotaghānālābho saṃsedajānaṃ bhāvālābho paṭhamakappikaopapātikānaṃ vasenapi duggatiyaṃ pana cakkhusotabhāvālābho dvinnampi vasena ghānālābho saṃsedajānameva vasena na opapātikānaṃ  vasenāti daṭṭhabbaṃ tathā hi  kāmadhātuyā upapattikkhaṇe kassaci ekādasāyatanāni pātubhavanti kassaci dasa kassaci aparānipi dasa kassaci nava kassaci sattāti (vibha 1007) vacanato paripuṇṇindriyassa opapātikassa saddāyatanavajjitāni ekādasāyatanāni vuttāni andhassa cakkhāyatanavajjitāni  dasa tathā badhirassa sotāyatanavajjitāni andhabadhirassa tadubhayavajjitāni nava gabbhaseyyakassa cakkhusotaghānajivhāsaddāyatanavajjitānisattāyatanāni vuttāni yadi pana aghānakopi opapātiko siyā andhabadhirāghānakānaṃ vasena tikkhattuṃ dasa andhabadhiraandhāghānakabadhirāghānakānaṃ vasena tikkhattuṃ nava andhabadhirāghānakassa vasena ca aṭṭha āyatanāni vattabbāni siyuṃ na panevaṃ vuttāni tasmā natthi opapātikassa ghānavekallanti tathā ca vuttaṃ  aghānako opapātiko natthi yadi bhaveyya kassaci aṭṭhāyatanānīti vadeyyāti (yama aṭṭha āyatanayamaka 18-21)
saṃsedajānaṃ pana ghānābhāvo na sakkā nivāretuṃ kāmadhātuyā upapattikkhaṇetyādipāḷiyā (vibha 1007) opapātikayonimeva sandhāya sattāyatanaggahaṇassa ca aññesaṃ asambhavato gabbhaseyyakameva sandhāya vuttattā yaṃ pana saṃsedajayonikā paripuṇṇāyatanabhāvena opapātikasaṅgahaṃ katvā vuttāti aṭṭhakathāvacanaṃ tampi paripuṇṇāyatanaṃyeva saṃsedajānaṃ opapātikesu saṅgahavasena vuttaṃ apare pana yamake ghānajivhānaṃ sahacāritā vuttāti ajivhassa asambhavato aghānakassapi abhāvameva vaṇṇenti tatthāpi yathā cakkhusotāni rūpabhave ghānajivhāhi vinā pavattanti na evaṃ ghānajivhā aññamaññaṃ vinā pavattanti dvinnampi rūpabhave anuppajjanatoti evaṃ visuṃ visuṃ kāmabhave appavattivasena tesaṃ sahacāritā vuttāti na na sakkā vattunti
 gabbhe mātukucchiyaṃ sentīti gabbhaseyyakā teyeva rūpādīsu sattatāya sattāti  ete  aṇḍajajalābujā  yāni kalalarūpanti vuccanti paripiṇḍitāni ca tāni jātiuṇṇāya ekassa aṃsuno pasannatilatele pakkhipitvā uddhaṭassa paggharitvā agge ṭhitabindumattāni acchāni vippasannāni  abhāvakasattānaṃ vasena nti paṭisandhito paraṃ ti sattame sattāhe matena ekādasame sattāhe vā ti cakkhudasakapātubhāvato sattāhātikkamena sotadasakaṃ  tato sattāhātikkamena ghānadasakaṃ tato sattāhātikkamena jivhādasakanti evaṃ anukkamena  hi ayamattho dassitova
nti paṭisandhicittassa ṭhitikālaṃ paṭisandhicittasahajātā hi utu ṭhānappattā tassa ṭhitikkhaṇe suddhaṭṭhakaṃ samuṭṭhāpeti tadā uppannā bhaṅgakkhaṇetyādinā anukkamena utu rūpaṃ janeti ti gabbhaseyyakassa mātu ajjhohaṭāhārato saṃsedajopapātikānañca mukhagatasemhādito ojāya rasaharaṇīanusārena sarīre pharaṇakālato paṭṭhāya
 cuticittaṃ uparimaṃ etassāti  taduppattiyaṃ maraṇābhāvato kammajarūpavicchede hi matoti vuccati yathāha 
āyu usmā ca viññāṇaṃ yadā kāyaṃ jahantimaṃ
apaviddho tadā seti niratthaṃva kaliṅgaranti (saṃ ni 395 thokaṃ visadisaṃ)
nti sattarasamassa uppādakkhaṇe ti ajīvakasantāne tesaṃ uppattiyā  abhāvato yathānibbattaṃ cittajaṃ āhārajañca tato paraṃ kiñci kālaṃ pavattitvā nirujjhati apare pana ācariyā cittajarūpaṃ cuticittato puretarameva vocchijjatīti vaṇṇenti
 rūpaloke ghānajivhākāyānaṃ abhāve kāraṇaṃ vuttameva bhāvadvayaṃ pana bahalakāmarāgūpanissayattā brahmānañca tadabhāvato tattha na pavattati  ajjhohaṭāhārābhāvena sarīragatassapi āhārassa rūpasamuṭṭhāpanābhāvato bāhirañhi utuṃ āhārañca upanissayaṃ labhitvā utuāhārā rūpaṃ samuṭṭhāpenti nti kāyābhāvato kāyadasakaṭṭhāniyaṃ jīvitanavakaṃ
 sesabrahmānaṃ paṭisandhiyaṃ pavatte ca upalabhitabbarūpato avasiṭṭhaṃ hoti  maraṇakāle pana brahmānaṃ sarīranikkhepābhāvato sabbesampi tisamuṭṭhānāni dvisamuṭṭhānāni ca saheva nirujjhanti
 ghānajivhākāyabhāvadvayavasena pañcannaṃ abhāvato keci pana lahutādittayampi tesu natthi dandhattakarādidhātukkhobhābhāvatoti vadanti taṃ akāraṇaṃ na hi vūpasametabbāpekkhā tabbirodhidhammappavatti tathā sati sahetukakiriyacittesu lahutādīnaṃ abhāvappasaṅgato tyādi sabbesampi sādhāraṇavasena vuttaṃ


 ettāvatā  cittacetasikarūpāni vibhāgato niddisitvā idāni nibbānaṃ niddisanto āha tyādi nti iminā nibbānassa taṃtaṃariyapuggalānaṃ paccakkhasiddhataṃ dasseti nti iminā kalyāṇaputhujjanānaṃ anumānasiddhataṃ saṅkhatadhammārammaṇañhi paññattārammaṇaṃ vā ñāṇaṃ kilesānaṃ samucchedapaṭippassambhane asamatthaṃ atthi ca loke kilesasamucchedādi tasmā atthi saṅkhatasammutidhammaviparīto kilesānaṃ samucchedapaṭippassaddhikarānaṃ maggaphalānaṃ ārammaṇabhūto nibbānaṃ nāma eko dhammoti siddhaṃ paccakkhānumānasiddhatāsandassanena ca abhāvamattaṃ nibbānanti vippaṭipannānaṃ vādaṃ nisedhetīti alamatippapañcena khandhādibhede tebhūmakadhamme heṭṭhupariyavasena vinanato saṃsibbanato  taṇhāya  visayātikkamavasena atītattā
ti attano santilakkhaṇena upādīyati kāmupādādīhīti upādi pañcakkhandhassetaṃ adhivacanaṃ upādiyeva seso kilesehīti upādiseso tena saha vattatīti saupādisesā  sā eva nibbānadhātūti ti saupādisesādivasena paññāpane kāraṇabhūtassa upādisesa bhāvābhāvassa lesena
 ārammaṇato sampayogato ca rāgadosamohehi suññattā suññaṃ suññameva  tathā rāgādinimittarahitattā  rāgādipaṇidhirahitattā  sabbasaṅkhārehi vā suññattā  sabbasaṅkhāranimittābhāvato  taṇhāpaṇidhiyā abhāvato 
 cavanābhāvato  antassa pariyosānassa atikkantattā  paccayehi asaṅkhatattā  attano uttaritarassa abhāvato sahadhammena vattabbassa uttarassa vā abhāvato  vānato taṇhāto muttattā sabbaso apagatattā  mahante sīlakkhandhādike esanti gavesantīti ntyādi chahi paricchedehi vibhattānaṃ cittādīnaṃ nigamanaṃ



