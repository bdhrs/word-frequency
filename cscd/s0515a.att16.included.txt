
 soḷasame ti sāriputtasuttaniddeso tattha ti ito saṅkassanagare otaraṇato pubbe ti sundaravado ti tusitakāyā cavitvā mātukucchiṃ āgatattā tusitā āgato gaṇācariyattā  santuṭṭhaṭṭhena vā tusitasaṅkhātā devalokā gaṇiṃ āgato tusitānaṃ vā arahantānaṃ gaṇiṃ āgatoti
ti iminā attabhāvapariyāpannena pakatimaṃsacakkhunā ti iminā pacchimena attabhāvena ti tāvatiṃsadevaloke ti koviḷārarukkhassa heṭṭhā nti rattakambalasadisapāsāṇapiṭṭhe ti vuṭṭhavasso ti devasaṅghena parivārito ti avatiṇṇo ti aññatra imamhā dassanā pubbe ti aññadā na diṭṭhapubbo
ti khattiyassa vadantassa na suto dīsupi eseva nayo
tiādīsu byañjanasampannaṃ madhuraṃ vadatīti  pemajanakaṃ pemārahaṃ vadatīti  hadayaṅgamacitte ṭhapanayogyaṃ vadatīti  karavīkasakuṇasaddo viya madhuraghoso assāti ti apalibuddho tattha tattha apakkhalano ti suvijāneyyo ca ti madhuro ca ti kaṇṇasukho ca ti ghano ca ti na patthaṭo ca ti na uttāno ca ti ghosavanto ca ti assa satthuno ti parisato bahi ti na nikkhamati kiṃkāraṇā evarūpo madhurasaddo nikkāraṇā mā vinassatūti ti  aññe chinnassarāpi bhinnassarāpi kākassarāpi honti ayaṃ pana mahābrahmuno sarasadisena sarena samannāgato mahābrahmuno hi pittasemhehi apalibuddhattā saro visuddho hoti bhagavatāpi katakammaṃ vatthuṃ sodheti vatthuno suddhattā nābhito paṭṭhāya samuṭṭhahanto saro  visuddho aṭṭhaṅgasamannāgatāva samuṭṭhāti karavīko viya bhaṇatīti  mattakaravīkarutamañjughosoti attho
ti akhemantaṭṭhānaṃ atikkāmeti ti khemantabhūmiṃ upanento tāreti ti akhemantaṭṭhānato nikkhāmento tāreti  ti pariggahetvā tāreti hatthena pariggahetvā viya tāretīti attho sabbampetaṃ tāraṇuttāraṇādikhemantaṭṭhāne ṭhapanamevāti āha  ti ti veneyyasatte mahāgahanatāya mahānatthatāya dunnittariyatāya ca jātiyeva kantāro jātikantāro taṃ 
ti gaṇo assa vacanaṃ sussūsati suṇāti upalakkheti ti sotukāmatāya sotaṃ avadahati patiṭṭhāpeti ti ñātukāmaṃ cittaṃ paṇidahati ti janasamūhaṃ akosallasambhūtā akusalā uṭṭhāpetvā ti kosallasambhūte kusale ṭhapeti ti rāsivasena saṅgho assa atthīti saṅghī parisavasena gaṇo assa atthīti  gaṇassa ācariyoti 
 dutiyagāthāya ti sadevakassa lokassa viya manussānampi dissati yathā vā dissatīti tacchato aviparītato dissati ti uttamacakkhumā ti pabbajjāsaṅkhātādīhi eko nti nekkhammaratiādiṃ
ti suvaṇṇapatirūpako kuṇḍalo ti mattikāya katakuṇḍalo viya ti suvaṇṇena paṭicchanno lohamāsako viya ti parivārena chāditā ti  abbhantarato rāgādīhi aparisuddhā ti cīvarādīhi bāhirato sundarā
ti asajjitairiyāpathā ti paripuṇṇapatthanā
ti parisuddhakittisaddo yathābhūtathutighosoti attho ti kittisaddañca silokañca gahetvā caraṇasīlo kattha visuddhasaddoti ce tiādinā  nayena vitthāretvā vuttaṭṭhāne ti tato vuttappakārato ca veneyyavasena atirekataropi dissati
nti sakalaṃ rāgandhakāraṃ dīsupi eseva nayo nti paññālokanivāraṇakaraṇaṃ nti paññācakkhuno akaraṇaṃ nti ñāṇena ajānanakaraṇaṃ nti paññānayananāsakaṃ nti pīḷākoṭṭhāsikaṃ nti apaccayaamatanibbānatthāya na saṃvattanikaṃ
ti taṃ sakalaṃ tena catumaggañāṇavasena bujjhi paṭhamamaggavasena jāni  dutiyamaggavasena puna aññāsi  tatiyamaggavasena paṭivedhaṃ pāpuṇi  catutthamaggavasena nissesapaṭivedhena ti etaṃ tayaṃ phalavasena yojetabbaṃ paṭhamadutiyavasena paṭilabhi tatiyavasena ñāṇaphassena phusi catutthavasena paccakkhaṃ akāsi atha vā ekekaphalassa tayopi labbhanti eva
nti pabbajjādīni nissāya uppannaratiṃ nti kāyavivekādimhi uppannaratiṃ nti kilesavūpasame ratiṃ nti maggaṃ paccavekkhantassa uppannaratiṃ
 tatiyagāthāya nti idha bahūnaṃ khattiyādīnaṃ sissānaṃ sissā hi ācariyapaṭibaddhavuttittā baddhāti vuccanti nti atthiko pañhena āgatomhi  atthikānaṃ vā pañhena āgamanaṃ pañhena atthi āgamanaṃ vāti
buddhoti padassa abhāvepi nti pade yo so buddho taṃ niddisitukāmena ti vuttaṃ ti upadesaṃ vinā sayameva bhūto ti sayambhūpadassa atthavivaraṇaṃ yo hi ācariyaṃ vinā saccāni paṭivijjhati so sayambhū nāma hotīti tiādi anācariyakabhāvassa atthappakāsanaṃ ti ācariyato ananussutesu nti sayameva ti bhusaṃ sammā paṭivijjhi ti tesu ca saccesu sabbaññubhāvaṃ pāpuṇi yathā saccāni paṭivijjhantā sabbaññuno honti  tathā saccānaṃ paṭividdhattā evaṃ vuttaṃ sabbaññutaṃ pattotipi pāṭho nti dasasu ca tathāgatabalesu issarabhāvaṃ pāpuṇi yo so evaṃ bhūto so buddhoti vuttaṃ hoti tattha sabbadhammesu appaṭihatañāṇanimittānuttaravimokkhādhigamaparibhāvitakhandhasantānaṃ upādāya paṇṇattiko sabbaññutapadaṭṭhānaṃ vā saccābhisambodhimupādāya paṇṇattiko sattaviseso buddho ettāvatā atthato buddhavibhāvanā katā hoti
idāni byañjanato vibhāvento tiādimāha tattha yathā loke avagantā avagatoti vuccati evaṃ  yathā paṇṇasosā vātā paṇṇasusāti vuccanti evaṃ ti sabbadhammabujjhanasamatthāya buddhiyā buddhoti vuttaṃ hoti ti sabbadhammānaṃ ñāṇacakkhunā diṭṭhattā buddhoti vuttaṃ hoti ti aññena abodhanīyato sayameva buddhattā buddhoti vuttaṃ hoti ti nānāguṇavikasanato padumamiva vikasanaṭṭhena buddhoti vuttaṃ hoti tiādīhi chahi pariyāyehi cittasaṅkocakaradhammappahānena niddāya vibuddho puriso viya sabbakilesaniddāya vibuddhattā buddhoti vuttaṃ hoti saṅkhā  saṅkhātanti atthato ekattā ti vacanassa koṭṭhāsenāti attho taṇhālepadiṭṭhilepābhāvena nirupalepasaṅkhātena savāsanānaṃ sabbakilesānaṃ pahīnattā ekantavacanena visesetvā vuttaṃ ti rāgadosamohāvasesehi sabbakilesehi nikkileso
ti gamanatthānaṃ dhātūnaṃ bujjhanatthattā bujjhanatthāpi dhātuyo gamanatthā honteva tasmā ekāyanamaggaṃ gatattā buddhoti vuttaṃ hoti ekāyanamaggo cettha 
maggo pantho patho pajjo añjasaṃ vaṭumāyanaṃ
nāvā uttarasetū ca kullo ca bhisi saṅkamoti  
maggassa  bahūsu nāmesu ayananāmena vuttamagganāmena vutto tasmā ekamaggabhūto maggo na dvedhāpathabhūtoti attho atha vā ekena ayitabbo maggoti ekāyanamaggo ekenāti gaṇasaṅgaṇikaṃ pahāya pavivittena ayitabboti paṭipajjitabbo ayanti vā etenāti ayano saṃsārato nibbānaṃ gacchantīti attho ekesaṃ ayanoti ekāyano nti seṭṭhānaṃ sabbasattaseṭṭhā ca sammāsambuddhā tasmā ekesaṃ maggabhūto sammāsambuddhānaṃ ayanabhūto maggoti  vuttaṃ hoti ayatīti vā ayano gacchati pavattatīti attho ekasmiṃ ayano maggoti ekāyanamaggo ekasmiṃyeva buddhasāsane pavattamāno maggo na aññatthāti vuttaṃ hoti api ca ekaṃ ayatīti ekāyano pubbabhāge nānāmukhabhāvanānayappavattopi aparabhāge ekaṃ nibbānameva gacchatīti vuttaṃ hoti tasmā ti ekanibbānagamanamaggoti attho
ti na parehi buddhattā buddho kintu sayameva anuttaraṃ sammāsambodhiṃ abhisambuddhattā buddhoti vuttaṃ hoti ti buddhi buddhaṃ bodhoti pariyāyavacanametaṃ tattha yathā  nīlarattaguṇayogā nīlo paṭo ratto paṭoti vuccati evaṃ buddhaguṇayogā buddhoti ñāpetuṃ vuttaṃ
tato paraṃ ntiādi atthamanugatā ayaṃ paññattīti ñāpanatthaṃ vuttaṃ tattha  sahāyā  bhaccā  pitupakkhikā  mātupakkhikā  pabbajjupagatā  bhovādino samitapāpabāhitapāpā vā  sakkādayo brahmāno ca nti vimokkho arahattamaggo vimokkhassa anto arahattaphalaṃ tasmiṃ vimokkhante bhavaṃ vimokkhantikaṃ nāmaṃ sabbaññubhāvo hi arahattamaggena sijjhati arahattaphalodaye siddhaṃ hoti tasmā sabbaññubhāvo vimokkhante bhavo hoti taṃ nemittikampi nāmaṃ vimokkhante bhavaṃ nāma hoti tena vuttaṃ  vimokkhantikametaṃ buddhānaṃ bhagavantānanti ti mahābodhirukkhamūle yathāvuttakkhaṇe sabbaññutaññāṇassa paṭilābhena saha ti arahattaphalasacchikiriyāya sabbadhammasacchikiriyāya  vā jātā paññatti ti paññatti ayaṃ byañjanato buddhavibhāvanā ito paraṃ nti pariyosānaṃ tattha tattha vuttanayattā yathāpāḷimeva niyyāti
 catutthagāthāya ti jātiādīhi aṭṭīyato nti vivittaṃ mañcapīṭhaṃ ti pabbataguhāsu vā rittamāsanaṃ bhajatoti sambandhitabbaṃ
ti jātiṃ vijigucchato tiādīsupi eseva nayo ti evamādīsu ti bhajantassa ti sevantassa ti sammā sevantassa  ti punappunaṃ sevantassa ti upagantvā sevantassa ti pabbatakucchiyo
 pañcamagāthāya ti hīnapaṇītesu ti vihārādīsu senāsanesu ti kittakā tattha bhayakāraṇā kuvantotipi pāṭho kūjantoti cassa attho
ti  saddāyanto ti abyattasaddaṃ karonto ti ukkuṭṭhiṃ karonto ti vācaṃ bhāsanto ti pucchā ti pamāṇapucchā ti paricchedapucchā ti pamāṇaparicchedapucchā ti ete bhayajananupaddavā bhayārammaṇā ti pucchite ārammaṇe dassetuṃ tiādīhi vissajjeti
 chaṭṭhagāthāya ti kittakā upaddavā nti nibbānaṃ tañhi agatapubbattā agataṃ niddisitabbato disā cāti tena vuttaṃ  agataṃ disanti amataṃ disantipi pāṭho ti abhisambhaveyya ti pariyante
ti yā disā supinantenapi na gatapubbā ti esā disā vuttanayena na gatapubbā ti anena dīghakālena
nti  antomukhavaṭṭilekhaṃ pāpetvā samabharitaṃ nti anavasiñcanakaṃ aparisiñcanakaṃ katvā nti pakkhittatelaṃ telapattaṃ ti hareyya ādāya gaccheyya ti taṃ telabharitaṃ pattaṃ viya attano cittaṃ kāyagatāya satiyā gocare ceva sampayuttasatiyā cāti ubhinnaṃ antare pakkhipitvā yathā muhuttampi bahiddhā gocare na vikkhipati tathā paṇḍito yogāvacaro rakkheyya gopayeyya kiṃkāraṇā etassa hi 
dunniggahassa lahuno yatthakāmanipātino
cittassa damatho sādhu cittaṃ dantaṃ sukhāvahaṃ 
tasmā  
sududdasaṃ sunipuṇaṃ yatthakāmanipātinaṃ
cittaṃ rakkhetha medhāvī cittaṃ guttaṃ sukhāvahaṃ 
idañhi 
dūraṅgamaṃ ekacaraṃ asarīraṃ guhāsayaṃ
ye cittaṃ saṃyamessanti mokkhanti mārabandhanā 
itarassa pana 
anavaṭṭhitacittassa  saddhammaṃ avijānato
pariplavapasādassa paññā na paripūrati 
thirakammaṭṭhānasahāyassa pana 
anavassutacittassa ananvāhatacetaso
puññapāpapahīnassa natthi jāgarato bhayaṃ 
tasmā etaṃ 
phandanaṃ capalaṃ cittaṃ dūrakkhaṃ dunnivārayaṃ
ujuṃ karoti medhāvī usukārova tejanaṃ 
evaṃ ujuṃ karonto sacittamanurakkhe
nti imasmiṃ kāyagatāsatikammaṭṭhāne kammaṃ ārabhitvā anamatagge saṃsāre agatapubbaṃ disaṃ patthento vuttanayena sakaṃ cittaṃ rakkheyyāti attho kā panesā disā nāma 
mātāpitā  disā pubbā ācariyā dakkhiṇā disā
puttadārā disā pacchā mittāmaccā ca uttarā
dāsakammakarā heṭṭhā uddhaṃ samaṇabrāhmaṇā
etā disā namasseyya alamatto kule gihīti  
ettha tāva mātāpitādayo disāti vuttā
disā catasso vidisā catasso uddhaṃ adho dasa disā imāyo
katamaṃ disaṃ tiṭṭhati nāgarājā yamaddasā supine chabbisāṇanti  
ettha puratthimādibhedā disāva disāti vuttā
agārino annadapānavatthadā avhāyikā tampi disaṃ vadanti
esā disā paramā setaketu yaṃ patvā dukkhī sukhino bhavantīti   
ettha nibbānaṃ disanti vuttaṃ idhāpi tadeva adhippetaṃ taṇhakkhayaṃ virāgantiādīhi dissati apadissati tasmā disāti vuccati anamatagge pana saṃsāre kenaci bālaputhujjanena supinenapi agatapubbatāya agatapubbā disā nāmāti vuccati taṃ patthayantena kāyagatāsatiyā yogo karaṇīyoti tiādīsu ettha magguppādato samīpaṃ vajato ṭhitikkhaṇe  phalodayato 
ti antamhi ṭhite ti vanagahanagambhīre ṭhite ti dūrabhāvena pariyante ṭhite ti pabbatānaṃ ante ti vanaghaṭānaṃ ante ti nadīnaṃ ante ti udakānaṃ pariyante ti yasmiṃ kasanañca vapanañca na karīyati  ṭhite ti kasanavapanavasena manussehi anupacaritabbe senāsane
 sattamagāthāya ti kidisāni tassa vacanāni assu
ti ettha musāti visaṃvādanapurekkhārassa atthabhañjanako vacīpayogo kāyapayogo vā visaṃvādanādhippāyena panassa paravisaṃvādakakāyavacīpayogasamuṭṭhāpikā cetanā  aparo nayo  ti abhūtaṃ atacchaṃ vatthu ti tassa bhūtato tacchato viññāpanaṃ lakkhaṇato pana atathaṃ vatthuṃ tathato paraṃ viññāpetukāmassa tathāviññattisamuṭṭhāpikā cetanā  so yamatthaṃ bhañjati tassa appatāya appasāvajjo mahantatāya mahāsāvajjo api ca gahaṭṭhānaṃ attano santakaṃ adātukāmatāya natthītiādinayappavatto appasāvajjo sakkhinā hutvā atthabhañjanatthaṃ vutto mahāsāvajjo pabbajitānaṃ appakampi telaṃ vā sappiṃ vā labhitvā hasādhippāyena ajja gāme telaṃ nadī maññe sandatīti pūraṇakathānayena pavatto appasāvajjo adiṭṭhaṃyeva pana diṭṭhantiādinā nayena vadantānaṃ mahāsāvajjo
tassa cattāro sambhārā honti  atathaṃ vatthu  visaṃvādanacittaṃ tajjo vāyāmo parassa tadatthavijānananti eko payogo sāhatthikova so ca kāyena vā kāyapaṭibaddhena vā vācāya vā paravisaṃvādakakiriyākaraṇe daṭṭhabbo tāya ce kiriyāya paro tamatthaṃ jānāti ayaṃ kiriyasamuṭṭhāpikā cetanākkhaṇeyeva musāvādakammunā bajjhati
saccaṃ vadatīti  saccena saccaṃ sandahati ghaṭetīti  na antarantarā musā vadatīti attho yo hi puriso kadāci musā vadati kadāci saccaṃ tassa musāvādena antarikatāya saccaṃ saccena na ghaṭiyati tasmā na so saccasandho ayaṃ pana na tādiso jīvitahetupi musā avatvā saccena saccaṃ sandahatiyevāti saccasandho
ti thiro thirakathoti attho eko puggalo haliddirāgo viya thusarāsimhi nikhātakhāṇu viya assapiṭṭhe ṭhapitakumbhaṇḍamiva ca  na thirakatho hoti eko pāsāṇalekhā viya indakhīlo viya ca thirakatho hoti asinā sīsaṃ chindantepi dvekathā na katheti ayaṃ vuccati theto
ti pattiyāyitabbo saddhāyitabbakoti attho ekacco hi puggalo na paccayiko hoti idaṃ kena vuttaṃ asukenāti vutte mā tassa vacanaṃ saddahathāti vattabbataṃ  āpajjati eko paccayiko hoti idaṃ kena vuttaṃ asukenāti vutte yadi tena vuttaṃ idameva pamāṇaṃ idāni upaparikkhitabbaṃ natthi evameva idanti vattabbataṃ āpajjati ayaṃ vuccati paccayiko ti tāya saccavāditāya lokaṃ na visaṃvādetīti attho
tiādīsu yāya vācāya yassa taṃ vācaṃ bhāsati tassa hadaye attano piyabhāvaṃ parassa ca suññabhāvaṃ karoti sā pisuṇavācā yāya pana attānampi parampi pharusaṃ karoti yā vācā sayampi pharusā neva kaṇṇasukhā na hadayaṅgamā ayaṃ  yena samphaṃ palapati niratthakaṃ so  tesaṃ mūlabhūtāpi  cetanā pisuṇavācādināmameva labhati sā eva idha adhippetāti
tattha saṃkiliṭṭhacittassa paresaṃ vā bhedāya attano piyakamyatāya vā kāyavacīpayogasamuṭṭhāpikā cetanā  sā yassa bhedaṃ karoti tassa appaguṇatāya appasāvajjā mahāguṇatāya mahāsāvajjā
tassā cattāro sambhārā honti  bhinditabbo paro iti ime nānā bhavissanti vinā bhavissantīti bhedapurekkhāratā vā iti ahaṃ piyo bhavissāmi vissāsikoti piyakamyatā vā tajjo vāyāmo tassa tadatthavijānananti
ti yesaṃ itoti vuttānaṃ santike sutaṃ tesaṃ bhedāya ti dvinnaṃ mittānaṃ vā samānupajjhāyakādīnaṃ vā kenacideva kāraṇena bhinnānaṃ ekamekaṃ upasaṅkamitvā tumhākaṃ īdise kule jātānaṃ evaṃ bahussutānaṃ idaṃ na yuttantiādīni vatvā sandhānaṃ kattā ti sandhānānuppadātā dve jane samagge disvā  tumhākaṃ evarūpe kule jātānaṃ evarūpehi guṇehi samannāgatānaṃ anucchavikametantiādīni vatvā daḷhīkammaṃ kattāti attho
samaggo ārāmo assāti  yattha samaggā natthi tattha vasitumpi na icchatīti attho samaggarāmotipi pāḷi ayamevattho ti samaggesu rato te pahāya aññatra gantumpi na icchatīti attho samagge disvāpi sutvāpi nandatīti  ti yā vācā satte samaggeyeva karoti taṃ sāmaggiguṇaparidīpakameva vācaṃ bhāsati na itaranti
parassa mammacchedakakāyavacīpayogasamuṭṭhāpikā ekantapharusacetanā  mammacchedakopi payogo cittasaṇhatāya pharusavācā na hoti mātāpitaro hi kadāci puttake evampi vadanti corā vo khaṇḍākhaṇḍikaṃ karontūti uppalapattampi ca nesaṃ upari patantaṃ na icchanti ācariyupajjhāyā ca kadāci nissitake evaṃ vadanti kiṃ ime ahirikā anottappino caranti niddhamatha neti atha ca nesaṃ āgamādhigamasampattiṃ icchanti yathā ca cittasaṇhatāya pharusavācā na hoti evaṃ  vacanasaṇhatāya apharusavācāpi na hoti na hi mārāpetukāmassa imaṃ sukhaṃ sayāpethāti vacanaṃ apharusavācā hoti cittapharusatāya panesā pharusavācāva sā yaṃ sandhāya pavattitā tassa appaguṇatāya appasāvajjā mahāguṇatāya mahāsāvajjā tassā tayo sambhārā  akkositabbo paro kupitacittaṃ akkosanāti
ti elaṃ vuccati doso nāssā elanti nelā niddosāti attho nelaṅgo setapacchādoti  ettha vuttanelaṃ viya ti byañjanamadhuratāya kaṇṇānaṃ sukhā sūcivijjhanaṃ viya kaṇṇasūlaṃ na janeti atthamadhuratāya sakalasarīre kopaṃ ajanetvā pemaṃ janetīti  hadayaṃ gacchati apaṭihaññamānā sukhena cittaṃ pavisatīti  guṇaparipuṇṇatāya pure bhavāti  pure saṃvaddhanārī viya sukumārātipi  purassa esātipi  nagaravāsīnaṃ kathāti attho nagaravāsino hi yuttakathā honti pitimattaṃ pitāti bhātimattaṃ bhātāti vadanti evarūpī kathā bahuno janassa kantā  hotīti  kantabhāveneva bahuno janassa manāpā cittavuḍḍhikarāti 
anatthaviññāpikā kāyavacīpayogasamuṭṭhāpikā akusalacetanā  so āsevanamandatāya appasāvajjo āsevanamahantatāya mahāsāvajjo tassa dve sambhārā  bhāratayuddhasītāharaṇādiniratthakakathā purekkhāratā tathārūpīkathākathanañca
kālena vadatīti  vattabbayuttakālaṃ sallakkhetvā vadatīti attho bhūtaṃ tacchaṃ sabhāvameva vadatīti  diṭṭhadhammikasamparāyikatthasannissitameva katvā vadatīti  navalokuttaradhammasannissitaṃ katvā vadatīti  saṃvaravinayapahānavinayasannissitaṃ katvā vadatīti  nidhānaṃ vuccati ṭhapanokāso nidhānamassā atthīti  hadaye nidhātabbayuttaṃ vācaṃ bhāsitāti attho ti evarūpiṃ bhāsamānopi ca ahaṃ nidhānavatiṃ  vācaṃ bhāsissāmīti na akālena bhāsati yuttakālaṃ pana apekkhitvāva bhāsatīti attho nti saupamaṃ sakāraṇanti attho nti paricchedaṃ dassetvā yathāssā paricchedo paññāyati evaṃ bhāsatīti attho nti anekehi nayehi vibhajantena pariyādātuṃ asakkuṇeyyatāya atthasampannaṃ yaṃ vā so atthavādī atthaṃ vadati tena atthena sahitattā atthasaṃhitaṃ vācaṃ bhāsati na aññaṃ nikkhipitvā aññaṃ bhāsatīti vuttaṃ hoti
ti musāvādaṃ pahāyātiādinā nayena vuttehi catūhi vācāhi yuttehi suṭṭhu caritehi ti aparihīno ti appiyādīhi catūhi dosehi apagataṃ parihīnaṃ vācaṃ bhāsati
ti kiñcāpi thero samaṇācāraṃ samaṇagocaraṃ kathetukāmo atthi agocaro atthi gocaroti padaṃ uddhari yathā pana maggakusalo puriso maggaṃ ācikkhanto vāmaṃ muñca dakkhiṇaṃ gaṇhāti paṭhamaṃ muñcitabbaṃ sabhayamaggaṃ uppathamaggaṃ ācikkhati pacchā gahetabbaṃ khemamaggaṃ ujumaggaṃ evameva maggakusalapurisasadiso dhammasenāpati paṭhamaṃ pahātabbaṃ  buddhapaṭikuṭṭhaṃ agocaraṃ ācikkhitvā pacchā gocaraṃ ācikkhitukāmo tiādimāha purisena hi ācikkhitamaggo sampajjeyya vā na vā tathāgatena ācikkhitamaggo apaṇṇako indavissaṭṭhaṃ vajiraṃ viya avirajjhanako nibbānanagaraṃyeva samosarati tena vuttaṃ  puriso maggakusaloti kho tissa tathāgatassetaṃ adhivacanaṃ arahato sammāsambuddhassāti 
yasmā vā sasīsaṃ nhānena pahīnasedamalajallikassa purisassa mālāgandhavilepanādivibhūsanavidhānaṃ viya pahīnapāpadhammassa kalyāṇadhammasamāyogo sampannarūpo hoti tasmā sedamalajallikaṃ viya pahātabbaṃ paṭhamaṃ agocaraṃ ācikkhitvā pahīnasedamalajallikassa mālāgandhavilepanādivibhūsanavidhānaṃ viya pacchā gocaraṃ ācikkhitukāmopi tiādimāha
tattha ti piṇḍapātādīnaṃ atthāya upasaṅkamituṃ yuttaṭṭhānaṃ ayuttaṭṭhānaṃ  vesiyā gocaro assāti  mittasanthavavasena upasaṅkamitabbaṭṭhānanti attho tattha vesiyā nāma rūpūpajīviniyo yena kenacideva sulabhajjhācāratā mittasanthavasinehavasena upasaṅkamanto vesiyāgocaro nāma hoti tasmā evaṃ upasaṅkamituṃ na vaṭṭati kiṃkāraṇā ārakkhavipattito evaṃ upasaṅkamantassa hi cirarakkhitagopitopi samaṇadhammo katipāheneva nassati sacepi na nassati garahaṃ labhati dakkhiṇāvasena pana upasaṅkamantena satiṃ upaṭṭhapetvā upasaṅkamitabbaṃ
 vuccanti matapatikā vā pavuṭṭhapatikā vā ti mahallikā anibbiddhakumāriyo ti lokāmisanissitakathābahulā ussannakilesā avūpasantapariḷāhā napuṃsakā tesaṃ sabbesampi upasaṅkamane ādīnavo vuttanayeneva veditabbo pi eseva nayo api ca bhikkhū nāma ussannabrahmacariyā honti tathā bhikkhuniyo te aññamaññaṃ santhavavasena katipāheneva rakkhitagopitasamaṇadhammaṃ nāsenti gilānapucchakena pana gantuṃ vaṭṭati bhikkhunā pupphāni labhitvā pūjanatthāyapi ovādadānatthāyapi gantuṃ vaṭṭatiyeva
nti  surāpānagharaṃ taṃ brahmacariyantarāyakarehi surāsoṇḍehi avivittaṃ hoti tattha tehi saddhiṃ sahasoṇḍavasena upasaṅkamituṃ na vaṭṭati brahmacariyantarāyo hoti tiādīsu ti abhisittā vā hontu anabhisittā vā ye rajjamanusāsanti ti rājūnaṃ issariyasadisāya mahatiyā issariyamattāya samannāgatā ti viparītadassanā bāhiraparibbājakā ti bhattivasena tesaṃ paccayadāyakā etehi saddhiṃ saṃsaggajāto hotīti attho
ti ananulomikasaṃsaggo nāma tissannaṃ sikkhānaṃ ananulomo paccanīkasaṃsaggo yena brahmacariyantarāyaṃ paññattivītikkamaṃ sallekhaparihāniñca pāpuṇāti seyyathidaṃ rājarājamahāmattehi saddhiṃ sahasokitā sahananditā samasukhadukkhatā uppannesu kiccakaraṇīyesu  attanā yogaṃ āpajjanatā titthiyatitthiyasāvakehi saddhiṃ ekacchandarucisamācāratā ekacchandarucisamācārabhāvāvaho vā sinehabahumānasanthavo tattha rājarājamahāmattehi saddhiṃ saṃsaggo brahmacariyantarāyakaro itarehi titthiyasāvakehi tesaṃ laddhiggahaṇaṃ  tesaṃ pana vādaṃ bhinditvā attano laddhiṃ gaṇhāpetuṃ samatthena upasaṅkamituṃ vaṭṭati
idāni aparenapi pariyāyena agocaraṃ dassetuṃ tiādi āraddhaṃ tattha ti buddhādīsu saddhāvirahitāni tāni buddho sabbaññū dhammo niyyāniko saṅgho suppaṭipannoti na saddahanti ti cittaṃ pasannaṃ anāvilaṃ kātuṃ na sakkonti ti akkosakāni ceva paribhāsakāni ca corosi bālosi mūḷhosi oṭṭhosi goṇosi gadrabhosi āpāyikosi nerayikosi tiracchānagatosi natthi tuyhaṃ sugati duggatiyeva tuyhaṃ pāṭikaṅkhāti evaṃ dasahi akkosavatthūhi akkosanti hotu idāni taṃ paharissāma bandhissāma vadhissāmāti evaṃ bhayadassanena paribhāsanti cāti attho
ti  atthaṃ na icchanti anatthameva icchanti ti ahitameva icchanti hitaṃ na icchanti ti phāsukaṃ na icchanti aphāsukameva icchanti ti catūhi yogehi khemaṃ nibbhayaṃ na icchanti sabhayameva icchanti nti ettha sāmaṇerāpi saṅgahaṃ gacchanti nti ettha sikkhamānāsāmaṇeriyopi sabbesampi hi bhagavantaṃ uddissa pabbajitānañceva saraṇagatānañca catunnampi parisānaṃ tāni anatthakāmāniyeva ti evarūpāni khattiyakulādīni kulāni ti nissāya jīvati ti upasaṅkamati ti punappunaṃ upasaṅkamati ti ayaṃ vesiyādigocarassa vesiyādiko rājādisaṃsaṭṭhassa rājādiko assaddhakulādisevakassa assaddhakulādiko cāti tippakāropi ayuttagocaro agocaroti veditabbo
tassa imināpi pariyāyena agocaratā veditabbā  vesiyādiko tāva pañcakāmaguṇanissayato agocaro veditabbo yathāha  ko ca bhikkhave bhikkhuno agocaro paravisayo yadidaṃ pañca kāmaguṇāti  rājādiko jhānānuyogassa anupanissayato lābhasakkārāsanicakkanipphādanato diṭṭhivipattihetuto ca assaddhakulādiko saddhāhānicittapadosāvahanato agocaro
antaragharappavesādiko ca cakkhunā rūpaṃ disvā nimittaggāhādiko ca saddhādeyyāni bhojanāni  bhuñjitvā visūkadassanānuyogo ca pañca kāmaguṇā cāti catubbidhopi pana kilesuppattivasena agocaroti veditabbo
ti carituṃ ayuttaṭṭhāne mā caratha ti sattuvisaye nti ayuttaṭṭhāne carantānaṃ carantipi pāṭho ti labhissati passissati ti devaputtamāropi maccumāropi nti randhaṃ chiddaṃ vivaraṃ
gocaraniddese tiādīni vuttapaṭipakkhavasena veditabbāni ayaṃ pana viseso  ti  carituṃ yuttaṭṭhānavasena catusatipaṭṭhānā gocaro ti attano santake ti pitito āgatavisaye
ti sammāupaṭṭhitacatusammappadhānavīriyavantassa ti balappattassa ti thiravīriyassa ti yena arahattatthāya attabhāvo pariccatto ti attano atthe arahattaphale ca ti ariye aṭṭhaṅgike magge ca ti aniccādilakkhaṇapaṭivedhe ca ti hetumhi ca ti ṭhāne ca aṭṭhāne ca kāraṇākāraṇe cāti attho idāni vitthāretvā dassetuṃ tiādimāha
 aṭṭhamagāthāya ti ekaggacitto paṇḍito
ti suvaṇṇassa thūlaṃ jallaṃ aggisaṃyogena nīharati ti sammā nīharati ti apunabhavappattikaṃ katvā nīharati jhāpetīti keci vadanti ti tato sukhumatarampi ti atisukhumatarampi ti  opammasampaṭipādanaṃ ti kāyaduccaritādike thūlakilese vīriyātapena nīharati ti kāmavitakkādike oḷārikasukhumānaṃ majjhimakepi ti ñātivitakkādike atisaṇhakepi kilese ti saha vipassanāya maggasampayuttāya sammādiṭṭhiyā viparītasaṅkhātaṃ micchādiṭṭhiṃ nīharati dīsupi eseva nayo
 evaṃ āyasmatā sāriputtena tīhi gāthāhi bhagavantaṃ thometvā pañcahi gāthāhi pañcasatānaṃ  sissānamatthāya ca senāsanagocarasīlavatādīni pucchito tamatthaṃ pakāsetuṃ tiādinā nayena vissajjanamāraddhaṃ tattha paṭhamagāthāya tāvattho  jātiādīhi  sāriputta bhikkhuno  yo phāsuvihāro  yo ca anudhammo  yathā pajānanto  vadeyya evaṃ vadāmīti nti yaṃ sukhavihāraṃ ti itthirūpādisamaṇāsappāyarūpadassanena ti taṃ catumaggañāṇasaṅkhātaṃ bodhiṃ bujjhituṃ icchantassa ti anurūpāya paṭipattiyā bujjhitukāmassa ti abhimukhe katvā nibbijjhitukāmassa ti pahīnakilese apaccāgamanavasena sammā bujjhituṃ icchantassa ti pāpuṇitukāmassa ti paṭilābhasacchikiriyāya pattukāmassa atha vā ti sotāpattimaggañāṇaṃ ñātukāmassa ti sakadāgāmimaggañāṇaṃ puna ñātukāmassa ti anāgāmimaggañāṇaṃ paṭivedhavasena ñātukāmassa ti arahattamaggañāṇaṃ sammā ñātukāmassa ti catubbidhampi adhigantukāmassa ti ñāṇaphusanāya phusitukāmassa ti paccavekkhaṇāya paccakkhaṃ  kattukāmassa
ti catunnaṃ ariyamaggānaṃ purimakoṭṭhāse uppannaudayabbayādivipassanāñāṇāni
 dutiyagāthāya ti sīlādīsu catūsu pariyantesu caramāno nti piṅgalamakkhikānañca sesamakkhikānañca te hi tato tato adhipatitvā khādanti tasmā adhipātāti vuccanti nti corādiphassānaṃ
ti cattāro mariyādā paricchedā ti abbhantare kucchitabhāvaṃ sīlavirahitabhāvaṃ olokayamāno ti sīlasaṃvaraparicchedabbhantare carati vicarati ti sīlamariyādaṃ sīlaparicchedaṃ na kopeti
ti ādittadesanaṃ  olokento ti sākaṭikassa  akkhabbhañjanaupamañca kuṭṭhabyādhino vaṇānaṃ paṭicchādanatelapilotikaupamañca kantārapaṭipannānaṃ jāyampatikānaṃ puttamaṃsakhādanaupamañca  olokento ti 
atītaṃ nānvāgameyya nappaṭikaṅkhe anāgataṃ
taṃ ve bhaddekarattoti santo ācikkhate munīti  
evaṃ vuttaṃ bhaddekarattavihāraṃ olokento ti nippatitvā nippatitvā khādanti
 tatiyagāthāya  nāma sattasahadhammikavajjā sabbepi te bāhirakā ti kusaladhamme anvesamāno
ti bhikkhubhikkhunīsikkhamānāsāmaṇerasāmaṇerīupāsakaupāsikāyo vajjetvā ti aparānipi madditabbāni atthi saṃvijjanti
 catutthagāthāya ti rogaphassena nti sītañca uṇhañca ti so tehi ātaṅkādīhi anekehi ākārehi phuṭṭho samāno ti abhisaṅkhāraviññāṇādīnaṃ anokāsabhūto ti sarīrabbhantare āpodhātukkhobhavasena vā aññadhātukkhobhavasena vā nti sarīrabbhantare tejodhātukkhobhavasena uṇhaṃ bhavati ti kusalākusalacetanāsampayuttacittassa ti avakāsaṃ patiṭṭhaṃ na karoti ti otaritvā gāhako
 evaṃ bhikkhuno vijigucchatotiādīhi tīhi gāthāhi puṭṭhamatthaṃ vissajjetvā idāni kyāssa byappathayotiādinā nayena puṭṭhaṃ vissajjento tiādimāha tattha ti phuseyya ti yaṃ cittassa āvilattaṃ vijāneyya taṃ sabbaṃ ti vinodayeyya
ti ettha adinnassa ādānaṃ adinnādānaṃ parasaṃharaṇaṃ theyyaṃ corikāti vuttaṃ hoti tattha nti parapariggahitaṃ yattha paro yathākāmakāritaṃ āpajjanto adaṇḍāraho anupavajjo ca hoti tasmiṃ parapariggahite parapariggahitasaññino tadādāyakaupakkamasamuṭṭhāpikā theyyacetanā adinnādānaṃ taṃ hīne parassa santake appasāvajjaṃ paṇīte mahāsāvajjaṃ kasmā vatthupaṇītatāya vatthusamatte sati guṇādhikānaṃ santake vatthusmiṃ mahāsāvajjaṃ taṃ taṃ guṇādhikaṃ upādāya tato tato hīnaguṇassa santake vatthusmiṃ appasāvajjaṃ
tassa pañca sambhārā honti  parapariggahitaṃ parapariggahitasaññitā theyyacittaṃ upakkamo tena haraṇanti ti imaṃ adinnādānacetanāsaṅkhātaṃ dussīlyaṃ pajahitvā ti pahīnakālato paṭṭhāya tato dussīlyato orato viratova dinnameva ādiyatīti  cittenapi dinnameva paṭikaṅkhatīti  thenetīti  theno na thenena  athenattāyeva ti attabhāvena athenaṃ sucibhūtaṃ attabhāvaṃ katvā viharatīti vuttaṃ hoti ito paraṃ vuttanayameva
mettāyanavasena  mettākāro  mettāya ayitassa mettāsamaṅgino cittassa bhāvo  anudayatīti  rakkhatīti attho anudayākāro  anudayitassa bhāvo  hitassa esanavasena  anukampanavasena  sabbehipi imehi padehi upacārappanāppattāva mettā vuttā ti ettha pharaṇavasena vipulatā daṭṭhabbā bhūmivasena pana taṃ  paguṇavasena  sattārammaṇavasena ca  byāpādapaccatthikappahānena  domanassappahānato  niddukkhanti vuttaṃ hoti
nti appasannaṃ nti kalalaṃ nti asanniṭṭhānaṃ nti ārammaṇena ghaṭṭanamāpāditaṃ nti kampamānaṃ nti vibbhantaṃ nti anibbutaṃ
ti evamādīsu mahājanaṃ anatthe niyojetvā māretīti  kaṇhakammattā  kāmāvacarissarattā  maraṇaṃ pāpanato  muñcituṃ appadānaṭṭhena  mārassa baḷisanti  vaṭṭasannissitaṭṭhena mārassa āmisanti  vasavattanaṭṭhena mārassa visayoti  gocaraṭṭhena mārassa nivāsoti  kāmacāraṃ caraṭṭhena mārassa gocaroti  duppamuñcanaṭṭhena mārassa bandhananti ti dukkhabandhano
ti tesaṃ kodhātimānānaṃ yaṃ avijjādikaṃ mūlaṃ tampi palikhaṇitvā tiṭṭheyya ti etaṃ piyāpiyaṃ abhibhavanto ekaṃseneva abhibhaveyya na tattha sithilaṃ parakkameyyāti adhippāyo
ntiādayo  avijjā kodhassa upanissayasahajātādivasena mūlaṃ hoti anupāyamanasikāro ca asmimāno ca ime dve upanissayavaseneva ahirikaanottappauddhaccā ime tayo upanissayasahajātādivasena mūlāni honti tathā atimānassāpi
ti paññaṃ pubbaṅgamaṃ katvā ti kalyāṇapītiyā samannāgato ti anantaragāthāya vuccamāne paridevanīyadhamme saheyya
ti parivīmaṃsanabahulo ti visesena vīmaṃsanabahulo ti ikkhaṇabahulo ti esanabahulo ti pākaṭaṃ katvā ñātavihārī
ti ettha tāva abhikkantaṃ vuccati gamanaṃ paṭikkantaṃ nivattanaṃ tadubhayampi catūsu iriyāpathesu labbhati gamane tāva purato kāyaṃ abhiharanto abhikkamati nāma paṭinivattento paṭikkamati nāma ṭhānepi ṭhitakova kāyaṃ purato onamento abhikkamati nāma pacchato apanāmento paṭikkamati nāma nisajjāyapi nisinnakova āsanassa purimaaṅgābhimukho saṃsaranto abhikkamati nāma pacchimaaṅgappadesaṃ pacchā saṃsaranto paṭikkamati nāma nipajjāyapi eseva nayo
ti sampajaññena sabbakiccakārī sampajaññameva vā kārī hoti so hi abhikkantādīsu sampajaññaṃ karoteva na katthaci sampajaññavirahito hoti ti ettha pana ālokitaṃ nāma purato pekkhanaṃ vilokitaṃ nāma anudisāpekkhanaṃ aññānipi heṭṭhā upari pacchato pekkhanavasena olokitaullokitaapalokitāni  nāma honti tāni idha na gahitāni sāruppavasena pana imāneva dve gahitāni iminā vā mukhena sabbāni gahitānevāti
ti pabbānaṃ samiñjanapasāraṇe ti ettha saṅghāṭicīvarānaṃ nivāsanapārupanavasena  pattassa bhikkhāpaṭiggahaṇādivasena paribhogo dhāraṇaṃ nāma dīsu ti piṇḍapātabhojane ti yāguādipāne ti piṭṭhakhajjakādikhādane ti madhuphāṇitādisāyane ti uccārassa ca passāvassa ca karaṇe dīsu ti gamane ti ṭhāne ti nisajjāya
ti sayane ti jāgaraṇe ti kathane tattha upādārūpassa saddāyatanassa appavatte sati bhāsitā nāma na hoti tasmiṃ pavattante hotīti pariggāhako bhikkhu bhāsite sampajānakārī nāma hoti vimuttāyatanasīsena dhammaṃ desentopi bāttiṃsatiracchānakathaṃ pahāya dasakathāvatthunissitaṃ kathaṃ kathentopi bhāsite sampajānakārī nāma ti akathane tattha upādārūpassa saddāyatanassa pavattiyaṃ tuṇhībhāvo nāma natthi appavattiyaṃ hotīti pariggāhako bhikkhu tuṇhībhāve sampajānakārī nāma hoti aṭṭhatiṃsaārammaṇesu cittaruciyaṃ kammaṭṭhānaṃ gahetvā nisinnopi dutiyajjhānaṃ samāpannopi tuṇhībhāve sampajānakārī nāma ettha ca eko iriyāpatho dvīsu ṭhānesu āgato so heṭṭhā abhikkante paṭikkanteti ettha bhikkhācāragāmaṃ gacchato āgacchato ca addhānagamanavasena kathito gate ṭhiteti ettha vihāre cuṇṇikapāduddhāravasena kathitoti veditabbo tiādayo heṭṭhā tattha tattha pakāsitā eva
ti  ratipaṭikkhepo ti aramanākāro ti anabhiratabhāvo ti anabhiramanākāro ti ukkaṇṭhanākāro ti ukkaṇṭhanavaseneva paritassanā
nti kiṃ bhuñjissāmi nti kuhiṃ vā asissāmi nti imaṃ rattiṃ dukkhaṃ sayiṃ ajja āgamanarattiṃ kattha sayissaṃ ti ete piṇḍapātanissite dve senāsananissite dveti cattāro vitakke ti apalibodhacārī nittaṇhacārī
ti vaṅkādiphalakapīṭhe ca nti āgamanirattiyaṃ ti visesena devaniyye ti samantato devaniyye
ti piṇḍapātakāle piṇḍapātasaṅkhātaṃ annaṃ vā cīvarakāle cīvarasaṅkhātaṃ vasanaṃ vā laddhā dhammena samenāti adhippāyo ti pariggahe ca paribhoge ca so pamāṇaṃ jāneyya ti sāsane nipātamattameva vā etaṃ nti santosatthaṃ etadatthaṃ mattaṃ jāneyyāti vuttaṃ hoti ti so bhikkhu tesu paccayesu gutto ti saññatavihāro rakkhitairiyāpatho rakkhitakāyavacīmanodvāro cāti vuttaṃ hoti yaticārītipi pāṭho esoyevattho ti rosito ghaṭṭitoti vuttaṃ hoti
ti dvīhi bhāgehi pamāṇaṃ jāneyya ti parehi diyyamānaggahaṇakālato vā ti paribhuñjanakālato vā ti appakepi diyyamāne ti kulānaṃ anudayatāya ti kulānaṃ anurakkhaṇatthāya ti thokampi gaṇhāti ti anappakepi diyyamāne ti ettha kāyaṃ pariharati posetīti kāyaparihārikaṃ nti kucchiṃ pariharati posetīti kucchiparihārikaṃ itarītarapaccayasantosena samannāgatassa bhikkhuno aṭṭha parikkhārā vaṭṭanti tīṇi cīvarāni patto dantakaṭṭhacchedanavāsi ekā sūci kāyabandhanaṃ parissāvananti vuttampi cetaṃ 
ticīvarañca  patto ca vāsi sūci ca bandhanaṃ
parissāvanena aṭṭhete yuttayogassa bhikkhunoti 
te sabbe kāyaparihārikāpi honti kucchiparihārikāpi kathaṃ ticīvaraṃ tāva nivāsetvā ca pārupitvā ca vicaraṇakāle kāyaṃ  pariharati posetīti kāyaparihārikaṃ hoti cīvarakaṇṇena udakaṃ parissāvetvā pivanakāle khāditabbaphalāphalaggahaṇakāle ca kucchiṃ pariharati posetīti kucchiparihārikaṃ hoti
pattopi tena udakaṃ uddharitvā nhānakāle kuṭiparibhaṇḍakaraṇakāle ca kāyaparihāriko hoti  āhāraṃ gahetvā bhuñjanakāle kucchiparihāriko vāsipi tāya dantakaṭṭhacchedanakāle mañcapīṭhānaṃ aṅgapādacīvarakuṭidaṇḍakasajjanakāle ca kāyaparihārikā hoti ucchucchedananāḷikerāditacchanakāle kucchiparihārikā sūci cīvarasibbanakāle kāyaparihārikā hoti pūvaṃ vā phalaṃ vā vijjhitvā khādanakāle kucchiparihārikā kāyabandhanaṃ bandhitvā vicaraṇakāle kāyaparihārikaṃ ucchuādīni bandhitvā gahaṇakāle kucchiparihārikaṃ parissāvanaṃ tena udakaṃ parissāvetvā nhānakāle senāsanaparibhaṇḍakaraṇakāle ca kāyaparihārikaṃ pānīyapāṇakaparissāvanakāle teneva tilataṇḍulaputhukādīni gahetvā khādanakāle ca kucchiparihārikaṃ
ti upāyena pathena paṭisaṅkhāya ñatvā paccavekkhitvāti attho ettha ca sītassa paṭighātāyātiādinā nayena vuttapaccavekkhaṇameva yoniso paṭisaṅkhāti veditabbaṃ tattha nti antaravāsakādīsu yaṃkiñci ti paribhuñjati nivāseti vā pārupati vā ti payojanāvadhiparicchedaniyamavacanaṃ ettakameva hi yogino cīvarapaṭisevane payojanaṃ yadidaṃ sītassa paṭighātāyātiādi na ito bhiyyo ti ajjhattadhātukkhobhavasena vā bahiddhā utupariṇāmanavasena vā uppannassa yassa kassaci sītassa
ti paṭihananatthaṃ yathā sarīre ābādhaṃ na uppādeti evaṃ tassa vinodanatthaṃ sītabbhāhate hi sarīre vikkhittacitto yoniso padahituṃ na sakkoti tasmā sītassa paṭighātāya cīvaraṃ sevitabbanti  bhagavā anuññāsi esa nayo sabbattha kevalañhettha ti aggisantāpassa tassa vanadāhādīsu sambhavo veditabbo nti ettha pana ti ḍaṃsanamakkhikā andhamakkhikātipi vuccanti ti makasā eva ti sarajaarajādibhedā  ti sūriyātapo ti ye keci sarantā gacchanti dīghajātikā sappādayo tesaṃ daṭṭhasamphasso ca phuṭṭhasamphasso cāti duvidho samphasso sopi cīvaraṃ pārupitvā nisinnaṃ na bādhati tasmā tādisesu ṭhānesu tesaṃ paṭighātatthāya paṭisevati ti puna etassa vacanaṃ niyatapayojanāvadhiparicchedadassanatthaṃ nti niyatapayojanaṃ itarāni kadāci honti tattha nti taṃ taṃ sambādhaṭṭhānaṃ yasmiṃ yasmiñhi aṅge vivariyamāne hirī kuppati vinassati taṃ taṃ hiriṃ kopanato hirikopīnanti vuccati tassa ca hirikopīnassa paṭicchādanatthanti hirikopīnapaṭicchādanatthaṃ hirikopīnaṃ paṭicchādanatthantipi pāṭho
nti  yaṃkiñci āhāraṃ yo hi koci āhāro bhikkhuno piṇḍolyena patte patitattā piṇḍapātoti vuccati piṇḍānaṃ vā pāto piṇḍapāto tattha tattha laddhānaṃ bhikkhānaṃ sannipāto samūhoti vuttaṃ hoti sesaṃ heṭṭhā vuttanayameva
nti sayanañca āsanañca yattha yattha hi seti vihāre vā aḍḍhayogādimhi vā taṃ senaṃ yattha yattha āsati nisīdati taṃ āsanaṃ taṃ ekato katvā senāsananti vuccati nti parisahanaṭṭhena utuyeva utuparissayo utuparissayassa vinodanatthañca paṭisallānārāmatthañca yo sarīrābādhacittavikkhepakaro asappāyo utu senāsanapaṭisevanena vinodetabbo hoti tassa vinodanatthaṃ ekībhāvasukhatthañcāti vuttaṃ hoti kāmañca sītapaṭighātādināva utuparissayavinodanaṃ vuttameva yathā pana cīvarapaṭisevane hirikopīnapaṭicchādanaṃ niyatapayojanaṃ itarāni kadāci kadāci bhavantīti vuttaṃ evamidhāpi niyatautuparissayavinodanaṃ sandhāya idaṃ vuttanti veditabbaṃ atha vā ayaṃ vuttappakāro utu utuyeva parissayo pana duvidho pākaṭaparissayo ca paṭicchannaparissayo ca tattha  sīhabyagghādayo  rāgadosādayo te yattha apariguttiyā ca asappāyarūpadassanādinā ca ābādhaṃ na karonti taṃ senāsanaṃ evaṃ jānitvā paccavekkhitvā paṭisevanto  bhikkhu paṭisaṅkhā yoniso senāsanaṃ utuparissayavinodanatthaṃ paṭisevatīti veditabbo
nti ettha rogassa paṭiayanaṭṭhena paccayo paccanīkagamanaṭṭhenāti attho yassa kassaci sappāyassetaṃ adhivacanaṃ bhisakkassa kammaṃ tena anuññātattāti bhesajjaṃ gilānapaccayova bhesajjaṃ gilānapaccayabhesajjaṃ yaṃ kiñci gilānassa sappāyaṃ bhisakkakammaṃ telamadhuphāṇitādīti vuttaṃ hoti parikkhāroti pana sattahi nagaraparikkhārehi suparikkhattaṃ hotītiādīsu  parivāro vuccati ratho sīlaparikkhāro jhānakkho cakkavīriyotiādīsu  alaṅkāro ye ca kho ime pabbajitena jīvitaparikkhārā samudānetabbātiādīsu  sambhāro idha pana sambhāropi parivāropi vaṭṭati tañca gilānapaccayabhesajjaṃ jīvitassa parivāropi hoti jīvitanāsakābādhuppattiyā antaraṃ adatvā rakkhaṇato sambhāropi yathāciraṃ pavattati evamassa kāraṇabhāvato tasmā parikkhāroti vuccati evaṃ gilānapaccayabhesajjañca taṃ parikkhāro cāti gilānapaccayabhesajjaparikkhāro taṃ  gilānapaccayabhesajjaparikkhāraṃ gilānassa yaṃ kiñci sappāyaṃ bhisakkānuññātaṃ telamadhuphāṇitādijīvitaparikkhāranti vuttaṃ hoti
nti jātānaṃ bhūtānaṃ nibbattānaṃ nti ettha byābādhoti dhātukkhobho taṃsamuṭṭhānā ca kuṭṭhagaṇḍapīḷakādayo byābādhato uppannattā veyyābādhikā nti dukkhavedanā akusalavipākavedanā tāsaṃ veyyābādhikānaṃ vedanānaṃ ti niddukkhaparamatāya yāva taṃ dukkhaṃ sabbaṃ pahīnaṃ hoti tāvāti attho
ti paccayasantosena santuṭṭho hoti ti thūlasukhumalūkhapaṇītathirajiṇṇānaṃ yena kenaci atha kho yathāladdhādīnaṃ itarītarena yena kenaci santuṭṭho hotīti  attho cīvarasmiñhi tayo  santosā yathālābhasantoso yathābalasantoso yathāsāruppasantosoti piṇḍapātādīsupi eseva nayo
ti eko santuṭṭho hoti santosassa vaṇṇaṃ na katheti eko na santuṭṭho hoti santosassa vaṇṇaṃ katheti eko neva santuṭṭho hoti na santosassa vaṇṇaṃ katheti eko santuṭṭho ca hoti santosassa vaṇṇaṃ katheti taṃ dassetuṃ ti vuttaṃ nti dūteyyapahīnagamanānuyogappabhedaṃ nānappakāraṃ anesanaṃ nti ayuttaṃ ti alabhitvā yathā ekacco kathaṃ nu kho cīvaraṃ labhissāmīti puññavantehi bhikkhūhi saddhiṃ ekato hutvā kohaññaṃ karonto uttassati paritassati santuṭṭho bhikkhu evaṃ ti dhammena samena labhitvā ti vigatalobhavanto ti adhimattataṇhāya mucchaṃ anāpanno ti taṇhāya anotthaṭo apariyonaddho ti anesanāpattiyañca gadhitaparibhoge ca ādīnavaṃ passamāno ti yāvadeva sītassa paṭighātāyāti  vuttaṃ nissaraṇaṃ eva pajānanto ti yena kenaci cīvarena santuṭṭhiyā ti ahaṃ paṃsukūliko mayā upasampadamāḷeyeva paṃsukūlikaṅgaṃ gahitaṃ ko mayā sadiso atthīti attukkaṃsanaṃ na karoti ti ime panaññe bhikkhū na paṃsukūlikāti vā paṃsukūlikamattampi etesaṃ natthīti vā evaṃ paraṃ na vambheti
ti yo tasmiṃ cīvarasantose vaṇṇavādī tāsu vā dakkho cheko byatto ti sātaccakiriyāya ālasiyavirahito ti sampajānapaññāya ceva satiyā ca yutto ti na adhunuppattike ti aggoti jānitabbe ti ariyānaṃ vaṃse patiṭṭhito ariyavaṃsoti ca yathā hi khattiyavaṃso brāhmaṇavaṃso vessavaṃso suddavaṃso  samaṇavaṃso kulavaṃso rājavaṃso evaṃ ayampi aṭṭhamo ariyavaṃso ariyatanti ariyapaveṇī nāma hoti so kho panāyaṃ ariyavaṃso imesaṃ vaṃsānaṃ mūlagandhādīnaṃ kāḷānusārigandhādayo viya aggamakkhāyati ke pana te ariyā yesaṃ eso vaṃsoti ariyā vuccanti buddhā ca paccekabuddhā ca tathāgatasāvakā ca etesaṃ ariyānaṃ vaṃsoti ariyavaṃso ito pubbe hi satasahassakappādikānaṃ catunnaṃ asaṅkhyeyyānaṃ  matthake taṇhaṅkaro meṅkero saraṇaṅkaro dīpaṅkaroti cattāro buddhā uppannā te ariyā tesaṃ ariyānaṃ vaṃsoti ariyavaṃso tesaṃ buddhānaṃ parinibbānato aparabhāge ekaṃ asaṅkhyeyyaṃ atikkamitvā koṇḍañño nāma buddho uppanno imasmiṃ kappe kakusandho koṇāgamano kassapo amhākaṃ bhagavā gotamoti cattāro buddhā uppannā tesaṃ ariyānaṃ vaṃsoti ariyavaṃso api ca atītānāgatapaccuppannānaṃ sabbabuddhapaccekabuddhasāvakānaṃ ariyānaṃ vaṃsoti ariyavaṃso tasmiṃ ariyavaṃse patiṭṭhito
ti yena kenaci piṇḍapātena dīsupi eseva nayo ti cakkhādīsu āyatanesu
ti saññato ti yattavā ti ativiya yattavā ti rakkhito ti mañjūsāya viya paṭṭhapito ti paṭisāmito ti dvārasaṃvaraṇena pihito ti garahito ti apasādito ti ghaṭṭanamāpādito ti avamaññito ti akkosito
ti mammacchedanavacanena ti dāruṇena ti paṭippharitvā na katheyya
ti anuppannuppādanena uppannasevanena ca jhānena anuyutto ti catutthajjhānupekkhaṃ uppādetvā samāhitacitto ti  kāmavitakkādivitakkañca kāmasaññādikaṃ vitakkassa āsayañca hatthakukkuccādikukkuccañca upacchindeyya
ti tasmiṃ attabhāve anuppannassa vā uppajjitvā parihīnassa vā paṭhamajjhānassa uppādanatthaṃ attano santāne paṭilābhatthaṃ tiādīsu ettha ādarena sevati paguṇaṃ karoti  vaḍḍheti  punappunaṃ karoti
ti  catutthajjhāne uppannā tatramajjhattupekkhā ti sabhāvapadaṃ ti upapattito ikkhanākāro ti adhikā hutvā ikkhanā ti cittassa samatā cittassa ūnātirittataṃ vajjetvā samabhāvo ti cittassa appagabbhatā athaddhabhāvoti attho ti na sattassa na posassa cittassa majjhattabhāvoti attho ti catutthasmiṃ jhānasmiṃ uppannaṃ tatramajjhattupekkhaṃ paṭicca ti ekārammaṇe pavattacitto ti uddhaccavirahito na vikkhittacitto
nava vitakkā vuttanayā eva ti kāmavitakkaṃ vitakkentassa uppannā kāmasaññā tesaṃ vitakkānaṃ āsayo vasanokāsoti kāmasaññāsayo dīsupi eseva nayo
ti upajjhāyādīhi vācāhi codito samāno satimā hutvā taṃ codanaṃ abhinandeyya nti ñāṇasamuṭṭhitaṃ vācaṃ pamuñceyya nti ativelaṃ pana vācaṃ kālavelañca sīlavelañca atikkantaṃ nappamuñceyya ti janaparivādakathāya ti cetanaṃ na uppādeyya
nti idaṃ tava na pattaṃ nti tava payogaṃ asāruppaṃ nti tava payogaṃ na sīle patiṭṭhanti asīlaṭṭhaṃ sīle ṭhitassa payogaṃ na hotīti vuttaṃ hoti keci asiliṭṭhanti paṭhanti amaṭṭhavacananti atthaṃ vaṇṇayanti
nti tattha tattha nidahitvā ṭhapitānaṃ hiraññasuvaṇṇādipūrānaṃ nidhikumbhīnaṃ nti  kicchajīvike  duggatamanusse anukampaṃ katvā ehi sukhena te  jīvanupāyaṃ dassessāmīti nidhiṭṭhānaṃ netvā hatthaṃ pasāretvā imaṃ gahetvā sukhaṃ jīvāti ācikkhitāraṃ viya nti dve vajjadassino iminā naṃ asāruppena vā khalitena vā saṅghamajjhe niggaṇhissāmīti randhagavesako ca aññātaṃ ñāpanatthāya ñātaṃ anuggaṇhatthāya sīlādinā cassa vuddhikāmatāya taṃ taṃ vajjaṃ olokanena ullapanasabhāvasaṇṭhito ca ayaṃ idha adhippeto yathā hi duggatamanusso imaṃ gaṇhāhīti tajjetvā poṭṭhetvāpi nidhiṃ dassente kopaṃ na karoti pamuditova hoti evameva evarūpe puggale asāruppaṃ vā khalitaṃ vā disvā ācikkhante kopo na kātabbo tuṭṭheneva bhavitabbaṃ bhante mahantaṃ vo kataṃ kammaṃ mayhaṃ ācariyupajjhāyaṭṭhāne ṭhatvā ovadantehi punapi maṃ vadeyyāthāti pavāretabbameva nti ekacco hi saddhivihārikādīnaṃ asāruppaṃ vā khalitaṃ vā disvā ayaṃ me mukhodakadānādīhi sakkaccaṃ upaṭṭhahati sace naṃ vakkhāmi na maṃ upaṭṭhahissati evaṃ mama parihāni bhavissatīti vattuṃ avisahanto na niggayhavādī nāma hoti so imasmiṃ sāsane kacavaraṃ ākirati yo pana tathārūpaṃ vajjaṃ disvā vajjānurūpaṃ tajjetvā paṇāmento daṇḍakammaṃ karonto vihārā nīharanto sikkhāpeti ayaṃ niggayhavādī nāma seyyathāpi sammāsambuddho vuttañhetaṃ  niggayha niggayhāhaṃ ānanda vakkhāmi pavayha pavayhāhaṃ ānanda vakkhāmi yo sāro so ṭhassatīti  nti dhammojapaññāya samannāgataṃ nti evarūpaṃ paṇḍitaṃ bhajeyya payirupāseyya tādisañhi ācariyaṃ bhajamānassa antevāsikassa seyyova hoti na pāpiyo vuḍḍhiyeva hoti no parihānīti
ti uppanne vatthusmiṃ vadanto ovadati nāma anuppanne ayasopi te siyātiādivasena anāgataṃ dassento anusāsati nāma sammukhā vadantopi ovadati nāma parammukhā  dūtaṃ vā sāsanaṃ vā pesento anusāsati nāma sakiṃ vadantopi ovadati nāma punappunaṃ vadanto anusāsati nāma ovadanto eva vā anusāsati nāmāti evaṃ ovadeyya anusāseyya ti akusaladhammā nivāreyya kusaladhamme patiṭṭhapeyyāti attho ti so evarūpo puggalo buddhādīnaṃ sappurisānaṃ piyo hoti ye  pana adiṭṭhadhammā avitiṇṇaparalokā āmisacakkhukā jīvikatthāya pabbajitā tesaṃ asataṃ so ovādako anusāsako na tvaṃ amhākaṃ upajjhāyo na ācariyo kasmā amhākaṃ ovadasīti evaṃ mukhasattīhi vijjhantānaṃ appiyo hotīti
nti  apalokanakammādikaṃ ekakammaṃ ti nidānuddesādiko ekuddeso ti samānasikkhatā nti kodhena pahatacittabhāvaṃ nti thaddhabhāvaṃ ti buddhadhammasaṅghasikkhāsabrahmacārīsu pañcasupi cittassa thaddhabhāve
nti ñāṇasampayuttacittena uppāditaṃ vākyaṃ ti vissajjeyya nti atthasahitaṃ kāraṇasahitaṃ nti dhammena yuttaṃ ti kālātītaṃ vācaṃ na katheyya tassa kālassa atikkantattā nti mariyādātītaṃ vacanaṃ na bhaṇeyya vacanamariyādassa atikkantattā ubhayavasena kālavelā
ti attano vacanakāle asampatte nti velātikkantaṃ katvā atirekappamāṇaṃ bhāsati ti nigghātito sayati ti kākiyā paṭijaggito kokilāya abbhantare jāto kokilapotako viya
nti atha idāni ito parampi ti rūparāgādīni pañca rajāni ti yesaṃ upaṭṭhitassati hutvāva vinayanatthaṃ tisso sikkhā sikkheyya evaṃ sikkhanto hi  na aññeti
ti  rūpārammaṇaṃ paṭicca uppanno rāgādirajo dīsupi eseva nayo
 tato so tesaṃ vinayāya sikkhanto anukkamena  ti gāthā tattha ti rūpādīsu ti so bhikkhu yvāyaṃ uddhate citte samathassa  kālotiādinā  nayena kālo vutto tena kālena sabbaṃ saṅkhatadhammaṃ aniccādinayena parivīmaṃsamāno ti so ekaggacitto sabbaṃ mohāditamaṃ vihaneyya natthi ettha saṃsayo
ti vīriyindriyavasena citte avūpasante balavavīriyañhi mandasamādhiṃ vīriyassa uddhaccapakkhattā uddhaccaṃ abhibhavati evaṃ uddhate citte ti samādhissa bhāvanāya kālo ti upacārappanāhi citte samāhite balavasamādhi hi mandavīriyaṃ samādhissa kosajjapakkhattā kosajjaṃ abhibhavati samādhi vīriyena saññojito kosajje patituṃ na labhati vīriyaṃ samādhinā saññojitaṃ uddhacce patituṃ na labhati  tasmā tadubhayaṃ samaṃ kātabbaṃ ubhayasamatāya hi appanā hoti ti evaṃ samāhite aniccādivasena vividhāya passanāya kālo samādhikammikassa balavatīpi saddhā vaṭṭati evaṃ saddahanto okappento appanaṃ pāpuṇāti samādhipaññāsu pana samādhikammikassa balavatī ekaggatā vaṭṭati evañhi so appanaṃ pāpuṇāti vipassanākammikassa pana paññā balavatī vaṭṭati evañhi so lakkhaṇappaṭivedhaṃ pāpuṇāti ubhinnaṃ pana samattepi appanā hoti eva
nti yasmiṃ samaye atisithilavīriyatādīhi līnaṃ cittaṃ hoti tasmiṃ samaye dhammavicayavīriyapītisambojjhaṅgasamuṭṭhāpanena taṃ cittaṃ paggaṇhāti ti yasmiṃ samaye accāraddhavīriyatādīhi uddhataṃ cittaṃ hoti tasmiṃ samaye passaddhisamādhiupekkhāsambojjhaṅgasamuṭṭhāpanena taṃ cittaṃ niggaṇhāti ti yasmiṃ samaye cittaṃ paññāpayogamandatāya vā upasamasukhānaṃ vigamena vā nirassādaṃ hoti  tasmiṃ samaye aṭṭhasaṃvegavatthupaccavekkhaṇena saṃvejeti aṭṭha saṃvegavatthūni nāma  jātijarābyādhimaraṇāni cattāri apāyadukkhaṃ pañcamaṃ atīte vaṭṭamūlakaṃ dukkhaṃ anāgate vaṭṭamūlakaṃ dukkhaṃ paccuppanne āhārapariyeṭṭhimūlakaṃ dukkhanti ratanattayaguṇānussaraṇenāssa pasādaṃ janeti ayaṃ vuccati sampahaṃsati kālenāti ti yasmiṃ samaye  saddhāpaññānaṃ samādhivīriyānañca samabhāvo tasmiṃ kāle cittaṃ samādaheyya
ti yasmiṃ samaye sammā paṭipattiṃ āgamma alīnaṃ anuddhataṃ anirassādaṃ ārammaṇe samappavattaṃ samathavīthipaṭipannaṃ cittaṃ hoti tadāssa paggahaniggahasampahaṃsanesu na byāpāraṃ āpajjati sārathi viya samappavattesu assesu ayaṃ vuccati ajjhupekkhati kālenāti ti eso vuttappakāro kammaṭṭhānayoge niyutto paggahaniggahasampahaṃsanasamādahanaajjhupekkhanakālesu cheko byatto tiādinā paggahādikālaṃ pucchati
idāni paggahādikālaṃ vissajjento tiādimāha atisithilavīriyatādīhi citte līnabhāvaṃ gate dhammavicayavīriyapītisambojjhaṅgasamuṭṭhāpanena paggaho ti accāraddhavīriyatādīhi uddhate citte passaddhisamādhiupekkhāsambojjhaṅgasamuṭṭhāpanena niggaho ti paññāpayogamandatāya vā upasamasukhānaṃ  vigamena vā assādavirahitaṃ gataṃ aṭṭhasaṃvegavatthupaccavekkhaṇena vā ratanattayaguṇānussaraṇena vā tasmiṃ khaṇe cittaṃ sampahaṃseyya
nti yasmiṃ kāle vuttanayeneva sampahaṃsitaṃ cittaṃ hoti nti vīriyasamādhīhi saññojitattā līnuddhaccavirahitañca hoti ti samatho ca nimittañca samathanimittaṃ tassa samathanimittassa ti yo so līnuddhaccavirahitakālo vutto so kālo ti jhānasampayuttaṃ cittaṃ kasiṇādigocarajjhatte toseyya abhiramāpeyya
ti etena vuttaupāyena eva kāro padasandhivasena vutto ti yadā upacārappanāhi taṃ cittaṃ samāhitaṃ tadā samāhitaṃ cittanti jānitvā paggahaniggahasampahaṃsanesu byāpāraṃ akatvā tasmiṃ khaṇe ajjhupekkhanameva kareyya
idāni  kimhi kālamhi paggāhoti puṭṭhagāthaṃ nigamento tiādimāha ti kālānukālaṃ samādhisampayuttacittassa ārammaṇaṃ sallakkheyya upaparikkheyyāti attho sesaṃ sabbattha pākaṭameva evaṃ arahattanikūṭena desanaṃ niṭṭhāpesīti




