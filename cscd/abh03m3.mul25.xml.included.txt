

 na  vattabbaṃ  buddho bhagavā manussaloke aṭṭhāsīti āmantā nanu atthi buddhavutthāni cetiyāni ārāmavihāragāmanigamanagarāni raṭṭhāni janapadānīti āmantā hañci atthi buddhavutthāni cetiyāni ārāmavihāragāmanigamanagarāni raṭṭhāni janapadāni tena vata re vattabbe  buddho bhagavā manussaloke aṭṭhāsīti
na vattabbaṃ  buddho bhagavā manussaloke aṭṭhāsīti āmantā nanu bhagavā lumbiniyā jāto bodhiyā mūle abhisambuddho bārāṇasiyaṃ bhagavatā dhammacakkaṃ pavattitaṃ cāpāle  cetiye āyusaṅkhāro ossaṭṭho kusinārāyaṃ bhagavā parinibbutoti āmantā hañci  bhagavā lumbiniyā jāto kusinārāyaṃ bhagavā parinibbuto tena vata re vattabbe  buddho bhagavā manussaloke aṭṭhāsīti
na vattabbaṃ  buddho bhagavā manussaloke aṭṭhāsīti āmantā nanu vuttaṃ bhagavatā  ekamidāhaṃ bhikkhave samayaṃ ukkaṭṭhāyaṃ viharāmi subhagavane sālarājamūleti  ekamidāhaṃ bhikkhave samayaṃ uruvelāyaṃ viharāmi ajapālanigrodhe paṭhamābhisambuddhoti  ekamidāhaṃ bhikkhave samayaṃ rājagahe viharāmi veḷuvane kaḷandakanivāpeti  ekamidāhaṃ bhikkhave samayaṃ sāvatthiyaṃ viharāmi jetavane anāthapiṇḍikassa ārāmeti  ekamidāhaṃ bhikkhave samayaṃ vesāliyaṃ viharāmi mahāvane kūṭāgārasālāyanti  attheva suttantoti āmantā tena hi buddho bhagavā manussaloke aṭṭhāsīti
 buddho bhagavā manussaloke aṭṭhāsīti āmantā nanu bhagavā loke jāto loke saṃvaḍḍho lokaṃ abhibhuyya viharati anupalitto lokenāti  āmantā hañci bhagavā loke jāto loke saṃvaḍḍho lokaṃ abhibhuyya viharati anupalitto lokena no ca vata re vattabbe  buddho bhagavā manussaloke aṭṭhāsīti



 na vattabbaṃ  buddhena bhagavatā dhammo desitoti āmantā kena desitoti abhinimmitena desitoti abhinimmito jino satthā sammāsambuddho sabbaññū sabbadassāvī dhammassāmī dhammappaṭisaraṇoti na hevaṃ vattabbe
na  vattabbaṃ  buddhena bhagavatā dhammo desitoti āmantā kena desitoti āyasmatā ānandena desitoti āyasmā ānando jino satthā sammāsambuddho sabbaññū sabbadassāvī dhammassāmī dhammappaṭisaraṇoti na hevaṃ vattabbe
 na vattabbaṃ  buddhena bhagavatā dhammo desitoti āmantā nanu  vuttaṃ bhagavatā  saṃkhittenapi kho ahaṃ sāriputta dhammaṃ deseyyaṃ vitthārenapi  kho ahaṃ sāriputta dhammaṃ deseyyaṃ saṃkhittavitthārenapi kho ahaṃ sāriputta dhammaṃ deseyyaṃ aññātāro ca dullabhāti  attheva suttantoti āmantā tena hi buddhena bhagavatā dhammo desitoti
 na vattabbaṃ  buddhena bhagavatā dhammo desitoti āmantā nanu vuttaṃ bhagavatā  abhiññāyāhaṃ bhikkhave dhammaṃ desemi no anabhiññāya sanidānāhaṃ bhikkhave dhammaṃ desemi no anidānaṃ  sappāṭihāriyāhaṃ bhikkhave dhammaṃ desemi no appāṭihāriyaṃ tassa  mayhaṃ bhikkhave abhiññāya dhammaṃ desayato no anabhiññāya sanidānaṃ dhammaṃ desayato no anidānaṃ sappāṭihāriyaṃ dhammaṃ desayato no appāṭihāriyaṃ karaṇīyo ovādo karaṇīyā anusāsanī alañca pana vo bhikkhave tuṭṭhiyā alaṃ attamanatāya alaṃ somanassāya  sammāsambuddho bhagavā svākkhāto dhammo suppaṭipanno saṅghoti imasmiñca pana veyyākaraṇasmiṃ bhaññamāne dasasahassilokadhātu akampitthāti  attheva suttantoti āmantā tena hi buddhena bhagavatā dhammo desitoti



 natthi buddhassa bhagavato karuṇāti āmantā natthi buddhassa bhagavato mettāti  na  hevaṃ vattabbe natthi buddhassa bhagavato karuṇāti āmantā natthi buddhassa bhagavato muditā upekkhāti na hevaṃ vattabbe
atthi buddhassa bhagavato mettāti āmantā atthi buddhassa bhagavato karuṇāti na hevaṃ vattabbe atthi buddhassa  bhagavato muditā upekkhāti āmantā atthi buddhassa bhagavato karuṇāti na hevaṃ vattabbe
natthi  buddhassa bhagavato karuṇāti āmantā bhagavā akāruṇikoti na hevaṃ vattabbe nanu bhagavā kāruṇiko lokahito lokānukampako lokatthacaroti āmantā hañci bhagavā kāruṇiko lokahito lokānukampako lokatthacaro no ca vata re vattabbe  natthi buddhassa bhagavato karuṇāti
natthi buddhassa bhagavato karuṇāti āmantā nanu bhagavā mahākaruṇāsamāpattiṃ samāpajjīti āmantā hañci bhagavā mahākaruṇāsamāpattiṃ samāpajji no ca vata re vattabbe  natthi buddhassa bhagavato karuṇāti
 atthi buddhassa bhagavato karuṇāti āmantā bhagavā sarāgoti na hevaṃ vattabbe tena hi natthi buddhassa bhagavato karuṇāti



 buddhassa  bhagavato uccārapassāvo ativiya aññe gandhajāte adhiggaṇhātīti  āmantā bhagavā gandhabhojīti na  hevaṃ vattabbe nanu bhagavā odanakummāsaṃ bhuñjatīti āmantā hañci bhagavā odanakummāsaṃ bhuñjati no ca vata re vattabbe  buddhassa bhagavato uccārapassāvo ativiya aññe gandhajāte adhiggaṇhātīti
buddhassa bhagavato uccārapassāvo ativiya aññe gandhajāte adhiggaṇhātīti āmantā atthi keci buddhassa bhagavato uccārapassāvaṃ nhāyanti vilimpanti ucchādenti  peḷāya paṭisāmenti karaṇḍāya nikkhipanti āpaṇe pasārenti tena ca gandhena gandhakaraṇīyaṃ karontīti na hevaṃ vattabbe



 ekena  ariyamaggena cattāri sāmaññaphalāni sacchikarotīti āmantā catunnaṃ phassānaṃ catunnaṃ saññānaṃ samodhānaṃ hotīti na hevaṃ vattabbe ekena ariyamaggena cattāri sāmaññaphalāni sacchikarotīti āmantā sotāpattimaggenāti  na hevaṃ vattabbe sakadāgāmi anāgāmimaggenāti na hevaṃ vattabbe
katamena maggenāti arahattamaggenāti arahattamaggena sakkāyadiṭṭhiṃ vicikicchaṃ sīlabbataparāmāsaṃ  jahatīti na hevaṃ vattabbe arahattamaggena sakkāyadiṭṭhiṃ vicikicchaṃ sīlabbataparāmāsaṃ jahatīti āmantā nanu tiṇṇaṃ saṃyojanānaṃ pahānaṃ sotāpattiphalaṃ vuttaṃ bhagavatāti āmantā hañci tiṇṇaṃ saṃyojanānaṃ pahānaṃ sotāpattiphalaṃ vuttaṃ  bhagavatā no ca vata re vattabbe  arahattamaggena sakkāyadiṭṭhiṃ vicikicchaṃ sīlabbataparāmāsaṃ jahatīti
arahattamaggena oḷārikaṃ kāmarāgaṃ oḷārikaṃ byāpādaṃ jahatīti na hevaṃ vattabbe arahattamaggena oḷārikaṃ kāmarāgaṃ oḷārikaṃ byāpādaṃ jahatīti āmantā nanu kāmarāgabyāpādānaṃ tanubhāvaṃ sakadāgāmiphalaṃ vuttaṃ bhagavatāti āmantā hañci kāmarāgabyāpādānaṃ tanubhāvaṃ sakadāgāmiphalaṃ vuttaṃ bhagavatā no ca vata re vattabbe  arahattamaggena oḷārikaṃ kāmarāgaṃ oḷārikaṃ byāpādaṃ jahatīti
arahattamaggena aṇusahagataṃ kāmarāgaṃ aṇusahagataṃ byāpādaṃ jahatīti na hevaṃ vattabbe arahattamaggena aṇusahagataṃ kāmarāgaṃ aṇusahagataṃ byāpādaṃ jahatīti āmantā  nanu kāmarāgabyāpādānaṃ anavasesappahānaṃ anāgāmiphalaṃ vuttaṃ bhagavatāti āmantā hañci kāmarāgabyāpādānaṃ anavasesappahānaṃ anāgāmiphalaṃ vuttaṃ bhagavatā no ca vata re vattabbe  arahattamaggena aṇusahagataṃ kāmarāgaṃ aṇusahagataṃ byāpādaṃ jahatīti
 na vattabbaṃ  ekena ariyamaggena cattāri sāmaññaphalāni sacchikarotīti āmantā bhagavatā sotāpattimaggo bhāvitoti āmantā  bhagavā sotāpannoti na hevaṃ vattabbe bhagavatā sakadāgāmi anāgāmimaggo bhāvitoti āmantā bhagavā anāgāmīti na hevaṃ vattabbe
 bhagavā ekena ariyamaggena cattāri sāmaññaphalāni sacchikaroti sāvakā catūhi ariyamaggehi cattāri sāmaññaphalāni sacchikarontīti āmantā sāvakā buddhassa bhagavato adiṭṭhaṃ dakkhanti anadhigataṃ adhigacchanti asacchikataṃ sacchikarontīti na hevaṃ vattabbe



 jhānā  jhānaṃ saṅkamatīti āmantā paṭhamā  jhānā tatiyaṃ jhānaṃ saṅkamatīti na hevaṃ vattabbe jhānā jhānaṃ saṅkamatīti āmantā dutiyā jhānā catutthaṃ jhānaṃ saṅkamatīti na hevaṃ vattabbe
paṭhamā jhānā dutiyaṃ jhānaṃ saṅkamatīti āmantā yā paṭhamassa jhānassa uppādāya āvaṭṭanā paṇidhi sāva dutiyassa jhānassa uppādāya āvaṭṭanā paṇidhīti na hevaṃ vattabbe
paṭhamā jhānā dutiyaṃ jhānaṃ saṅkamati na vattabbaṃ   yā paṭhamassa jhānassa uppādāya āvaṭṭanā paṇidhi sāva dutiyassa jhānassa uppādāya āvaṭṭanā paṇidhīti āmantā dutiyaṃ jhānaṃ anāvaṭṭentassa uppajjati appaṇidahantassa uppajjatīti na hevaṃ vattabbe nanu dutiyaṃ jhānaṃ āvaṭṭentassa uppajjati paṇidahantassa uppajjatīti āmantā hañci dutiyaṃ jhānaṃ āvaṭṭentassa uppajjati paṇidahantassa uppajjati no ca vata re vattabbe  paṭhamā jhānā dutiyaṃ jhānaṃ saṅkamatīti
paṭhamā jhānā dutiyaṃ jhānaṃ saṅkamatīti āmantā paṭhamaṃ jhānaṃ kāme ādīnavato manasikaroto uppajjatīti āmantā dutiyaṃ jhānaṃ kāme ādīnavato manasikaroto uppajjatīti na hevaṃ vattabbe
paṭhamaṃ  jhānaṃ savitakkaṃ savicāranti āmantā  dutiyaṃ jhānaṃ savitakkaṃ savicāranti na hevaṃ vattabbe paṭhamā jhānā dutiyaṃ jhānaṃ saṅkamatīti āmantā taññeva paṭhamaṃ jhānaṃ taṃ dutiyaṃ jhānanti na hevaṃ vattabbe
 dutiyā  jhānā tatiyaṃ jhānaṃ saṅkamatīti āmantā yā dutiyassa jhānassa uppādāya āvaṭṭanā paṇidhi sāva tatiyassa jhānassa uppādāya āvaṭṭanā paṇidhīti na hevaṃ vattabbe
dutiyā jhānā tatiyaṃ jhānaṃ saṅkamati na vattabbaṃ  yā dutiyassa jhānassa uppādāya āvaṭṭanā paṇidhi sāva tatiyassa jhānassa uppādāya āvaṭṭanā paṇidhīti āmantā  tatiyaṃ jhānaṃ anāvaṭṭentassa uppajjati appaṇidahantassa uppajjatīti na hevaṃ vattabbe  nanu tatiyaṃ jhānaṃ āvaṭṭentassa uppajjati paṇidahantassa uppajjatīti āmantā hañci tatiyaṃ jhānaṃ āvaṭṭentassa uppajjati paṇidahantassa uppajjati no ca vata re vattabbe  dutiyā jhānā tatiyaṃ jhānaṃ saṅkamatīti
dutiyā jhānā tatiyaṃ jhānaṃ saṅkamatīti āmantā dutiyaṃ jhānaṃ vitakkavicāre ādīnavato manasikaroto uppajjatīti āmantā tatiyaṃ jhānaṃ vitakkavicāre ādīnavato manasikaroto uppajjatīti na hevaṃ vattabbe
dutiyaṃ jhānaṃ sappītikanti āmantā tatiyaṃ jhānaṃ sappītikanti na  hevaṃ vattabbe dutiyā jhānā tatiyaṃ jhānaṃ saṅkamatīti āmantā taññeva dutiyaṃ jhānaṃ taṃ tatiyaṃ jhānanti na hevaṃ vattabbe
 tatiyā jhānā catutthaṃ jhānaṃ saṅkamatīti āmantā yā tatiyassa jhānassa uppādāya āvaṭṭanā paṇidhi sāva catutthassa jhānassa uppādāya āvaṭṭanā paṇidhīti na hevaṃ vattabbe
tatiyā jhānā catutthaṃ jhānaṃ saṅkamati na vattabbaṃ  yā tatiyassa jhānassa uppādāya āvaṭṭanā paṇidhi sāva catutthassa jhānassa uppādāya āvaṭṭanā paṇidhīti āmantā catutthaṃ jhānaṃ anāvaṭṭentassa uppajjati appaṇidahantassa  uppajjatīti na hevaṃ vattabbe nanu catutthaṃ jhānaṃ āvaṭṭentassa uppajjati paṇidahantassa  uppajjatīti āmantā hañci  catutthaṃ jhānaṃ āvaṭṭentassa uppajjati paṇidahantassa uppajjati no ca vata re vattabbe  tatiyā jhānā catutthaṃ jhānaṃ saṅkamatīti
tatiyā jhānā catutthaṃ jhānaṃ saṅkamatīti āmantā tatiyaṃ jhānaṃ pītiṃ ādīnavato manasikaroto uppajjatīti āmantā catutthaṃ jhānaṃ pītiṃ ādīnavato manasikaroto uppajjatīti na hevaṃ vattabbe
tatiyaṃ jhānaṃ sukhasahagatanti āmantā catutthaṃ jhānaṃ sukhasahagatanti na  hevaṃ vattabbe tatiyā jhānā catutthaṃ jhānaṃ saṅkamatīti āmantā taññeva tatiyaṃ jhānaṃ taṃ catutthaṃ jhānanti na hevaṃ vattabbe
 na vattabbaṃ  jhānā jhānaṃ saṅkamatīti āmantā nanu vuttaṃ bhagavatā  idha bhikkhave bhikkhu vivicceva kāmehi catutthaṃ jhānaṃ upasampajja viharatīti  attheva suttantoti āmantā tena hi jhānā jhānaṃ saṅkamatīti



 atthi  jhānantarikāti āmantā atthi phassantarikā atthi saññantarikāti na hevaṃ vattabbe
atthi jhānantarikāti āmantā dutiyassa ca jhānassa tatiyassa ca jhānassa antare atthi jhānantarikāti na hevaṃ vattabbe
atthi  jhānantarikāti āmantā tatiyassa ca jhānassa catutthassa ca jhānassa antare atthi jhānantarikāti na hevaṃ vattabbe
dutiyassa ca jhānassa tatiyassa ca jhānassa antare natthi jhānantarikāti āmantā hañci dutiyassa ca jhānassa tatiyassa ca jhānassa antare natthi  jhānantarikā no ca vata re vattabbe  atthi jhānantarikāti
tatiyassa  ca jhānassa catutthassa ca jhānassa antare natthi jhānantarikāti āmantā hañci tatiyassa ca jhānassa catutthassa ca jhānassa antare natthi jhānantarikā no ca vata re vattabbe  atthi jhānantarikāti
 paṭhamassa ca jhānassa dutiyassa ca jhānassa antare atthi jhānantarikāti āmantā dutiyassa ca jhānassa tatiyassa ca jhānassa antare atthi jhānantarikāti na hevaṃ vattabbe
paṭhamassa ca jhānassa dutiyassa ca jhānassa antare atthi jhānantarikāti āmantā tatiyassa ca jhānassa catutthassa ca jhānassa antare  atthi jhānantarikāti na hevaṃ vattabbe
dutiyassa ca jhānassa tatiyassa ca jhānassa antare natthi jhānantarikāti āmantā paṭhamassa ca jhānassa dutiyassa ca jhānassa antare natthi jhānantarikāti na hevaṃ vattabbe
tatiyassa ca jhānassa catutthassa ca jhānassa antare natthi jhānantarikāti āmantā paṭhamassa ca jhānassa dutiyassa ca jhānassa antare natthi jhānantarikāti na hevaṃ vattabbe
 avitakko  vicāramatto samādhi jhānantarikāti āmantā savitakko savicāro samādhi jhānantarikāti na hevaṃ vattabbe
avitakko vicāramatto samādhi jhānantarikāti āmantā avitakko  avicāro samādhi jhānantarikāti na hevaṃ vattabbe
savitakko savicāro samādhi na jhānantarikāti āmantā avitakko vicāramatto samādhi na jhānantarikāti na hevaṃ vattabbe
avitakko avicāro samādhi na jhānantarikāti āmantā avitakko vicāramatto samādhi na jhānantarikāti na hevaṃ vattabbe
 dvinnaṃ jhānānaṃ paṭuppannānamantare avitakko vicāramatto samādhīti āmantā nanu avitakke vicāramatte samādhimhi vattamāne paṭhamaṃ jhānaṃ niruddhaṃ dutiyaṃ jhānaṃ paṭuppannanti āmantā hañci avitakke vicāramatte  samādhimhi vattamāne paṭhamaṃ  jhānaṃ niruddhaṃ dutiyaṃ jhānaṃ paṭuppannaṃ no ca vata re vattabbe  dvinnaṃ jhānānaṃ paṭuppannānamantare avitakko vicāramatto samādhi jhānantarikāti
 avitakko vicāramatto samādhi na jhānantarikāti āmantā avitakko vicāramatto samādhi paṭhamaṃ jhānaṃ dutiyaṃ jhānaṃ tatiyaṃ jhānaṃ catutthaṃ jhānanti na hevaṃ vattabbe tena hi avitakko vicāramatto samādhi jhānantarikāti
 avitakko vicāramatto samādhi jhānantarikāti āmantā nanu tayo samādhī vuttā bhagavatā  savitakko savicāro samādhi avitakko vicāramatto samādhi avitakko avicāro samādhīti  āmantā hañci tayo samādhī vuttā bhagavatā  savitakko avicāro samādhi no ca vata re vattabbe   avitakko vicāramatto samādhi jhānantarikāti



 samāpanno  saddaṃ suṇātīti āmantā samāpanno cakkhunā rūpaṃ passati sotena ghānena jivhāya kāyena phoṭṭhabbaṃ phusatīti na hevaṃ vattabbe
samāpanno  saddaṃ suṇātīti āmantā sotaviññāṇasamaṅgī samāpannoti na hevaṃ vattabbe nanu samādhi manoviññāṇasamaṅgissāti āmantā hañci samādhi manoviññāṇasamaṅgissa no ca vata re vattabbe  samāpanno saddaṃ suṇātīti
samādhi manoviññāṇasamaṅgissa sotaviññāṇasamaṅgī saddaṃ suṇātīti āmantā hañci samādhi manoviññāṇasamaṅgissa sotaviññāṇasamaṅgī saddaṃ suṇāti no ca vata re vattabbe  samāpanno saddaṃ suṇātīti  samādhi manoviññāṇasamaṅgissa sotaviññāṇasamaṅgī saddaṃ suṇātīti āmantā dvinnaṃ phassānaṃ dvinnaṃ cittānaṃ samodhānaṃ hotīti na hevaṃ vattabbe
 na vattabbaṃ  samāpanno saddaṃ suṇātīti āmantā nanu paṭhamassa jhānassa saddo kaṇṭako vutto bhagavatāti āmantā  hañci paṭhamassa jhānassa saddo kaṇṭako vutto bhagavatā tena vata re vattabbe  samāpanno saddaṃ suṇātīti
 paṭhamassa jhānassa saddo kaṇṭako vutto bhagavatāti samāpanno saddaṃ suṇātīti āmantā dutiyassa jhānassa vitakko vicāro kaṇṭako vutto bhagavatā atthi tassa vitakkavicārāti na hevaṃ vattabbe
paṭhamassa jhānassa saddo kaṇṭako vutto bhagavatāti samāpanno saddaṃ suṇātīti āmantā tatiyassa jhānassa pīti kaṇṭako catutthassa jhānassa assāsapassāso kaṇṭako   ākāsānañcāyatanaṃ samāpannassa  rūpasaññā kaṇṭako viññāṇañcāyatanaṃ samāpannassa ākāsānañcāyatanasaññā kaṇṭako ākiñcaññāyatanaṃ samāpannassa viññāṇañcāyatanasaññā kaṇṭako nevasaññānāsaññāyatanaṃ samāpannassa ākiñcaññāyatanasaññā kaṇṭako saññāvedayitanirodhaṃ samāpannassa saññā ca vedanā ca kaṇṭako vutto bhagavatā atthi tassa saññā ca vedanā cāti na hevaṃ vattabbe



 cakkhunā rūpaṃ passatīti āmantā rūpena rūpaṃ passatīti na hevaṃ vattabbe rūpena rūpaṃ passatīti āmantā rūpena rūpaṃ paṭivijānātīti na  hevaṃ vattabbe rūpena rūpaṃ paṭivijānātīti āmantā rūpaṃ manoviññāṇanti  na hevaṃ vattabbe cakkhunā rūpaṃ passatīti āmantā atthi cakkhussa āvaṭṭanā paṇidhīti na hevaṃ vattabbe nanu natthi cakkhussa āvaṭṭanā paṇidhīti āmantā hañci natthi cakkhussa āvaṭṭanā paṇidhi no ca vata re vattabbe  cakkhunā rūpaṃ passatīti
sotena saddaṃ suṇātīti ghānena gandhaṃ ghāyatīti jivhāya rasaṃ sāyatīti kāyena  phoṭṭhabbaṃ phusatīti āmantā rūpena rūpaṃ phusatīti na hevaṃ vattabbe
rūpena rūpaṃ phusatīti āmantā rūpena rūpaṃ paṭivijānātīti na hevaṃ vattabbe rūpena rūpaṃ paṭivijānātīti āmantā rūpaṃ manoviññāṇanti na hevaṃ vattabbe   kāyena phoṭṭhabbaṃ phusatīti āmantā atthi kāyassa āvaṭṭanā paṇidhīti na hevaṃ vattabbe nanu natthi kāyassa āvaṭṭanā paṇidhīti āmantā hañci natthi kāyassa āvaṭṭanā paṇidhi no ca vata re vattabbe  kāyena phoṭṭhabbaṃ phusatīti
 na vattabbaṃ  cakkhunā rūpaṃ passatīti kāyena phoṭṭhabbaṃ phusatīti āmantā nanu  vuttaṃ bhagavatā  idha bhikkhave bhikkhu cakkhunā rūpaṃ passati kāyena phoṭṭhabbaṃ phusatīti  attheva suttantoti āmantā tena hi cakkhunā rūpaṃ passati kāyena phoṭṭhabbaṃ phusatīti


tassuddānaṃ 
buddho bhagavā manussaloke aṭṭhāsi buddhena bhagavatā dhammo desito natthi buddhassa bhagavato karuṇā buddhassa bhagavato uccārapassāvo ativiya  aññe gandhajāte adhiggaṇhāti ekena ariyamaggena cattāri sāmaññaphalāni sacchikaroti jhānā jhānaṃ saṅkamati atthi jhānantarikā samāpanno saddaṃ suṇāti cakkhunā rūpaṃ passati kāyena phoṭṭhabbaṃ phusati
