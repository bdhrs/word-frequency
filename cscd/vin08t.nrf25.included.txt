
 evaṃ  sīmāvinicchayaṃ kathetvā idāni uposathapavāraṇāvinicchayaṃ kathetuṃ tyādimāha tattha uposathasaddo tāva 
uddese  pātimokkhassa paṇṇattiyamuposatho
upavāse ca aṭṭhaṅge uposathadine siyāti 
vacanato pātimokkhuddese paṇṇattiyaṃ upavāse aṭṭhaṅgasīle uposathadine ca vattati tathā hesa āyāmāvuso kappina uposathaṃ gamissāmātiādīsu (dī ni aṭṭha 1150 ma ni aṭṭha 385) pātimokkhuddese āgato uposatho nāma nāgarājātiādīsu (dī ni 2246) paṇṇattiyaṃ suddhassa ve sadā pheggu suddhassa uposatho sadātiādīsu (ma ni 179) upavāse evaṃ aṭṭhaṅgasamannāgato kho visākhe uposatho upavutthotiādīsu (a ni 843) aṭṭhaṅgasīle na bhikkhave uposathe sabhikkhukāāvāsā abhikkhuko āvāsotiādīsu (pāci 1048) uposathadine vattati pārisuddhiuposatho adhiṭṭhānuposathotiādīsu pārisuddhiadhiṭṭhānesupi vattati te pana pātimokkhuddese antogadhāti katvā visuṃ na vuttā idha pana pātimokkhuddese uposathadine ca vattati tattha pātimokkhuddese upavasanaṃ  sīlena upetā hutvā vasanantyattho uposathadine upavasanti etthāti  etasmiṃ divase sīlena upetā hutvā vasantītyattho
pavāraṇā-saddo pana pavāraṇā paṭikkhepe kathitājjhesanāya cāti abhidhānappadīpikāyaṃ vacanato paṭikkhepe ajjhesane ca vattati tattha yo pana bhikkhu bhuttāvī pavārito anatirittaṃ khādanīyaṃ vā bhojanīyaṃ vā  khādeyya vā bhuñjeyya vā pācittiyantiādīsu (pāci 238) paṭikkhepe saṅgho pavāreyyātiādīsu (mahāva 210) ajjhesane ajjapavāraṇā cātuddasītiādīsu (mahāva aṭṭha 212) pavāraṇādivase so pana ajjhesanadivasoyevāti visuṃ na vutto idha pana ajjhesane vattati tasmā pavārīyate  pakārena icchīyatetyattho pa-pubba varadhātu curādigaṇikāyaṃ
ettha ca kiñcāpi pāḷiyaṃ uposathakkhandhakānantaraṃ vassūpanāyikakkhandhako tadanantaraṃ pavāraṇakkhandhako saṅgīto tathāpi uposathapavāraṇakammānaṃ yebhuyyena samānattā yamakamiva bhūtattā missetvā kathento suviññeyyo hoti sallahukagantho cāti mantvā khandhakadvayasaṅgahitaṃ atthaṃ  ekeneva paricchedena dasseti ācariyo tattha cātuddasiko pannarasiko sāmaggīuposathoti divasavasena tayo uposathā hontīti sambandho catuddasiyaṃ niyutto  evaṃ  nāma saṅghasāmaggikadivase kātabbauposatho nti ettha  nāma aparakattikakāḷapakkhassa pāṭipadato paṭṭhāya phaggunapuṇṇamapariyosānā cattāro māsā  nāma phaggunassa kāḷapakkhapāṭipadato paṭṭhāya āsāḷhipuṇṇamapariyosānā cattāro māsā  nāma āsāḷhassa kāḷapakkhapāṭipadato paṭṭhāya aparakattikapuṇṇamapariyosānā cattāro māsā ti hemantassa utuno tatiye ca sattame ca pakkhe dve cātuddasikā migasiramāsassa kāḷapakkhe māghamāsassa kāḷapakkhe cāti attho evaṃ gimhassa utuno tatiye cittamāsassa kāḷapakkhe sattame jeṭṭhamāsassa  kāḷapakkhe ca vassānassa utuno tatiye sāvaṇassa kāḷapakkhe ca sattame assayujamāsassa kāḷapakkhe cāti attho ti sesā aṭṭhārasa pannarasikā
hoti cettha 
kattikassa ca kāḷamhā
yāva phaggunapuṇṇamā
hemantakāloti viññeyyo
aṭṭha honti uposathā
phaggunassa ca kāḷamhā
yāva āsāḷhipuṇṇamā
gimhakāloti viññeyyo
aṭṭha honti uposathā
āsāḷhassa ca kāḷamhā
yāva kattikapuṇṇamā
vassakāloti  viññeyyo
aṭṭha honti uposathā
utūnaṃ pana tiṇṇannaṃ pakkhe tatiyasattame
catuddasoti pātimokkhaṃ uddisanti nayaññunoti (kaṅkhā abhi ṭī nidānavaṇṇanā)
ti evaṃ iminā vuttanayena hemantādīnaṃ tiṇṇaṃ utūnaṃ ekekasmiṃ utumhi paccekaṃ aṭṭhaaṭṭhauposathattā ututtayasamodhānabhūte ekasmiṃ saṃvacchare catuvīsati uposathā hontīti attho nti idaṃ ekasmiṃ saṃvacchare chacātuddasikaaṭṭhārasapannarasikauposathakaraṇaṃ tāva paṭhamaṃ pakatiyā sabhāvena cārittaṃ kātabbaṃ kammaṃ hoti na bahutarāvāsikādinā kāraṇena kātabbanti attho
ti sakiṃ pakkhassa cātuddase vā pannarase vā pātimokkhaṃ uddisitunti (mahāva 136) vacanato yo pana āgantukehi āvāsikānaṃ anuvattitabbantiādivacanato (mahāva 178) ca tathārūpapaccaye sati aññasmimpi cātuddase uposathaṃ kātuṃ vaṭṭatīti attho tattha nti ekavāraṃ nti āvāsikehi ajjuposatho cātuddasoti pubbakicce kariyamāne anuvattitabbaṃ na paṭikkositabbaṃ -saddena āvāsikehi āgantukānaṃ anuvattitabbanti vacanaṃ anujānāmi bhikkhave tehi bhikkhūhi dve tayo uposathe cātuddasike kātuṃ kathaṃ mayaṃ tehi bhikkhūhi paṭhamataraṃ pavāreyyāmāti (mahāva 240) vacanañca saṅgaṇhāti ettha ca paṭhamasuttassa ekekassa utuno tatiyasattamapakkhassa cātuddase vā avasesassa pannarase vā sakiṃ pātimokkhaṃ uddisitabbanti pakaticārittavasenapi atthasambhavato āgantukehītiādīni suttāni dassitānīti veditabbaṃ ti aññasmimpi cātuddase uposathaṃ kātuṃ anurūpe āvāsikā bahutarā hontīti evamādike paccaye sati ti tiṇṇaṃ utūnaṃ tatiyasattamapakkhacātuddasato aññasmiṃ cātuddase
tatrāyaṃ  pāḷi (mahāva 178) 
idha pana bhikkhave āvāsikānaṃ bhikkhūnaṃ cātuddaso hoti āgantukānaṃ pannaraso sace āvāsikā bahutarā honti āgantukehi āvāsikānaṃ anuvattitabbaṃ sace samasamā honti āgantukehi āvāsikānaṃ anuvattitabbaṃ sace āgantukā  bahutarā honti āvāsikehi āgantukānaṃ anuvattitabbaṃ
idha pana bhikkhave āvāsikānaṃ bhikkhūnaṃ pannaraso hoti āgantukānaṃ cātuddaso sace āvāsikā bahutarā honti āgantukehi āvāsikānaṃ anuvattitabbaṃ sace samasamā honti āgantukehi āvāsikānaṃ anuvattitabbaṃ sace āgantukā bahutarā honti āvāsikehi āgantukānaṃ anuvattitabbaṃ
idha pana bhikkhave āvāsikānaṃ bhikkhūnaṃ pāṭipado hoti āgantukānaṃ pannaraso sace āvāsikā bahutarā honti āvāsikehi āgantukānaṃ nākāmā dātabbā sāmaggī āgantukehi nissīmaṃ gantvā uposatho kātabbo sace samasamā honti āvāsikehi āgantukānaṃ nākāmā dātabbā sāmaggī āgantukehi nissīmaṃ gantvā uposatho kātabbo sace āgantukā bahutarā honti āvāsikehi āgantukānaṃ sāmaggī vā dātabbā nissīmaṃ vā gantabbaṃ
idha pana bhikkhave āvāsikānaṃ bhikkhūnaṃ pannaraso hoti āgantukānaṃ pāṭipado sace āvāsikā bahutarā honti āgantukehi āvāsikānaṃ sāmaggī vā dātabbā nissīmaṃ vā gantabbaṃ sace samasamā honti āgantukehi āvāsikānaṃ sāmaggī vā dātabbā nissīmaṃ vā gantabbaṃ sace āgantukā bahutarā honti āgantukehi āvāsikānaṃ nākāmā dātabbā sāmaggī āvāsikehi nissīmaṃ gantvā uposatho kātabboti
tatrāyaṃ  aṭṭhakathā (mahāva aṭṭha 178) 
ti ettha yesaṃ pannaraso te tiroraṭṭhato vā āgatā atītaṃ vā uposathaṃ cātuddasikaṃ akaṃsūti veditabbā nti āvāsikehi ajjuposatho cātuddasoti pubbakicce kariyamāne anuvattitabbaṃ na paṭikkositabbaṃ ti na anicchāya dātabbāti
anujānāmi bhikkhavetiādimhi ayaṃ pavāraṇakkhandhakāgatā pāḷi (mahāva 240)  idha pana bhikkhave sambahulā sandiṭṭhā sambhattā bhikkhū aññatarasmiṃ āvāse vassaṃ upagacchanti tesaṃ sāmantā aññe bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā vassaṃ upagacchanti mayaṃ tesaṃ bhikkhūnaṃ vassaṃvutthānaṃ pavāraṇāya pavāraṇaṃ ṭhapessāmāti anujānāmi bhikkhave tehi bhikkhūhi dve tayo uposathe cātuddasike kātuṃ kathaṃ mayaṃ tehi bhikkhūhi paṭhamataraṃ pavāreyyāmāti
tatrāyaṃ aṭṭhakathā (mahāva aṭṭha 240)  nti ettha catutthapañcamā dve tatiyo pana pakatiyāpi cātuddasikoyevāti tasmā tatiyacatutthā vā tatiyacatutthapañcamā vā dve tayo cātuddasikā kātabbā atha catutthe kate suṇanti pañcamo cātuddasiko kātabbo evampi dve cātuddasikā honti evaṃ karontā bhaṇḍanakārakānaṃ terase vā cātuddase vā ime pannarasīpavāraṇaṃ pavāressantīti
tattha  ayaṃ sāratthadīpanīpāṭho (sārattha ṭī mahāvagga 3240)  ti catutthe pannarasikuposathe kate amhākaṃ pavāraṇaṃ ṭhapessantīti suṇanti ti tatiyena saddhiṃ dve cātuddasikā hontīti
tatrāyaṃ vimativinodanīpāṭho (vi vi ṭī mahāvagga 2240)  ti tatiyapakkhe cātuddasiyā saddhiṃ dve cātuddasikā honti ti iminā yathāsakaṃ uposathakaraṇadivasato paṭṭhāya bhikkhūnaṃ cātuddasīpannarasīvohāro na candagatisiddhiyā tithiyā vasenāti dasseti kiñcāpi evaṃ anujānāmi bhikkhave rājūnaṃ anuvattitunti (mahāva 186) vacanato panettha lokiyānaṃ tithiṃ anuvattantehipi attano uposathakkamena cātuddasiṃ pannarasiṃ vā pannarasiṃ cātuddasiṃ  vā karonteheva anuvattitabbaṃ na pana soḷasamadivasaṃ vā terasamadivasaṃ vā uposathadivasaṃ karontehi teneva pāḷiyampi (mahāva 240) dve tayo uposathe cātuddasike kātunti vuttaṃ aññathā dvādasiyaṃ terasiyaṃ vā uposatho kātabboti vattabbato sakiṃ pakkhassa cātuddase vā pannarase vātiādivacanampi (mahāva 136) upavuttakkameneva vuttaṃ na tithikkamenāti gahetabbanti
na kevalaṃ uposathadivasāyeva tayo honti atha kho pavāraṇādivasāpīti āha tiādi iti cando vuccati tassa gatiyā divasassa minitabbato so ettha sabbakalāpapāripūriyā puṇṇoti  pubbakattikāya puṇṇamā  assayujapuṇṇamā sā hi pacchimakattikaṃ nivattetuṃ evaṃ vuttā ti  purimavassaṃvutthānaṃyeva ti kalahakārakehi ti ukkaḍḍhanti bhaṇḍanakārake anuvādavasena assayujapuṇṇamādiṃ pariccajantā pavāraṇaṃ kāḷapakkhaṃ juṇhapakkhanti uddhaṃ kaḍḍhantīti attho suṇantu me āyasmanto āvāsikā yadāyasmantānaṃ pattakallaṃ idāni uposathaṃ kareyyāma pātimokkhaṃ uddiseyyāma āgame kāḷe pavāreyyāmāti suṇantu me āyasmanto āvāsikā yadāyasmantānaṃ pattakallaṃ idāni uposathaṃ kareyyāma pātimokkhaṃ uddiseyyāma āgame juṇhe pavāreyyāmāti (mahāva 240) ca evaṃ ñattiyā pavāraṇaṃ uddhaṃ kaḍḍhantīti vuttaṃ hoti
ti anantaratthe nipāto catuddasannaṃ pūraṇo  divaso yaṃ sandhāya āgame kāḷe pavāreyyāmāti ñattiṃ ṭhapayiṃsu ti komudicātumāsinipuṇṇamadivaso vā yaṃ sandhāya āgame juṇhe pavāreyyāmāti ñattiṃ ṭhapayiṃsu tasmiṃ pana āgame juṇhe komudiyā cātumāsiniyā avassaṃ pavāretabbaṃ na hi taṃ atikkamitvā pavāretuṃ labbhati vuttañhetaṃ te ce bhikkhave bhikkhū bhaṇḍanakārakā kalahakārakā vivādakārakā bhassakārakā saṅghe adhikaraṇakārakā tampi juṇhaṃ anuvaseyyuṃ tehi bhikkhave bhikkhūhi sabbeheva āgame juṇhe komudiyā cātumāsiniyā akāmā pavāretabbanti (mahāva 240) tenevāha ti yadi hi taṃ atikkamitvā pavāreyya dukkaṭāpattiṃ āpajjeyyuṃ vuttañhetaṃ na ca bhikkhave apavāraṇāya pavāretabbaṃ aññatra saṅghasāmaggiyāti (mahāva 233) visuddhipavāraṇāyogato  -saddena na kevalaṃ pavāraṇādivasāva  atha kho tadaññe uposathadivasāpi hontīti dasseti ti pavāraṇattayampi ti bahutarāvāsikādipaccaye nti pubbakattikapacchimakattikasaṅkhātānaṃ dvinnaṃ assayujakomudipuṇṇamānaṃ
idāni yo so sāmaggiuposathadivaso vutto tañca tappasaṅgena sāmaggipavāraṇādivasañca dassento tiādimāha tattha nti ukkhittake bhikkhusmiṃ osārite taṃ gahetvā sīmaṃ gantvā āpattiṃ desāpetvā kammavācāya kammapaṭippassaddhivasena pavesiteti vuttaṃ hoti ti tassa adhikaraṇassa tadā ṭhapetvā cuddasapannarase añño yo koci divaso uposathadivaso nāma hotīti sambandho kasmāti āha ti tattha ti taṃ divasameva ti kosambakakkhandhake (mahāva 475) vuttattā yatra pana pattacīvarādīnaṃ atthāya appamattakena kāraṇena vivadantā uposathaṃ vā pavāraṇaṃ vā ṭhapenti tattha tasmiṃ adhikaraṇe vinicchite samaggā jātamhāti antarā sāmaggiuposathaṃ kātuṃ na labhanti karontehi anuposathe uposatho kato nāma hoti
ti ettha  nāma pubbakattikamāsassa kāḷapakkhapāṭipadato paṭṭhāya yāva aparakattikapuṇṇamā tāva ekūnatiṃsarattidivā tassa abbhantare tato pure vā pana pacchā vā vaṭṭati ti yo koci divasoyeva idhāpi kosambakakkhandhake sāmaggiyā sadisāva sāmaggī veditabbā ye pana kismiñcideva appamattake  pavāraṇaṃ ṭhapetvā samaggā honti tehi pavāraṇāyameva pavāraṇā kātabbā tāvadeva na kātabbā karontehi apavāraṇāya pavāraṇā katā nāma hoti na kātabbāyevāti niyamena yadi karoti dukkaṭanti dasseti tattha hi uposathakaraṇe dukkaṭaṃ vuttañhetaṃ na bhikkhave anuposathe uposatho kātabbo aññatra saṅghasāmaggiyāti (mahāva 183)
 nāma ekasīmāyaṃ sannipatitena catuvaggādisaṅghena kattabbo uposatho so ca pātimokkhuddesoyeva  nāma ekasīmāyaṃ sannipatitehi dvīhi tīhi vā bhikkhūhi kattabbo uposatho so ca pārisuddhiuposathoyeva  nāma ekasīmāyaṃ  nisinnena ekena bhikkhunā kattabbo uposatho so ca adhiṭṭhānuposathoyeva tenāha ti kattabbākāravasena vuttesu tīsu uposathesu  nāma pātimokkhuddeso so duvidho ovādapātimokkhuddeso ca āṇāpātimokkhuddeso ca tatra ovādova pātimokkhaṃ tassa uddeso sarūpena kathanaṃ  imasmiṃ vītikkame ayaṃ nāma āpattīti evaṃ āpattivasena āṇāpanaṃ paññāpanaṃ  sesaṃ anantarasadisameva
tattha ovādapātimokkhuddeso nāma 
khanti paramaṃ tapo titikkhā
nibbānaṃ paramaṃ vadanti buddhā
na hi pabbajito parūpaghātī
na samaṇo hoti paraṃ viheṭhayanto
sabbapāpassa  akaraṇaṃ kusalassa upasampadā
sacittapariyodapanaṃ etaṃ buddhāna sāsanaṃ
anupavādo anupaghāto pātimokkhe ca saṃvaro
mattaññutā ca bhattasmiṃ pantañca sayanāsanaṃ
adhicitte ca āyogo etaṃ buddhāna sāsananti (dī ni 290 dha pa 183-185) 
imā tisso gāthā
tattha ti adhivāsanakhanti nāma paramaṃ tapo ti khantiyā eva vevacanaṃ titikkhāsaṅkhātā adhivāsanakhanti uttamaṃ tapoti attho ti sabbākārena pana nibbānaṃ paramanti vadanti buddhā ti yo adhivāsanakhantivirahitattā paraṃ upaghāteti bādhati vihiṃsati so pabbajito nāma na hoti  catutthapādo pana tasseva vevacanaṃ na hi pabbajitoti etassa hi ti vevacanaṃ parūpaghātīti etassa ti vevacanaṃ atha vā ti sīlūpaghātī sīlañhi uttamaṭṭhena paranti vuccati yo ca samaṇo paraṃ yaṃ kañci sattaṃ viheṭhayanto parūpaghātī hoti attano sīlavināsako so pabbajito nāma na hotīti attho atha vā yo adhivāsanakhantiyā abhāvā parūpaghātī hoti paraṃ antamaso ḍaṃsamakasampi sañcicca jīvitā voropeti  kiṃ kāraṇā malassa apabbajitattā pabbājayamattano malaṃ tasmā pabbajitoti vuccatīti (dha pa 388) idañhi pabbajitalakkhaṇaṃ yopi na heva kho upaghāteti na māreti apica daṇḍādīhi viheṭheti sopi  kiṃkāraṇā vihesāya asamitattā samitattā hi pāpānaṃ samaṇoti pavuccatīti (dha pa 265) idañhi samaṇalakkhaṇaṃ
dutiyagāthāya ti sabbākusalassa nti anuppādanaṃ ti catubhūmakakusalassa ti upasampādanaṃ paṭilābho nti attano cittassa vodāpanaṃ pabhassarabhāvakaraṇaṃ sabbaso parisodhanaṃ taṃ pana arahattena hoti iti sīlasaṃvarena sabbapāpaṃ pahāya lokiyalokuttarāhi samathavipassanāhi kusalaṃ sampādetvā arahattaphalena cittaṃ pariyodapetabbanti  ovādo anusiṭṭhi
tatiyagāthāya ti vācāya kassaci anupavadanaṃ ti kāyena kassaci upaghātākaraṇaṃ ti yaṃ taṃ pātimokkhaṃ paatimokkhaṃ atipamokkhaṃ uttamasīlaṃ pāti vā agativisesehi mokkheti duggatibhayehi yo vā naṃ pāti taṃ mokkhetīti pātimokkhanti vuccati tasmiṃ ti sattannaṃ āpattikkhandhānaṃ avītikkamalakkhaṇo saṃvaro ti paṭiggahaṇaparibhogavasena pamāṇaññutā nti janasaṅghaṭṭanavirahitaṃ nijjanasambādhaṃ vivittaṃ senāsanañca ettha ca dvīhiyeva paccayehi catupaccayasantoso dīpitoti veditabbo paccayasantosasāmaññena itaradvayassapi lakkhaṇahāranayena jotitattā ti vipassanāpādakaṃ aṭṭhasamāpatticittaṃ adhicittaṃ tatopi maggaphalacittameva adhicittaṃ tasmiṃ yathāvutte adhicitte āyogo ca anuyogo cāti attho nti etaṃ parassa anupavadanaṃ anupaghātanaṃ  pātimokkhasaṃvaro paṭiggahaṇaparibhogesu mattaññutā  aṭṭhasamāpattivasibhāvāya vivittasenāsanasevanañca buddhānaṃ sāsanaṃ ovādo anusiṭṭhīti imā pana tisso gāthāyo sabbabuddhānaṃ pātimokkhuddesagāthā hontīti veditabbā taṃ buddhā eva uddisanti na sāvakā suṇātu me bhante saṅghotiādinā (mahāva 134) nayena vuttaṃ  nāma taṃ sāvakā eva uddisanti na buddhā idameva ca imasmiṃ atthe pātimokkhanti adhippetaṃ
 nāma tattheva upasampanno asatiyā purimikāya  vā nti catumāsiyaṃ sā hi catunnaṃ māsānaṃ pāripūribhūtāti cātumāsī sā eva cātumāsinīti vuccati tassaṃ cātumāsiniyaṃ pacchimakattikapuṇṇamāsiyanti attho nti kāyena samaggabhāvaṃ hatthapāsūpagamananti vuttaṃ hoti
ayaṃ panettha vinicchayo  sace purimikāya pañca bhikkhū vassaṃ upagatā pacchimikāyapi pañca purimehi ñattiṃ ṭhapetvā pavārite pacchimehi tesaṃ santike pārisuddhiuposatho kātabbo na ekasmiṃ uposathagge dve ñattiyo ṭhapetabbā sace pacchimikāya upagatā cattāro tayo dve eko vā hoti eseva nayo atha purimikāya cattāro pacchimikāyapi cattāro tayo dve eko vā eseva nayo atha purimikāya tayo pacchimikāya tayo dve eko vā eseva nayo idañhettha lakkhaṇaṃ  sace purimikāya upagatehi pacchimikāya upagatā thokatarā ceva honti samasamā ca saṅghapavāraṇāya ca gaṇaṃ pūrenti saṅghapavāraṇāvasena ñatti ṭhapetabbā sace pana  pacchimikāya eko hoti tena saddhiṃ te cattāro honti catunnaṃ saṅghañattiṃ ṭhapetvā pavāretuṃ na vaṭṭati gaṇañattiyā pana so gaṇapūrako hoti tasmā gaṇavasena ñattiṃ ṭhapetvā purimehi pavāretabbaṃ itarena tesaṃ santike pārisuddhiuposatho kātabbo sace purimikāya dve pacchimikāya dve vā eko vā etthāpi eseva nayo sace purimikāyapi eko pacchimikāyapi eko ekena ekassa santike pavāretabbaṃ ekena pārisuddhiuposatho kātabbo sace purimehi vassūpagatehi pacchā vassūpagatā ekenapi adhikatarā honti paṭhamaṃ pātimokkhaṃ uddisitvā pacchā thokatarehi tesaṃ santike pavāretabbaṃ kattikacātumāsinipavāraṇāya pana sace paṭhamavassūpagatehi mahāpavāraṇāya pavāritehi pacchā upagatā adhikatarā vā samasamā vā honti pavāraṇāñattiṃ ṭhapetvā pavāretabbaṃ tehi pavārite pacchā itarehi pārisuddhiuposatho kātabbo atha mahāpavāraṇāya  pavāritā bahū honti pacchā vassūpagatā thokā vā eko vā pātimokkhe uddiṭṭhe pacchā tesaṃ santike tena pavāretabbanti
ti aññasmiṃ uposathadivase ti pariyositamatte uddissamāneti apariyosite āgate sati avasesassa pātimokkhassa sotabbattā pārisuddhiuposathaṃ kātuṃ na vaṭṭati tiādīnipi pātimokkhassa niṭṭhitakālameva parisāya visesetvā vadati ti purimehi samaparimāṇā ti purimehi thokataraparimāṇā etena bahutaresu āgatesu puna pātimokkhaṃ uddisitabbaṃ na pārisuddhiuposatho kātabboti dasseti
ti ekasmiṃ aṃse sādhukaṃ uttarāsaṅgaṃ karitvāti attho suttanipātaṭṭhakathāyaṃ (su ni aṭṭha 2345) pana ti ettha pana puna saṇṭhāpanena evaṃ vuttaṃ nti ca vāmaṃsaṃ pārupitvā ṭhitassetaṃ adhivacanaṃ yato yathā vāmaṃsaṃ pārupitvā ṭhitaṃ hoti tathā cīvaraṃ katvāti evamassa attho veditabboti vuttaṃ ti dasanakhasamodhānasamujjalaṃ añjaliṃ ukkhipitvā sace pana tattha pārivāsikopi atthi saṅghanavakaṭṭhāne nisīditvā tattheva nisinnena attano pāḷiyā pārisuddhiuposatho kātabbo pātimokkhe pana uddisiyamāne pāḷiyā anisīditvā pāḷiṃ vihāya hatthapāsaṃ amuñcantena nisīditabbaṃ pavāraṇāyapi eseva nayo
nti sammajjanādinavavidhaṃ pubbakiccaṃ iminā bahūnaṃ vasanaṭṭhāneyeva uposathadivase pubbakiccaṃ kātabbaṃ na hoti atha kho ekassa vasanaṭṭhānepi kātabbaṃyevāti dasseti yathā ca sabbo saṅgho sabhāgāpattiṃ āpajjitvā suṇātu me bhante saṅgho paṭikarissatīti (mahāva 171) ñattiṃ ṭhapetvā uposathaṃ kātuṃ labhati evametthāpi tīhi suṇantu me āyasmantā ime bhikkhū sabhāgaṃ āpattiṃ āpannā yadā aññaṃ bhikkhuṃ suddhaṃ anāpattikaṃ passissanti tadā tassa santike taṃ āpattiṃ paṭikarissantīti gaṇañattiṃ ṭhapetvā dvīhipi aññaṃ suddhaṃ passitvā paṭikarissāmāti vatvā uposathaṃ kātuṃ vaṭṭati ekenapi parisuddhaṃ labhitvā paṭikarissāmīti ābhogaṃ katvā kātuṃ vaṭṭati
ti  tasmiṃ ahu tasmiṃ divaseti attho ti laddhinānāsaṃvāsakehi  nāma navakammasālādiko yo koci padeso  ti saṅghappahonakehi bhikkhūhi vinā ti pubbe vuttaṃ dasavidhamantarāyaṃ vinā sabbantimena pana paricchedena attacatutthe vā antarāye vā sati gantuṃ vaṭṭati yathā ca āvāsādayo na gantabbā evaṃ sace vihāre uposathaṃ karonti uposathādhiṭṭhānatthaṃ sīmāpi nadīpi na gantabbā sace panettha koci bhikkhu hoti tassa santikaṃ gantuṃ vaṭṭati vissaṭṭhauposathāpi āvāsā gantuṃ vaṭṭati evaṃ gato adhiṭṭhātumpi labhati āraññakenapi bhikkhunā uposathadivase gāme piṇḍāya caritvā attano vihārameva āgantabbaṃ sace aññaṃ vihāraṃ okkamati tattha uposathaṃ katvāva āgantabbaṃ akatvā āgantuṃ na vaṭṭati yaṃ jaññā ajjeva tattha gantuṃ sakkomīti evarūpo pana āvāso gantabbo tattha bhikkhūhi saddhiṃ uposathaṃ karontenapi hi iminā neva uposathantarāyo kato bhavissatīti
ti nadiyā vā sīmāya vā yattha katthaci uposathaṃ katvā āgatena chando dātabbo kato mayā uposathoti acchituṃ na labhatīti adhippāyo ti gilānupaṭṭhānādikiccapasuto vā ti dvinnaṃ dvinnaṃ antarā hatthapāsaṃ avijahitvā paṭipāṭiyā ṭhātuṃ nappahoti
adhammena vagganti ettha ekasīmāya catūsu bhikkhūsu vijjamānesu pātimokkhuddesova anuññāto tīsu dvīsu ca pārisuddhiuposathova idha pana tathā akatattā adhammenāti vuttaṃ yasmā pana chandapārisuddhi saṅghe eva āgacchati na gaṇe na puggale tasmā vagganti vuttaṃ sace pana dve saṅghā ekasīmāyaṃ aññamaññaṃ chandaṃ āharitvā ekasmiṃ khaṇe visuṃ saṅghakammaṃ karonti ettha kathanti keci pana taṃ vaṭṭatīti vadanti taṃ na gahetabbaṃ vaggakammattā vaggakammaṃ karontānañhi chandapārisuddhi  aññattha na gacchati tathā vacanābhāvā visuṃ visuṃ kammakaraṇatthameva sīmāya anuññātattā cāti gahetabbaṃ vihārasīmāya pana saṅghe vijjamānepi kenaci paccayena khaṇḍasīmāya tīsu dvīsu vā pārisuddhiuposathaṃ karontesu kammaṃ dhammena samaggameva bhinnasīmaṭṭhattāti daṭṭhabbaṃ
anujānāmi bhikkhave tadahuposathe pārisuddhiṃ dentena chandampi dātuṃ santi saṅghassa karaṇīyanti  (mahāva 165) vuttattā bhagavato āṇaṃ karontena ti vuttaṃ chandahārako ce bhikkhave dinne chande tattheva pakkamati aññassa dātabbo chandotiādivacanato (mahāva 165) puna attano chandadānaparissamavinodanatthaṃ ti vuttaṃ chandahārako ce bhikkhave dinne chande saṅghappatto sañcicca nāroceti āhaṭo hoti chando chandahārakassa āpatti dukkaṭassāti vuttattā dukkaṭato taṃ mocetuṃ ti vuttaṃ ti manasāva acintetvā kāyappayogaṃ karontena yena kenaci aṅgapaccaṅgena vā vācaṃ pana nicchāretuṃ sakkontena tatheva vācāya vā ubhayathāpi sakkontena kāyavācāhi vā viññāpetabbo jānāpetabboti attho tivacanato pana yāya kāyacipi bhāsāya viññāpetuṃ vaṭṭati
pārisuddhidānepi chandadāne vuttasadisova vinicchayo taṃ pana dentena paṭhamaṃ santī āpatti desetabbā na hi sāpattiko samāno pārisuddhiṃ dammi pārisuddhiṃ me hara pārisuddhiṃ me ārocehīti vattumarahati santi saṅghassa karaṇīyānīti vattabbe vacanavipallāsena nti vuttaṃ ti ettha chando  ca pārisuddhi ca chandapārisuddhi ca  taṃ detīti sarūpekasesena attho daṭṭhabbo ti aññesaṃ chandapārisuddhi ti ettha  nāma biḷālabandhanaṃ tattha hi saṅkhalikāya paṭhamavalayaṃ dutiyavalayaṃyeva pāpuṇāti na tatiyaṃ evamayampi chandapārisuddhi dāyakena yassa dinnā tato aññattha na gacchati tasmā sā biḷālasaṅkhalikasadisattā biḷālasaṅkhalikāti vuttā biḷālasaṅkhalikāggahaṇañcettha yāsaṃ kāsañci saṅkhalikānaṃ upalakkhaṇamattanti daṭṭhabbaṃ
 pavāraṇādānepi eseva nayo ayaṃ pana viseso  tattha chandaṃ me ārocehīti idha pana mamatthāya pavārehīti tattha chandahārake saṅghassa hatthaṃ upagatamatteyeva āgatā hoti idha pana evaṃ dinnāya pavāraṇāya pavāraṇāhārakena saṅghaṃ upasaṅkamitvā evaṃ pavāretabbaṃ tisso bhante bhikkhu paṭikarissāmīti vimativinodaniyaṃ ti ettha evametaṃ dhārayāmīti vatvā  uddiṭṭhaṃ kho āyasmanto nidānaṃ sutā kho panāyasmantehi cattāro pārājikā dhammātiādinā vattabbaṃ mātikāṭṭhakathāyañhi evameva vuttaṃ ti sutapadena
 nidānuddese aniṭṭhite pātimokkhaṃ niddiṭṭhaṃ nāma na hotīti āha tiādi
ti osāraṇakathanasarabhaññehi ettha ca atthaṃ bhaṇitukāmatāya vā bhaṇāpetukāmatāya vā suttassa otāraṇaṃ  nāma tasseva atthappakāsanā  nāma kevalaṃ pāṭhasseva sarena bhaṇanaṃ  nāma ti sajjhāyaṃ karomīti cittaṃ uppādetvā ti sayameva pāṭhaṃ vatvā pacchā atthaṃ kathentena nti saṅghagaṇapuggalesu tayo suttuddesapārisuddhiadhiṭṭhānavasena tayo cātuddasīpannarasīsāmaggivasena tayoti navavidhaṃ nti adhammenavaggādi catubbidhaṃ nti bhikkhubhikkhunīnaṃ pātimokkhavasena duvidhaṃ pātimokkhaṃ nti bhikkhūnaṃ pañca bhikkhunīnaṃ cattāroti navavidhaṃ pātimokkhuddesaṃ ti katisaddāpekkhaṃ itthiliṅgaṃ daṭṭhabbaṃ
ti hemantagimhesuyeva ti ettha manasā cintetvā kāyavikārakaraṇameva viññāpananti daṭṭhabbaṃ pāḷiyaṃ ti pārisuddhidāyakena puna aññassa bhikkhuno santike dātabbā bhūtaṃ eva sāmaṇerabhāvaṃ ārocetīti vuttattā ūnavīsativassakāle upasampannassa antimavatthuajjhāpannasikkhāpaccakkhātakādīnaṃ vā yāva bhikkhupaṭiññā vaṭṭati tāva tehi āhaṭāpi chandapārisuddhi āgacchati yadā pana te attano sāmaṇerādibhāvaṃ paṭijānanti tato paṭṭhāya nāgacchatīti dassitanti daṭṭhabbaṃ pāḷiyampi (mahāva 164) hi dinnāya pārisuddhiyā saṅghappatto vibbhamati paṇḍako paṭijānāti tiracchānagato paṭijānāti ubhatobyañjanako paṭijānāti āhaṭā hoti pārisuddhīti vuttattā paṇḍakādīnaṃ bhikkhupaṭiññāya vattamānakālesu pana chandapārisuddhiyāva āgamanaṃ siddhameva tenāha ti ummattakakhittacittavedanāṭṭānaṃ pana pakatattā antarāmagge ummattakādibhāve paṭiññātepi tesaṃ saṅghappattamatteneva chandādi āgacchatīti dasseti
nti iminā gaṇapuggalesu chandapārisuddhiyā anāgamanaṃ dasseti saṅghappattoti hi pāḷiyaṃ (mahāva 165) vuttaṃ saṅghasannipātato paṭhamaṃ kātabbaṃ  saṅghasannipāte kātabbaṃ nti daṭṭhabbaṃ pāḷiyaṃ no ce adhiṭṭhaheyya āpatti dukkaṭassāti ettha asañcicca assatiyā anāpatti yathā cettha evaṃ uparipi yattha pana acittakāpatti atthi tattha vakkhāma ti iminā na sāpattikena uposatho kātabboti visuṃ paṭikkhepābhāvepi yathāvuttasuttasāmatthiyato paññattamevāti dasseti iminā eva nayena aṭṭhānametaṃ bhikkhave anavakāso yaṃ tathāgato aparisuddhāya parisāya uposathaṃ kareyya pātimokkhaṃ uddiseyyātiādisuttanayatova (a ni 820 udā 45 cūḷava 386) alajjīhi saddhiṃ uposathakaraṇampi paṭikkhittameva alajjīniggahatthattā sabbasikkhāpadānanti daṭṭhabbaṃ ti iminā sāpattikena pārisuddhipi na dātabbāti dīpitaṃ hoti
nti ettha sabhāgāpattibhāvaṃ ajānitvā kevalaṃ āpattināmeneva desentassa paṭiggaṇhantassa ca acittakameva dukkaṭaṃ hotīti vadanti yathā saṅgho sabhāgāpattiṃ āpannoti ñattiṃ ṭhapetvā uposathaṃ kātuṃ labhati evaṃ tayopi suṇantu me āyasmantā ime bhikkhū sabhāgaṃ āpattiṃ āpannātiādinā vuttanayānusāreneva gaṇañattiṃ ṭhapetvā dvīhi aññamaññaṃ ārocetvā uposathaṃ kātuṃ vaṭṭati ekena pana sāpattikena dūraṃ gantvāpi paṭikātumeva vaṭṭati asampāpuṇantena bhikkhū labhitvā paṭikarissāmīti uposatho kātabbo paṭikaritvā ca puna uposatho kātabbo  ti sīmāparicchedato bahibhūtaṃ gāmaṃ vā araññaṃ vā gantvāti attho eteneva uposathañattiyā ṭhapanakāle samaggā eva te ñattiṃ ṭhapesunti siddhaṃ teneva pāḷiyaṃ (mahāva 172) uddiṭṭhaṃ suuddiṭṭhanti sabbapannarasakesupi vuttaṃ
ti pavāraṇadāyako bhikkhu vuḍḍhataro hoti ti ettha evaṃ tena appavāritepi tassa saṅghappattamattena saṅghassa pavāraṇākammaṃ samaggakammameva hotīti daṭṭhabbaṃ ti pavāraṇadāyakena bhikkhunā ti ekasmiṃ saṃvacchare laddhupasampadatāya samānupasampadavassā sabbe ekato pavāretuṃ labhantīti attho
ettha  pana paṇḍitehi cintetabbaṃ vicāretabbaṃ kāraṇaṃ atthi kiṃ pana tanti idāni pātimokkhuddesakāle 
sammajjanī padīpo ca udakaṃ āsanena ca
uposathassa etāni pubbakaraṇanti vuccati
chandapārisuddhiutukkhānaṃ bhikkhugaṇanā ca ovādo
uposathassa etāni pubbakiccanti vuccati
uposatho yāvatikā ca bhikkhū kammappattā
sabhāgāpattiyo ca na vijjanti
vajjanīyā ca puggalā tasmiṃ na honti
pattakallanti vuccatīti (mahāva aṭṭha 168) 
imā gāthāyo dhammajjhesakena pāṭhaṃyeva bhaṇāpetvā pātimokkhuddesako atthaṃ katheti tato pubbakaraṇapubbakiccāni sammā niṭṭhāpetvā desitāpattikassa samaggassa  bhikkhusaṅghassa anumatiyā pātimokkhaṃ uddisituṃ ārādhanaṃ karomāti imaṃ vākyaṃ pāṭhameva ajjhesakena bhaṇāpetvā atthaṃ avatvāva sādhūti vatvā pātimokkhaṃ uddisati pavāraṇāyapi eseva nayo pavāraṇāya etānīti ca pavāraṇaṃ kātunti ca imāni padāniyeva visiṭṭhāni
kiṃ imāni dhammajjhesakassa vacanāni udāhu pātimokkhuddesakassāti kiñcettha  yadi dhammajjhesakassa vacanāni evaṃ sati gāthāttayaṃ vatvā tāsaṃ atthampi so eva kathetvā etāni pubbakaraṇāni ca etāni pubbakiccāni ca saṅghena katāni idañca saṅghassa pattakallaṃ samānītaṃ tasmā uddisatu bhante pātimokkhanti teneva vattabbaṃ siyā atha pātimokkhuddesakassa vacanāni evañca sati saṅgho bhante theraṃ pātimokkhuddesaṃ ajjhesati uddisatu bhante thero pātimokkhanti dhammajjhesakena yāvatatiyaṃ ajjhosāpetvā sammajjanī vuccatīti gāthaṃ vatvā iti aṭṭhakathācariyehi vuttāni etāni pubbakaraṇāni katānīti pucchitvā dhammajjhesakena āma bhanteti vutte chandapārisuddhi   vuccatīti gāthaṃ vatvā iti aṭṭhakathācariyehi vuttāni etāni pubbakiccāni katānīti pucchitvā āma bhanteti vutte uposatho vuccatīti gāthaṃ vatvā iti aṭṭhakathācariyehi vuttaṃ idaṃ pattakallaṃ samānītanti pucchitvā āma bhanteti vutte pubbakaraṇapubbakiccāni sammā niṭṭhāpetvā pattakalle samānīte samaggassa bhikkhusaṅghassa anumatiyā pātimokkhaṃ uddisituṃ ārādhanaṃ mayaṃ karomāti pātimokkhuddesakena vattabbaṃ siyā evaṃ sati ajjhesakaajjhesitabbānaṃ vacanaṃ asaṅkarato jānitabbaṃ bhaveyyāti
ettha  ca gāthāttayassa aṭṭhakathācariyehi vuttabhāvo aṭṭhakathāyameva āgato pacchimavākyaṃ pana neva pāḷiyaṃ na aṭṭhakathāyaṃ na ṭīkādīsu dissati khuddasikkhāpakaraṇepi 
pubbakicce ca karaṇe
pattakalle samānite
suttaṃ uddisati saṅgho
pañcadhā so vibhāvitoti ca
pubbakicce ca karaṇe
pattakalle samānite
ñattiṃ vatvāna saṅghena
kattabbevaṃ pavāraṇāti ca 
vuttaṃ na vuttaṃ tathā mūlasikkhāpakaraṇeyeva tathā vuttaṃ tasmā ācariyānaṃ attanomati bhaveyya
tattha pubbakaraṇapubbakiccāni sammā niṭṭhāpetvāti iminā purimagāthādvayassa atthameva kathetvā tatiyagāthāya attho na kathito desitāpattikassāti iminā ca āpattiyā desitabhāvoyeva kathito na sabbaṃ pattakallaṃ āpattiyā desitabhāve ca sabhāgāpattiyā desitabhāvoyeva  pattakallasmiṃ antogadho na itaro vuttañhi kaṅkhāvitaraṇiyaṃ (kaṅkhā aṭṭha nidānavaṇṇanā) etāsu hi sabhāgāpattīsu avijjamānāsu visabhāgāpattīsu vijjamānāsupi pattakallaṃ hotiyevāti pubbakaraṇapubbakiccāni sammā niṭṭhāpetvā desitāpattikassa samaggassa bhikkhusaṅghassa anumatiyā pātimokkhaṃ uddisituṃ ārādhanaṃ karomāti ettakeyeva vutte avasesāni tīṇi pattakallaṅgāni seyyathidaṃ  uposatho yāvatikā ca bhikkhū kammappattā vajjanīyā ca puggalā tasmiṃ na hontīti (mahāva aṭṭha 168) tesu asantesupi uposatho  kātabboti āpajjati na pana kātabbo tena vuttaṃ na bhikkhave anuposathe uposatho kātabbo yo kareyya āpatti dukkaṭassāti (mahāva 183) ca anujānāmi bhikkhave catunnaṃ pātimokkhaṃ uddisitunti (mahāva 168) ca na bhikkhave sagahaṭṭhāya parisāya pātimokkhaṃ uddisitabbantiādi (mahāva 154) ca tasmā uposathadivasesu saṅghe sannipatite sace pubbeva sammato dhammajjhesako atthi iccetaṃ kusalaṃ no ce ekaṃ byattaṃ paṭibalaṃ bhikkhuṃ saṅghena sammannāpetvā tena dhammajjhesakena pātimokkhuddesakaṃ upasaṅkamitvā ekaṃsaṃ uttarāsaṅgaṃ karitvā ukkuṭikaṃ nisīditvā añjaliṃ paggahetvā evamassa vacanīyo  saṅgho bhante theraṃ pātimokkhuddesaṃ ajjhesati uddisatu thero pātimokkhaṃ dutiyampi bhante saṅgho tatiyampi bhante saṅgho uddisatu thero pātimokkhanti tikkhattuṃ yācāpetvā tato pātimokkhuddesakena 
sammajjanī padīpo ca udakaṃ āsanena ca
uposathassa etāni pubbakaraṇanti vuccatīti (mahāva aṭṭha 168 kaṅkhā aṭṭha nidānavaṇṇanā) 
aṭṭhakathācariyehi vuttāni cattāri pubbakaraṇāni kiṃ tāni katānīti pucchite dhammajjhesakena āma bhanteti vutte puna pātimokkhuddesakena 
chandapārisuddhiutukkhānaṃ bhikkhugaṇanā ca ovādo
uposathassa etāni pubbakiccanti vuccatīti (mahāva aṭṭha 168 kaṅkhā aṭṭha nidānavaṇṇanā) 
aṭṭhakathācariyehi  vuttāni pañca pubbakiccāni kiṃ tāni katānīti pucchite dhammajjhesakena āma bhanteti vutte puna pātimokkhuddesakena 
uposatho  yāvatikā ca bhikkhū kammappattā
sabhāgāpattiyo ca na vijjanti
vajjanīyā ca puggalā tasmiṃ na honti
pattakallanti vuccatīti (mahāva aṭṭha 168 kaṅkhā aṭṭha nidānavaṇṇanā) 
aṭṭhakathācariyehi vuttāni cattāri pattakallaṅgāni kiṃ tāni samānītānīti pucchite dhammajjhesakena āma bhanteti vutte puna pātimokkhuddesako pubbakaraṇapubbakiccāni sammā niṭṭhāpetvā pattakallaṅge samānīte saṅghassa anumatiyā pātimokkhaṃ uddisissāmāti vatvā sādhu sādhūti bhikkhusaṅghena sampaṭicchite suṇātu me bhante saṅghotiādinā pātimokkhuddesako pātimokkhaṃ uddisatīti ayamamhākaṃ khanti
ettha ca dhammajjhesakena evamassa vacanīyoti vuttaṃ so dhammajjhesakena vacanīyabhāvo kathaṃ veditabboti na bhikkhave saṅghamajjhe anajjhiṭṭhena pātimokkhaṃ uddisitabbaṃ yo uddiseyya āpatti dukkaṭassāti (mahāva 154) vacanatoti saṅghena sammannāpetvāti vuttaṃ taṃ kathanti ajjhesanā cettha saṅghena sammatadhammajjhesakāyattā vā saṅghattherāyattā vāti aṭṭhakathāyaṃ vuttattā saṅgho bhante theraṃ pātimokkhuddesaṃ ajjhesati uddisatu bhante thero pātimokkhanti ayaṃ ajjhesanākāro kuto labbhatīti pāḷito pāḷiyañhi (mahāva 155) te theraṃ ajjhesanti uddisatu bhante thero pātimokkhanti āgato
sace pana dhammajjhesako vuḍḍhataro pātimokkhuddesako navako saṅgho āvuso āyasmantaṃ pātimokkhuddesaṃ ajjhesati uddisatu āyasmā pātimokkhanti vattabbaṃ taṃ kuto labbhati pāḷitoyeva pāḷiyañhi  (mahāva 155) eteneva upāyena yāva saṅghanavakaṃ ajjhesanti uddisatu āyasmā pātimokkhanti āgato tato pātimokkhuddesakena  sammajjanī pucchite dhammajjhesakena āma bhanteti vutteti idaṃ kuto labbhatīti pāḷito aṭṭhakathāto ca nidānapāḷiyampi hi kiṃ saṅghassa pubbakiccanti āgataṃ aṭṭhakathāyampi (kaṅkhā aṭṭha nidānavaṇṇanā) nti saṅgho uposathaṃ kareyyāti evaṃ dvīhi nāmehi navavidhaṃ pubbakiccaṃ dassitaṃ kiṃ taṃ katanti pucchatīti āgatanti
nanu cetaṃ antonidāneyeva āgataṃ atha kasmā pātimokkhuddesakena pubbabhāge vattabbanti saccaṃ tathāpi tadanulomato jānitabbato vattabbaṃ aṭṭhakathāyañhi imā gāthāyo sammajjanādīnaṃ pubbakaraṇādibhāvañāpakabhāveneva vuttā na pātimokkhārambhakāle bhaṇitabbabhāvena atha ca pana idāni bhaṇanti evaṃ sante kimatthaṃ bhaṇantīti cintāyaṃ antonidāne kiṃ saṅghassa pubbakiccanti vuttapucchānulomena pubbakaraṇādīnaṃ niṭṭhabhāvapucchanatthaṃ bhaṇantīti jānitabbaṃ vuttañhi evaṃ vuttaṃ catubbidhaṃ pubbakaraṇaṃ katvāva uposatho kātabboti (vi saṅga aṭṭha 177) tasmā pāḷiaṭṭhakathānulomato iminā anukkamena kate sati dhammajjhesako paññāyati tassa ajjhesanākāro paññāyati pātimokkhuddesako paññāyati tassa pubbakaraṇādīnaṃ niṭṭhabhāvapucchanaṃ paññāyati dhammajjhesakassa vissajjanaṃ paññāyati tāni niṭṭhāpetvā pātimokkhuddesakassa pātimokkhaṃ uddisituṃ paṭiññā paññāyati evaṃ imesaṃ gāthāvākyānaṃ vacane payojanaṃ paññāyatīti katvā paṇḍitehi vinayaññūhi cirapaṭicchanno ayaṃ kathāmaggo paṭipajjitabboti pavāraṇāyapi eseva nayo
pāḷiyaṭṭhakathādīnañhi  anurūpaṃ imaṃ nayaṃ
punappunaṃ cintayantu paṇḍitā vinayaññuno
punappunaṃ cintayitvā yuttaṃ ce dhārayantu taṃ
no ce yuttaṃ chaḍḍayantu sammāsambuddhasāvakāti



