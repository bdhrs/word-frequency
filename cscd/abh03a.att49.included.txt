
idāni  tesaññeva mūlayamake desitānaṃ kusalādidhammānaṃ labbhamānavasena ekadesaṃ saṃgaṇhitvā dhammayamakānantaraṃ desitassa indriyayamakassa vaṇṇanā hoti tattha khandhayamakādīsu vuttanayeneva pāḷivavatthānaṃ veditabbaṃ idhāpi hi paṇṇattivārādayo tayo mahāvārā avasesā antaravārā ca saddhiṃ kālappabhedādīhi khandhayamakādīsu āgatasadisāva indriyānaṃ pana bahutāya dhātuyamakatopi bahutarāni yamakāni honti yathā pana heṭṭhā puggalavārādīsu cakkhāyatanacakkhudhātumūlake naye cakkhāyatanacakkhudhātūhi saddhiṃ jivhāyatanakāyāyatanāni na yojitāni jivhāyatanakāyāyatanamūlakāni ca yamakāneva na gahitāni tathā idhāpi cakkhundriyamūlake naye jivhindriyakāyindriyāni na yojitāni jivhindriyakāyindriyamūlakāni ca yamakāneva na gahitāni tesaṃ aggahaṇe kāraṇaṃ tattha vuttanayeneva veditabbaṃ manindriyaṃ pana yathā cakkhundriyādimūlakehi tatheva itthindriyādimūlakehipi saddhiṃ yasmā yojanaṃ gacchati tasmā nikkhittapaṭipāṭiyā ayojetvā sabbehipi cakkhundriyamūlakādīhi saddhiṃ pariyosāne yojitanti veditabbaṃ cakkhundriyena saddhiṃ itthindriyapurisindriyajīvitindriyāni  yojitāni sukhindriyadukkhindriyadomanassindriyāni paṭisandhiyaṃ natthīti na gahitāni somanassindriyaupekkhindriyāni paṭisandhiyaṃ uppattisabbhāvato gahitāni tathā saddhindriyādīni pañca lokuttarāni tīṇi paṭisandhiyaṃ abhāveneva na gahitāni iti yāni gahitāni tesaṃ  vasenettha cakkhundriyamūlake naye yamakagaṇanā veditabbā yathā cettha evaṃ sabbattha yāni pana na gahitāni tesaṃ vasena yamakāni na gaṇetabbāni gaṇentena vā moghapucchāvasena gaṇetabbānīti evaṃ tāva sabbavāresu pāḷivavatthānameva veditabbaṃ

 atthavinicchaye panettha idaṃ nayamukhaṃ  nti brahmapārisajjādīnañceva rūpīnaṃ purisanapuṃsakānañca vasena vuttaṃ tesañhi itthindriyaṃ nuppajjati nti rūpībrahmānañceva itthinapuṃsakānañca vasena vuttaṃ tesañhi purisindriyaṃ nuppajjati ti ekavokāracatuvokārakāmadhātusatte sandhāya vuttaṃ ti upekkhāsahagatānaṃ  catunnaṃ mahāvipākapaṭisandhīnaṃ vasena vuttaṃ ti somanassasahagatapaṭisandhikānaṃ vasena vuttaṃ nti ahetukapaṭisandhivasena vuttaṃ nti ahetukapaṭisandhicittena saddhiṃ saddhindriyādīnaṃ abhāvato vuttaṃ tattha hi ekanteneva saddhāsatipaññāyo natthi samādhivīriyāni pana indriyappattāni na honti nti gabbhaseyyakavasena ceva arūpīvasena ca vuttaṃ añño hi sahetuko acakkhuko nāma natthi nti apāye opapātikavasena vuttaṃ nti kāmadhātuyaṃ duhetukapaṭisandhikānaṃ vasena vuttaṃ nti rūpībrahmāno ceva kāmāvacaradevamanusse ca sandhāya vuttaṃ nti arūpino ca tihetukagabbhaseyyake ca sandhāya vuttaṃ
 jīvitindriyamūlake nti dvepi jīvitindriyāni sandhāya vuttaṃ ti arūpajīvitindriyaṃ sandhāya vuttaṃ iminā nayena sabbatthāpi paṭisandhipavattivasena jīvitindriyayojanā veditabbā somanassindriyādimūlakesupi paṭisandhipavattivasenevattho gahetabbo paṭilomanaye pana nirodhavāre ca etesañceva aññesañca dhammānaṃ yathālābhavasena cutipaṭisandhipavattesu tīsupi anuppādanirodhā veditabbā
 anāgatavāre ti etena purisabhāveneva antarā itthibhāvaṃ anāpajjitvā purisapaṭisandhiggahaṇenevāti attho ti katici paṭisandhiyo gahetvā itthibhāvaṃ appatvāva parinibbāyissantīti attho dutiyapucchāyapi eseva nayo
 paccuppannena atītavāre ti cittayamake viya uppādakkhaṇātikkamavasena atthaṃ aggahetvā tasmiṃ bhave anuppannapubbavasena gahetabboti iminā nayamukhena sabbasmimpi pavattivāre atthavinicchayo veditabbo


 pariññāvāre  pana cakkhumūlakādīsu ekameva cakkhusotayamakaṃ dassitaṃ yasmā pana sesānipi lokiyaabyākatāni ceva lokiyaabyākatamissakāni ca pariññeyyāneva tasmā tāni anupadiṭṭhānipi imināva dassitāni honti yasmā pana akusalaṃ ekantato pahātabbameva ekantaṃ kusalaṃ bhāvetabbameva lokuttarābyākataṃ sacchikātabbaṃ tasmā domanassindriyaṃ pajahatīti anaññātaññassāmītindriyaṃ bhāvetīti aññātāvindriyaṃ sacchikarotīti vuttaṃ aññindriyaṃ pana bhāvetabbampi atthi sacchikātabbampi taṃ bhāvanāvaseneva gahitaṃ tattha ti sakadāgāmimaggasamaṅgī ca arahattamaggasamaṅgī ca tesu eko samucchindituṃ asamatthattā domanassindriyaṃ na pajahati nāma eko pahīnadosattā ti anuppādaṃ āpādetuṃ  asamatthatāya na parijānāti iminā nayena sabbavissajjanesu attho veditabboti



ettāvatā  ca 
yassovāde ṭhatvā niṭṭhitakiccassa kiccasampanno
yuvatijanopi atīto suvihitaniyamo yamassāṇaṃ
devaparisāya majjhe devapure sabbadevadevena
yamakaṃ nāma pakāsitaṃ yamāmalalomena yaṃ tena
pāḷivavatthānavidhiṃ pucchāvissajjane ca atthanayaṃ
dassetuṃ āraddhā yamakaaṭṭhakathā mayā tassa
sā  subahuantarāye lokamhi yathā anantarāyena
ayamajja pañcamattehi tantiyā bhāṇavārehi
niṭṭhaṃ pattā evaṃ niṭṭhānaṃ pāpuṇantu sabbepi
hitasukhanibbattikarā manorathā sabbasattānanti



