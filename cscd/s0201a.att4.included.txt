

nti cūḷagosiṅgasuttaṃ tattha ti  nāma ekaṃ taḷākaṃ nissāya dvinnaṃ cūḷapitimahāpitiputtānaṃ dve gāmā tesu ekasmiṃ gāme ti iṭṭhakāmaye āvasathe ekasmiṃ kira samaye bhagavā mahājanasaṅgahaṃ karonto vajjiraṭṭhe cārikaṃ caramāno nātikaṃ anuppatto nātikavāsino manussā bhagavato mahādānaṃ datvā dhammakathaṃ sutvā pasannahadayā satthu vasanaṭṭhānaṃ karissāmāti mantetvā iṭṭhakāheva bhittisopānatthambhe vāḷarūpādīni dassento pāsādaṃ katvā sudhāya limpitvā mālākammalatākammādīni niṭṭhāpetvā bhummattharaṇamañcapīṭhādīni paññapetvā satthu niyyātesuṃ aparāparaṃ panettha manussā bhikkhusaṅghassa rattiṭṭhānadivāṭṭhānamaṇḍapacaṅkamādīni kārayiṃsu iti so vihāro mahā ahosi taṃ sandhāya vuttaṃ giñjakāvasatheti
ti tattha ekassa jeṭṭhakarukkhassa khandhato gosiṅgasaṇṭhānaṃ hutvā viṭapaṃ uṭṭhahi taṃ rukkhaṃ upādāya sabbampi taṃ vanaṃ nti saṅkhaṃ gataṃ ti avisesena araññassetaṃ nāmaṃ tasmā ti gosiṅgasālavanaaraññeti attho ti sāmaggirasaṃ anubhavamānā viharanti imesañhi kulaputtānaṃ uparipaṇṇāsake puthujjanakālo kathito idha khīṇāsavakālo tadā hi te laddhassādā laddhapatiṭṭhā adhigatapaṭisambhidā khīṇāsavā hutvā sāmaggirasaṃ anubhavamānā tattha vihariṃsu taṃ sandhāyetaṃ vuttaṃ
ti dhammasenāpatimahāmoggallānattheresu vā asītimahāsāvakesu  vā antamaso dhammabhaṇḍāgārikaānandattherampi kañci anāmantetvā sayameva pattacīvaraṃ ādāya anīkā nissaṭo hatthī viya yūthā nissaṭo kāḷasīho viya  vātacchinno valāhako viya ekakova upasaṅkami kasmā panettha bhagavā sayaṃ agamāsīti tayo kulaputtā  sāmaggirasaṃ anubhavantā viharanti tesaṃ paggaṇhanato pacchimajanataṃ anukampanato dhammagarubhāvato ca evaṃ kirassa ahosi  ahaṃ ime kulaputte paggaṇhitvā ukkaṃsitvā paṭisanthāraṃ katvā dhammaṃ nesaṃ desessāmīti evaṃ tāva paggaṇhanato agamāsi aparampissa ahosi  anāgate kulaputtā sammāsambuddho samaggavāsaṃ vasantānaṃ santikaṃ sayaṃ gantvā paṭisanthāraṃ katvā dhammaṃ kathetvā tayo kulaputte paggaṇhi ko nāma samaggavāsaṃ na vaseyyāti samaggavāsaṃ vasitabbaṃ maññamānā khippameva dukkhassantaṃ karissantīti evaṃ pacchimajanataṃ anukampanatopi agamāsi buddhā ca nāma dhammagaruno honti so ca nesaṃ dhammagarubhāvo rathavinīte āvikatova iti imasmā dhammagarubhāvatopi dhammaṃ paggaṇhissāmīti agamāsi
ti araññapālo so taṃ araññaṃ yathā icchiticchitappadesena manussā pavisitvā tattha pupphaṃ vā phalaṃ vā niyyāsaṃ vā dabbasambhāraṃ vā na haranti evaṃ vatiyā parikkhittassa tassa araññassa yojite dvāre nisīditvā taṃ araññaṃ rakkhati pāleti tasmā dāyapāloti vutto ti attano hitaṃ kāmayamānasabhāvā hutvā viharanti yo hi imasmiṃ sāsane pabbajitvāpi vejjakammadūtakammapahiṇagamanādīnaṃ vasena ekavīsatianesanāhi jīvikaṃ kappeti ayaṃ na attakāmarūpo nāma yo pana imasmiṃ sāsane pabbajitvā ekavīsatianesanaṃ pahāya catupārisuddhisīle patiṭṭhāya buddhavacanaṃ uggaṇhitvā sappāyadhutaṅgaṃ adhiṭṭhāya aṭṭhatiṃsāya ārammaṇesu cittaruciyaṃ kammaṭṭhānaṃ gahetvā gāmantaṃ pahāya araññaṃ pavisitvā samāpattiyo nibbattetvā vipassanāya kammaṃ kurumāno viharati ayaṃ attakāmo nāma tepi tayo kulaputtā evarūpā ahesuṃ tena vuttaṃ  attakāmarūpā viharantīti
ti tesaṃ mā aphāsukaṃ akāsīti bhagavantaṃ vāresi evaṃ kirassa ahosi  ime kulaputtā  samaggā viharanti ekaccassa ca gataṭṭhāne bhaṇḍanakalahavivādā vattanti tikhiṇasiṅgo caṇḍagoṇo viya ovijjhanto vicarati athekamaggena dvinnaṃ gamanaṃ na  hoti kadāci ayampi evaṃ karonto imesaṃ kulaputtānaṃ samaggavāsaṃ  bhindeyya pāsādiko ca panesa suvaṇṇavaṇṇo surasagiddho maññe gatakālato paṭṭhāya paṇītadāyakānaṃ attano upaṭṭhākānañca vaṇṇakathanādīhi imesaṃ kulaputtānaṃ appamādavihāraṃ bhindeyya vasanaṭṭhānāni cāpi etesaṃ kulaputtānaṃ nibaddhāni paricchinnāni tisso ca paṇṇasālā tayo caṅkamā tīṇi divāṭṭhānāni tīṇi mañcapīṭhāni ayaṃ pana samaṇo mahākāyo vuḍḍhataro maññe bhavissati so akāle ime kulaputte senāsanā vuṭṭhāpessati evaṃ sabbathāpi etesaṃ aphāsu bhavissatīti taṃ anicchanto mā tesaṃ aphāsukamakāsīti bhagavantaṃ vāresi
kiṃ panesa jānanto vāresi ajānantoti ajānanto kiñcāpi hi tathāgatassa paṭisandhiggahaṇato paṭṭhāya dasasahassacakkavāḷakampanādīni pāṭihāriyāni pavattiṃsu araññavāsino pana dubbalamanussā sakammappasutā tāni sallakkhetuṃ na sakkonti sammāsambuddho ca nāma yadā anekabhikkhusahassaparivāro byāmappabhāya asītianubyañjanehi dvattiṃsamahāpurisalakkhaṇasiriyā ca buddhānubhāvaṃ dassento vicarati tadā ko esoti apucchitvāva jānitabbo hoti tadā pana bhagavā sabbampi taṃ buddhānubhāvaṃ cīvaragabbhena paṭicchādetvā valāhakagabbhena paṭicchanno puṇṇacando viya sayameva pattacīvaramādāya aññātakavesena agamāsi iti naṃ ajānantova dāyapālo nivāresi
ti thero kira mā samaṇāti dāyapālassa kathaṃ sutvāva cintesi  mayaṃ tayo janā idha viharāma aññe pabbajitā nāma natthi ayañca dāyapālo pabbajitena viya saddhiṃ katheti ko nu kho bhavissatīti divāṭṭhānato vuṭṭhāya dvāre ṭhatvā maggaṃ olokento bhagavantaṃ addasa bhagavāpi therassa saha dassaneneva sarīrobhāsaṃ muñci asītianubyañjanavirājitā byāmappabhā pasāritasuvaṇṇapaṭo viya virocittha thero ayaṃ dāyapālo phaṇakataṃ āsivisaṃ  gīvāya gahetuṃ hatthaṃ pasārento viya loke aggapuggalena saddhiṃ kathentova na jānāti aññatarabhikkhunā viya saddhiṃ kathetīti nivārento etaṃ mā āvuso dāyapālātiādivacanaṃ avoca
ti  kasmā bhagavato paccuggamanaṃ akatvā upasaṅkami evaṃ kirassa ahosi   mayaṃ tayo janā samaggavāsaṃ vasāma sacāhaṃ ekakova paccuggamanaṃ karissāmi samaggavāso nāma na bhavissatīti piyamitte gahetvāva paccuggamanaṃ karissāmi yathā ca bhagavā mayhaṃ piyo evaṃ sahāyānampi me piyoti tehi saddhiṃ paccuggamanaṃ kātukāmo sayaṃ akatvāva upasaṅkami keci pana tesaṃ therānaṃ paṇṇasāladvāre caṅkamanakoṭiyā bhagavato āgamanamaggo hoti tasmā thero tesaṃ saññaṃ dadamānova gatoti ti ito āgacchatha ti vikasitapadumasannibhehi jālahatthehi maṇivaṇṇaṃ udakaṃ gahetvā suvaṇṇavaṇṇesu piṭṭhipādesu udakamabhisiñcitvā pādena pādaṃ ghaṃsanto pakkhālesi buddhānaṃ kāye rajojallaṃ nāma na upalimpati kasmā pakkhālesīti sarīrassa utuggahaṇatthaṃ tesañca cittasampahaṃsanatthaṃ amhehi abhihaṭena udakena bhagavā pāde pakkhālesi paribhogaṃ akāsīti tesaṃ bhikkhūnaṃ balavasomanassavasena cittaṃ pīṇitaṃ hoti tasmā pakkhālesi ti so kira tesaṃ vuḍḍhataro
 tassa saṅgahe kate sesānaṃ katova hotīti theraññeva etaṃ tiādivacanaṃ avoca tattha ti pucchanatthe nipāto ti sāmivacanaṃ idaṃ vuttaṃ hoti  kacci anuruddhā tumhākaṃ khamanīyaṃ iriyāpatho vo khamati kacci yāpanīyaṃ kacci vo jīvitaṃ yāpeti ghaṭiyati kacci piṇḍakena na kilamatha kacci tumhākaṃ sulabhapiṇḍaṃ sampatte vo disvā manussā uḷuṅkayāguṃ vā kaṭacchubhikkhaṃ vā dātabbaṃ maññantīti bhikkhācāravattaṃ pucchati kasmā paccayena akilamantena hi sakkā samaṇadhammo kātuṃ vattameva vā etaṃ pabbajitānaṃ atha  tena paṭivacane dinne anuruddhā tumhe rājapabbajitā mahāpuññā manussā tumhākaṃ araññe vasantānaṃ adatvā kassa aññassa dātabbaṃ maññissanti tumhe pana etaṃ bhuñjitvā kiṃ nu kho migapotakā viya aññamaññaṃ saṅghaṭṭentā viharatha udāhu sāmaggibhāvo vo atthīti sāmaggirasaṃ pucchanto tiādimāha
tattha ti yathā khīrañca udakañca aññamaññaṃ saṃsandati visuṃ na hoti ekattaṃ viya upeti kacci evaṃ sāmaggivasena ekattūpagatacittuppādā  viharathāti pucchati ti mettacittaṃ paccupaṭṭhapetvā olokanacakkhūni piyacakkhūni nāma kacci tathārūpehi cakkhūhi aññamaññaṃ sampassantā viharathāti pucchati ti ekaṃsatthe nipāto ekaṃsena  mayaṃ bhanteti vuttaṃ hoti ti ettha ti nipātamattaṃ nti kāraṇapucchā kathaṃ pana tumhe evaṃ viharatha kena kāraṇena viharatha taṃ me kāraṇaṃ brūthāti vuttaṃ hoti nti mettacittavasena pavattaṃ kāyakammaṃ ti sammukhā ceva parammukhā ca itaresupi eseva nayo
tattha sammukhā kāyavacīkammāni sahavāse labbhanti itarāni vippavāse manokammaṃ sabbattha labbhati yañhi sahavasantesu ekena mañcapīṭhaṃ vā dārubhaṇḍaṃ vā mattikābhaṇḍaṃ vā bahi dunnikkhittaṃ hoti taṃ disvā kenidaṃ vaḷañjitanti avaññaṃ akatvā attanā dunnikkhittaṃ viya gahetvā paṭisāmentassa paṭijaggitabbayuttaṃ vā pana ṭhānaṃ paṭijaggantassa sammukhā mettaṃ kāyakammaṃ nāma hoti ekasmiṃ pakkante tena dunnikkhittaṃ senāsanaparikkhāraṃ tatheva nikkhipantassa paṭijaggitabbayuttaṭṭhānaṃ vā pana paṭijaggantassa parammukhā mettaṃ kāyakammaṃ nāma hoti sahavasantassa pana tehi saddhiṃ madhuraṃ sammodanīyaṃ kathaṃ paṭisanthārakathaṃ sāraṇīyakathaṃ dhammīkathaṃ sarabhaññaṃ sākacchaṃ pañhapucchanaṃ pañhavissajjananti evamādikaraṇe  sammukhā mettaṃ vacīkammaṃ nāma hoti theresu pana pakkantesu mayhaṃ piyasahāyo nandiyatthero kimilatthero evaṃ sīlasampanno evaṃ ācārasampannotiādiguṇakathanaṃ parammukhā mettaṃ vacīkammaṃ nāma hoti mayhaṃ piyamitto nandiyatthero kimilatthero avero hotu abyāpajjo sukhī hotūti evaṃ samannāharato pana sammukhāpi parammukhāpi mettaṃ manokammaṃ hotiyeva
ti kāyañhi piṭṭhaṃ viya mattikā viya ca omadditvā ekato kātuṃ na sakkā nti cittaṃ pana no hitaṭṭhena nirantaraṭṭhena aviggahaṭṭhena samaggaṭṭhena ekamevāti dasseti kathaṃ panetaṃ sakaṃ cittaṃ nikkhipitvā itaresaṃ cittavasena vattiṃsūti ekassa patte malaṃ uṭṭhahati ekassa cīvaraṃ kiliṭṭhaṃ hoti ekassa paribhaṇḍakammaṃ hoti tattha yassa patte malaṃ uṭṭhitaṃ tena mamāvuso patte malaṃ uṭṭhitaṃ pacituṃ vaṭṭatīti vutte itare mayhaṃ cīvaraṃ kiliṭṭhaṃ  dhovitabbaṃ mayhaṃ paribhaṇḍaṃ kātabbanti avatvā araññaṃ pavisitvā dārūni āharitvā chinditvā pattakaṭāhe paribhaṇḍaṃ katvā tato paraṃ cīvaraṃ vā dhovanti paribhaṇḍaṃ vā karonti mamāvuso cīvaraṃ kiliṭṭhaṃ dhovituṃ vaṭṭati mama paṇṇasālā uklāpā paribhaṇḍaṃ kātuṃ vaṭṭatīti paṭhamataraṃ ārocitepi eseva nayo
ti bhagavā heṭṭhā na ca mayaṃ bhante piṇḍakena kilamimhāti vutte na sādhukāramadāsi kasmā ayañhi kabaḷīkāro āhāro nāma imesaṃ sattānaṃ apāyalokepi devamanussalokepi āciṇṇasamāciṇṇova ayaṃ pana lokasannivāso yebhuyyena vivādapakkhando apāyaloke devamanussalokepi ime sattā paṭiviruddhā eva etesaṃ sāmaggikālo dullabho kadācideva hotīti samaggavāsassa dullabhattā idha bhagavā sādhukāramadāsi idāni tesaṃ appamādalakkhaṇaṃ pucchanto tiādimāha tattha ti nipātamattaṃ paccattavacanaṃ vā kacci tumheti attho nti amhesu tīsu janesu ti gāme piṇḍāya caritvā paccāgacchati nti atirekapiṇḍapātaṃ apanetvā ṭhapanatthāya ekaṃ samuggapātiṃ dhovitvā ṭhapeti
ti te kira therā na ekatova bhikkhācāraṃ pavisanti phalasamāpattiratā hete pātova sarīrappaṭijagganaṃ katvā vattappaṭipattiṃ pūretvā senāsanaṃ pavisitvā kālaparicchedaṃ katvā phalasamāpattiṃ appetvā nisīdanti tesu yo paṭhamataraṃ nisinno attano kālaparicchedavasena paṭhamataraṃ uṭṭhāti so piṇḍāya caritvā paṭinivatto bhattakiccaṭṭhānaṃ āgantvā jānāti  dve bhikkhū pacchā ahaṃ paṭhamataraṃ āgatoti atha pattaṃ pidahitvā āsanapaññāpanādīni katvā yadi patte paṭivisamattameva hoti nisīditvā bhuñjati yadi atirekaṃ hoti avakkārapātiyaṃ pakkhipitvā pātiṃ pidhāya bhuñjati katabhattakicco pattaṃ dhovitvā vodakaṃ katvā thavikāya osāpetvā pattacīvaraṃ gahetvā attano vasanaṭṭhānaṃ pavisati dutiyopi āgantvāva jānāti  eko paṭhamaṃ āgato eko pacchatoti so sace patte bhattaṃ pamāṇameva hoti bhuñjati sace mandaṃ avakkārapātito gahetvā bhuñjati sace atirekaṃ  hoti avakkārapātiyaṃ pakkhipitvā pamāṇameva bhuñjitvā purimatthero viya vasanaṭṭhānaṃ pavisati tatiyopi āgantvāva jānāti  dve paṭhamaṃ āgatā ahaṃ pacchatoti sopi dutiyatthero viya bhuñjitvā katabhattakicco pattaṃ dhovitvā vodakaṃ katvā thavikāya osāpetvā āsanāni ukkhipitvā paṭisāmeti pānīyaghaṭe vā paribhojanīyaghaṭe vā avasesaṃ udakaṃ chaḍḍetvā ghaṭe nikujjitvā avakkārapātiyaṃ sace avasesabhattaṃ hoti taṃ vuttanayena jahitvā pātiṃ dhovitvā paṭisāmeti bhattaggaṃ sammajjati tato kacavaraṃ chaḍḍetvā  sammajjaniṃ ukkhipitvā  upacikāhi muttaṭṭhāne ṭhapetvā pattacīvaramādāya vasanaṭṭhānaṃ pavisati idaṃ therānaṃ bahivihāre araññe bhattakiccakaraṇaṭṭhāne bhojanasālāyaṃ vattaṃ idaṃ sandhāya yo pacchātiādi vuttaṃ
tiādi pana nesaṃ antovihāre vattanti veditabbaṃ tattha nti ācamanakumbhiṃ nti rittakaṃ nti tasseva vevacanaṃ nti ukkhipituṃ asakkuṇeyyaṃ atibhāriyaṃ ti hatthasaññāya te kira pānīyaghaṭādīsu yaṃkiñci tucchakaṃ gahetvā pokkharaṇiṃ gantvā anto ca bahi ca dhovitvā udakaṃ parissāvetvā tīre ṭhapetvā aññaṃ bhikkhuṃ hatthavikārena āmantenti odissa vā anodissa vā saddaṃ na karonti kasmā odissa saddaṃ na karonti taṃ bhikkhuṃ saddo bādheyyāti kasmā anodissa saddaṃ na karonti anodissa sadde dinne ahaṃ pure ahaṃ pureti dvepi nikkhameyyuṃ tato dvīhi kattabbakamme tatiyassa kammacchedo bhaveyya saṃyatapadasaddo pana hutvā aparassa bhikkhuno divāṭṭhānasantikaṃ gantvā tena diṭṭhabhāvaṃ ñatvā hatthasaññaṃ karoti tāya saññāya itaro āgacchati tato dve janā hatthena hatthaṃ saṃsibbantā dvīsu hatthesu ṭhapetvā upaṭṭhapenti taṃ sandhāyāha  hatthavikārena dutiyaṃ āmantetvā hatthavilaṅghakena upaṭṭhapemāti
ti cātuddase pannarase aṭṭhamiyanti idaṃ tāva pakatidhammassavanameva taṃ akhaṇḍaṃ katvā pañcame pañcame divase dve therā nātivikāle nhāyitvā anuruddhattherassa vasanaṭṭhānaṃ gacchanti tattha tayopi nisīditvā tiṇṇaṃ piṭakānaṃ aññatarasmiṃ aññamaññaṃ pañhaṃ pucchanti  aññamaññaṃ vissajjenti tesaṃ evaṃ karontānaṃyeva aruṇaṃ uggacchati taṃ sandhāyetaṃ vuttaṃ ettāvatā therena bhagavatā appamādalakkhaṇaṃ pucchitena pamādaṭṭhānesuyeva appamādalakkhaṇaṃ vissajjitaṃ hoti aññesañhi bhikkhūnaṃ bhikkhācāraṃ pavisanakālo nikkhamanakālo nivāsanaparivattanaṃ cīvarapārupanaṃ antogāme piṇḍāya caraṇaṃ dhammakathanaṃ anumodanaṃ  gāmato nikkhamitvā bhattakiccakaraṇaṃ pattadhovanaṃ pattaosāpanaṃ pattacīvarapaṭisāmananti papañcakaraṇaṭṭhānāni etāni tasmā thero amhākaṃ ettakaṃ ṭhānaṃ muñcitvā pamādakālo nāma natthīti dassento pamādaṭṭhānesuyeva appamādalakkhaṇaṃ vissajjesi
 athassa  bhagavā sādhukāraṃ datvā paṭhamajjhānaṃ pucchanto puna tiādimāha tattha ti manussadhammato uttari ti ariyabhāvakaraṇasamattho ñāṇaviseso ti kasmā bhante nādhigato bhavissati adhigatoyevāti ti yāva eva
 evaṃ paṭhamajjhānādhigame byākate dutiyajjhānādīni pucchanto tiādimāha tattha ti samatikkamatthāya ti paṭippassaddhatthāya sesaṃ sabbattha vuttanayeneva veditabbaṃ pacchimapañhe pana lokuttarañāṇadassanavasena adhigataṃ nirodhasamāpattiṃ pucchanto ti āha theropi pucchānurūpeneva byākāsi tattha yasmā vedayitasukhato avedayitasukhaṃ santataraṃ paṇītataraṃ hoti tasmā ti āha
ti sāmaggirasānisaṃsappaṭisaṃyuttāya dhammiyā kathāya sabbepi te catūsu saccesu pariniṭṭhitakiccā tena tesaṃ paṭivedhatthāya kiñci kathetabbaṃ natthi sāmaggirasena pana ayañca ayañca ānisaṃsoti sāmaggirasānisaṃsameva nesaṃ bhagavā kathesi ti anugantvā te kira bhagavato pattacīvaraṃ gahetvā thokaṃ  agamaṃsu atha bhagavā vihārassa pariveṇapariyantaṃ gatakāle āharatha me pattacīvaraṃ tumhe idheva tiṭṭhathāti pakkāmi ti tato ṭhitaṭṭhānato nivattitvā ti bhagavantaṃ nissāya pabbajjādīni  adhigantvāpi attano guṇakathāya aṭṭiyamānā adhigamappicchatāya āhaṃsu ti paṭhamajjhānādīnaṃ lokiyalokuttarānaṃ ti ajja me āyasmanto lokiyasamāpattiyā vītināmesuṃ ajja lokuttarāyāti evaṃ cittena cittaṃ paricchinditvā viditaṃ ti bhante anuruddha ajja ayyo nandiyatthero ajja ayyo kimilatthero imāya ca imāya ca samāpattiyā vītināmesīti evamārocesunti attho ti tampi mayā sayaṃ viditanti vā devatāhi ārocitanti vā ettakeneva mukhaṃ me sajjanti kathaṃ samuṭṭhāpetvā apuṭṭheneva me na kathitaṃ bhagavatā pana pañhābhipuṭṭhena pañhaṃ abhipucchitena satā byākataṃ tatra me kiṃ na rocathāti āha
ti  maṇi māṇivaro dīgho atho serīsako sahāti  evaṃ āgato aṭṭhavīsatiyā yakkhasenāpatīnaṃ abbhantaro eko devarājā ti tasseva yakkhassa nāmaṃ ti so kira vessavaṇena pesito etaṃ ṭhānaṃ gacchanto bhagavantaṃ sayaṃ pattacīvaraṃ gahetvā giñjakāvasathato gosiṅgasālavanassa antare disvā bhagavā attanā pattacīvaraṃ gahetvā gosiṅgasālavane tiṇṇaṃ kulaputtānaṃ santikaṃ gacchati ajja mahatī dhammadesanā bhavissati mayāpi tassā desanāya bhāginā bhavitabbanti adissamānena kāyena satthu padānupadiko gantvā avidūre ṭhatvā dhammaṃ sutvā satthari gacchantepi na gato  ime therā kiṃ karissantīti dassanatthaṃ pana tattheva ṭhito atha te dve there anuruddhattheraṃ paliveṭhente disvā  ime therā bhagavantaṃ nissāya pabbajjādayo sabbaguṇe adhigantvāpi bhagavatova maccharāyanti na sahanti ativiya nilīyanti paṭicchādenti na dāni tesaṃ paṭicchādetuṃ dassāmi pathavito yāva  brahmalokā etesaṃ guṇe pakāsessāmīti cintetvā yena bhagavā tenupasaṅkami
ti ye bhante vajjiraṭṭhavāsino bhagavantañca ime ca tayo kulaputte passituṃ labhanti vandituṃ labhanti deyyadhammaṃ dātuṃ labhanti dhammaṃ sotuṃ labhanti tesaṃ lābhā bhante vajjīnanti attho ti  so kira attano yakkhānubhāvena mahantaṃ saddaṃ katvā sakalaṃ vajjiraṭṭhaṃ ajjhottharanto taṃ vācaṃ nicchāresi tena cassa tesu rukkhapabbatādīsu adhivatthā bhummā devatā saddaṃ assosuṃ taṃ sandhāya vuttaṃ  saddaṃ sutvāti nti mahantaṃ saddaṃ sutvā sāvesuṃ esa nayo sabbattha ti yāva akaniṭṭhabrahmalokā nti amhākaṃ kulato nikkhamitvā ime kulaputtā pabbajitā evaṃ sīlavanto guṇavanto ācārasampannā kalyāṇadhammāti evaṃ tañcepi kulaṃ ete tayo kulaputte pasannacittaṃ anussareyyāti evaṃ sabbattha attho daṭṭhabbo iti bhagavā yathānusandhināva desanaṃ niṭṭhapesīti



nti mahāgosiṅgasuttaṃ tattha ti idaṃ vasanaṭṭhānadassanatthaṃ vuttaṃ aññesu hi suttesu sāvatthiyaṃ viharati jetavane anāthapiṇḍikassa ārāmeti evaṃ paṭhamaṃ gocaragāmaṃ dassetvā pacchā vasanaṭṭhānaṃ dasseti imasmiṃ pana mahāgosiṅgasutte bhagavato gocaragāmo anibandho kocideva gocaragāmo bhavissati tasmā vasanaṭṭhānameva paridīpitaṃ araññanidānakaṃ nāmetaṃ suttanti ti bahukehi ti sabbattha vissutehi pākaṭehi nti pātimokkhasaṃvarādīhi thirakārakeheva dhammehi samannāgatattā therehi savanante jātattā sāvakehi saddhiṃ ekato idāni te there  sarūpato dassento tiādimāha tatthāyasmā sāriputto attano sīlādīhi guṇehi buddhasāsane abhiññāto cakkhumantānaṃ gaganamajjhe ṭhito sūriyo viya cando viya samuddatīre ṭhitānaṃ  sāgaro viya ca pākaṭo paññāto na kevalañcassa imasmiṃ sutte āgataguṇavaseneva mahantatā veditabbā ito aññesaṃ dhammadāyādasuttaṃ anaṅgaṇasuttaṃ sammādiṭṭhisuttaṃ sīhanādasuttaṃ rathavinītaṃ mahāhatthipadopamaṃ mahāvedallaṃ cātumasuttaṃ dīghanakhaṃ anupadasuttaṃ sevitabbāsevitabbasuttaṃ saccavibhaṅgasuttaṃ piṇḍapātapārisuddhi sampasādanīyaṃ saṅgītisuttaṃ dasuttarasuttaṃ pavāraṇāsuttaṃ  susimasuttaṃ therapañhasuttaṃ mahāniddeso paṭisambhidāmaggo therasīhanādasuttaṃ abhinikkhamanaṃ etadagganti imesampi suttānaṃ vasena therassa mahantatā veditabbā etadaggasmiñhi etadaggaṃ bhikkhave mama sāvakānaṃ bhikkhūnaṃ mahāpaññānaṃ yadidaṃ sāriputtoti  vuttaṃ
pi sīlādiguṇehi ceva imasmiṃ sutte āgataguṇehi ca thero viya abhiññāto pākaṭo mahā apicassa anumānasuttaṃ cūḷataṇhāsaṅkhayasuttaṃ māratajjaniyasuttaṃ pāsādakampanaṃ sakalaṃ iddhipādasaṃyuttaṃ nandopanandadamanaṃ yamakapāṭihāriyakāle devalokagamanaṃ vimānavatthu petavatthu therassa abhinikkhamanaṃ etadagganti imesampi vasena mahantabhāvo veditabbo  etadaggasmiñhi etadaggaṃ bhikkhave mama sāvakānaṃ bhikkhūnaṃ iddhimantānaṃ yadidaṃ mahāmoggallānoti  vuttaṃ
pi sīlādiguṇehi ceva imasmiṃ sutte āgataguṇehi ca thero viya abhiññāto pākaṭo mahā apicassa cīvaraparivattanasuttaṃ jiṇṇacīvarasuttaṃ  candopamaṃ sakalaṃ kassapasaṃyuttaṃ mahāariyavaṃsasuttaṃ therassa abhinikkhamanaṃ etadagganti imesampi vasena mahantabhāvo veditabbo etadaggasmiñhi etadaggaṃ  bhikkhave mama sāvakānaṃ bhikkhūnaṃ dhutavādānaṃ yadidaṃ mahākassapoti  vuttaṃ
pi  sīlādiguṇehi ceva imasmiṃ sutte āgataguṇehi ca thero viya abhiññāto pākaṭo mahā apicassa cūḷagosiṅgasuttaṃ naḷakapānasuttaṃ anuttariyasuttaṃ upakkilesasuttaṃ anuruddhasaṃyuttaṃ mahāpurisavitakkasuttaṃ therassa abhinikkhamanaṃ etadagganti imesampi vasena mahantabhāvo veditabbo etadaggasmiñhi etadaggaṃ bhikkhave mama sāvakānaṃ bhikkhūnaṃ dibbacakkhukānaṃ yadidaṃ anuruddhoti  vuttaṃ
ti ettha pana dve revatā khadiravaniyarevato ca kaṅkhārevato ca tattha khadiravaniyarevato dhammasenāpatittherassa kaniṭṭhabhātiko na so idha adhippeto akappiyo guḷo akappiyā muggāti  evaṃ kaṅkhābahulo pana thero idha revatoti adhippeto sopi sīlādiguṇehi ceva imasmiṃ sutte āgataguṇehi ca thero viya abhiññāto pākaṭo mahā apicassa abhinikkhamanenapi etadaggenapi mahantabhāvo veditabbo etadaggasmiñhi etadaggaṃ bhikkhave mama sāvakānaṃ bhikkhūnaṃ jhāyīnaṃ yadidaṃ kaṅkhārevatoti  vuttaṃ
pi sīlādiguṇehi ceva imasmiṃ sutte āgataguṇehi ca thero viya abhiññāto pākaṭo mahā apicassa sekkhasuttaṃ bāhitikasuttaṃ āneñjasappāyaṃ gopakamoggallānaṃ bahudhātukaṃ cūḷasuññataṃ mahāsuññataṃ acchariyabbhutasuttaṃ bhaddekarattaṃ mahānidānaṃ mahāparinibbānaṃ  subhasuttaṃ cūḷaniyalokadhātusuttaṃ abhinikkhamanaṃ etadagganti imesampi vasena mahantabhāvo veditabbo etadaggasmiñhi etadaggaṃ bhikkhave mama sāvakānaṃ bhikkhūnaṃ bahussutānaṃ yadidaṃ ānandoti  vuttaṃ
ti na kevalañca eteheva aññehi ca mahāguṇatāya pākaṭehi abhiññātehi bahūhi  therehi sāvakehi saddhiṃ bhagavā gosiṅgasālavanadāye viharatīti attho āyasmā hi sāriputto sayaṃ mahāpañño aññepi bahū mahāpaññe bhikkhū gahetvā tadā dasabalaṃ parivāretvā vihāsi āyasmā  mahāmoggallāno sayaṃ iddhimā āyasmā mahākassapo sayaṃ dhutavādo āyasmā anuruddho sayaṃ dibbacakkhuko āyasmā revato sayaṃ jhānābhirato āyasmā ānando sayaṃ bahussuto aññepi bahū bahussute bhikkhū gahetvā tadā dasabalaṃ parivāretvā vihāsi evaṃ tadā ete ca aññe ca abhiññātā mahātherā tiṃsasahassamattā bhikkhū dasabalaṃ parivāretvā vihariṃsūti veditabbā
ti phalasamāpattivivekato vuṭṭhito ti thero kira paṭisallānā vuṭṭhito pacchimalokadhātuṃ olokento vanante kīḷantassa mattakhattiyassa kaṇṇato patamānaṃ kuṇḍalaṃ viya saṃharitvā samugge pakkhipamānaṃ rattakambalaṃ viya maṇināgadantato patamānaṃ satasahassagghanikaṃ suvaṇṇapātiṃ viya ca atthaṃ gacchamānaṃ paripuṇṇapaṇṇāsayojanaṃ sūriyamaṇḍalaṃ addasa tadanantaraṃ pācīnalokadhātuṃ olokento nemiyaṃ gahetvā parivattayamānaṃ rajatacakkaṃ viya rajatakūṭato nikkhamantaṃ khīradhārāmaṇḍaṃ viya sapakkhe papphoṭetvā gaganatale pakkhandamānaṃ setahaṃsaṃ viya ca meghavaṇṇāya samuddakucchito uggantvā pācīnacakkavāḷapabbatamatthake sasalakkhaṇappaṭimaṇḍitaṃ ekūnapaṇṇāsayojanaṃ candamaṇḍalaṃ addasa tato sālavanaṃ olokesi tasmiñhi samaye sālarukkhā mūlato paṭṭhāya yāva aggā sabbapāliphullā dukūlapārutā viya muttākalāpavinaddhā viya ca virociṃsu bhūmitalaṃ pupphasantharapūjāya paṭimaṇḍitaṃ viya tattha tattha nipatantena pupphareṇunā lākhārasena siñcamānaṃ viya ca ahosi bhamaramadhukaragaṇā kusumareṇumadamattā upagāyamānā viya vanantaresu vicaranti tadā ca uposathadivasova hoti atha thero kāya nu kho ajja ratiyā vītināmessāmīti cintesi ariyasāvakā ca nāma piyadhammassavanā honti athassa  etadahosi  ajja mayhaṃ jeṭṭhabhātikassa dhammasenāpatittherassa santikaṃ gantvā dhammaratiyā vītināmessāmīti gacchanto pana ekakova agantvā mayhaṃ piyasahāyaṃ mahākassapattheraṃ gahetvā gamissāmīti nisinnaṭṭhānato vuṭṭhāya cammakhaṇḍaṃ papphoṭetvā yenāyasmā mahākassapo tenupasaṅkami
ti theropi yasmā piyadhammassavanova ariyasāvako tasmā tassa vacanaṃ sutvā gacchāvuso tvaṃ mayhaṃ sīsaṃ vā rujjati piṭṭhi vāti kiñci lesāpadesaṃ akatvā tuṭṭhahadayova evamāvusotiādimāha paṭissutvā ca nisinnaṭṭhānato vuṭṭhāya cammakhaṇḍaṃ papphoṭetvā mahāmoggallānaṃ anubandhi tasmiṃ samaye dve mahātherā paṭipāṭiyā ṭhitāni dve candamaṇḍalāni viya dve sūriyamaṇḍalāni viya dve chaddantanāgarājāno viya dve sīhā viya dve byagghā viya ca virociṃsu anuruddhattheropi tasmiṃ samaye divāṭṭhāne nisinno dve mahāthere sāriputtattherassa santikaṃ gacchante disvā pacchimalokadhātuṃ olokento sūriyaṃ vanantaṃ pavisantaṃ viya pācīnalokadhātuṃ olokento candaṃ vanantato uggacchantaṃ viya sālavanaṃ olokento sabbapāliphullameva sālavanañca disvā ajja uposathadivaso ime ca me jeṭṭhabhātikā dhammasenāpatissa santikaṃ gacchanti mahantena dhammassavanena bhavitabbaṃ ahampi dhammassavanassa bhāgī bhavissāmīti nisinnaṭṭhānato vuṭṭhāya cammakhaṇḍaṃ papphoṭetvā mahātherānaṃ padānupadiko hutvā nikkhami tena vuttaṃ  atha kho āyasmā ca mahāmoggallāno āyasmā ca mahākassapo āyasmā ca anuruddho yenāyasmā sāriputto tenupasaṅkamiṃsūti ti paṭipāṭiyā ṭhitā tayo candā viya sūriyā viya sīhā viya ca virocamānā upasaṅkamiṃsu
 evaṃ upasaṅkamante pana te mahāthere āyasmā ānando attano divāṭṭhāne nisinnoyeva disvā ajja mahantaṃ dhammassavanaṃ bhavissati mayāpi tassa bhāginā bhavitabbaṃ na kho pana ekakova gamissāmi mayhaṃ piyasahāyampi revatattheraṃ gahetvā gamissāmīti sabbaṃ mahāmoggallānassa mahākassapassa anuruddhassa upasaṅkamane vuttanayeneva  vitthārato veditabbaṃ iti te dve janā paṭipāṭiyā ṭhitā dve candā viya sūriyā viya sīhā viya ca virocamānā upasaṅkamiṃsu tena vuttaṃ  addasā kho āyasmā sāriputtotiādi  ti dūratova disvā anukkamena kathāupacāraṃ sampattametaṃ etu kho āyasmātiādivacanaṃ avoca ti ettha duvidhaṃ rāmaṇeyyakaṃ vanarāmaṇeyyakaṃ puggalarāmaṇeyyakañca tattha vanaṃ nāma nāgasalaḷasālacampakādīhi  sañchannaṃ hoti bahalacchāyaṃ pupphaphalūpagaṃ vividharukkhaṃ udakasampannaṃ gāmato nissaṭaṃ idaṃ vanarāmaṇeyyakaṃ nāma yaṃ sandhāya vuttaṃ 
ramaṇīyāni araññāni yattha na ramatī jano
vītarāgā ramissanti na te kāmagavesinoti 
vanaṃ pana sacepi ujjaṅgale hoti nirudakaṃ viralacchāyaṃ kaṇṭakasamākiṇṇaṃ buddhādayopettha ariyā viharanti idaṃ puggalarāmaṇeyyakaṃ nāma yaṃ sandhāya vuttaṃ 
gāme vā yadi vāraññe ninne vā yadi vā thale
yattha arahanto viharanti taṃ bhūmirāmaṇeyyakanti 
idha pana taṃ duvidhampi labbhati tadā hi gosiṅgasālavanaṃ sabbapāliphullaṃ hoti kusumagandhasugandhaṃ sadevake cettha loke aggapuggalo sammāsambuddho tiṃsasahassamattehi abhiññātabhikkhūhi saddhiṃ viharati taṃ sandhāya vuttaṃ  ramaṇīyaṃ āvuso ānanda gosiṅgasālavananti
ti dosāpagatā abbhaṃ mahikā dhūmo rajo rāhūti imehi pañcahi upakkilesehi virahitāti vuttaṃ hoti ti sabbattha pāliphullā mūlato paṭṭhāya yāva aggā apupphitaṭṭhānaṃ nāma natthi ti dibbā mandārapupphakoviḷārapāricchattakacandanacuṇṇagandhā viya samantā pavāyanti sakkasuyāsantusitanimmānaratiparanimmitamahābrahmānaṃ otiṇṇaṭṭhānaṃ viya vāyantīti vuttaṃ hoti
 ti ānandatthero tesaṃ pañcannaṃ therānaṃ saṅghanavakova kasmā thero  taṃyeva paṭhamaṃ pucchatīti mamāyitattā te hi dve therā aññamaññaṃ mamāyiṃsu sāriputtatthero mayā kattabbaṃ satthu upaṭṭhānaṃ karotīti ānandattheraṃ mamāyi ānandatthero bhagavato sāvakānaṃ aggoti sāriputtattheraṃ mamāyi kuladārake pabbājetvā sāriputtattherassa santike upajjhaṃ gaṇhāpesi sāriputtattheropi tatheva akāsi evaṃ ekamekena attano pattacīvaraṃ  datvā pabbājetvā upajjhaṃ gaṇhāpitāni pañca bhikkhusatāni ahesuṃ āyasmā ānando paṇītāni cīvarādīnipi labhitvā therasseva deti
eko kira brāhmaṇo cintesi  buddharatanassa ca saṅgharatanassa ca pūjā paññāyati kathaṃ nu kho dhammaratanaṃ pūjitaṃ nāma hotīti so bhagavantaṃ upasaṅkamitvā etamatthaṃ pucchi bhagavā āha  sacesi brāhmaṇa dhammaratanaṃ pūjitukāmo ekaṃ bahussutaṃ pūjehīti bahussutaṃ bhante ācikkhathāti bhikkhusaṅghaṃ pucchati so bhikkhusaṅghaṃ upasaṅkamitvā bahussutaṃ bhante ācikkhathāti āha ānandatthero brāhmaṇāti brāhmaṇo theraṃ sahassagghanikena cīvarena pūjesi thero taṃ gahetvā bhagavato santikaṃ agamāsi bhagavā kuto ānanda laddhanti āha ekena bhante brāhmaṇena dinnaṃ idaṃ panāhaṃ āyasmato sāriputtassa dātukāmoti dehi ānandāti cārikaṃ pakkanto bhanteti āgatakāle dehīti sikkhāpadaṃ bhante paññattanti kadā pana sāriputto āgamissatīti dasāhamattena bhanteti anujānāmi ānanda dasāhaparamaṃ atirekacīvaraṃ nikkhipitunti  sikkhāpadaṃ paññapesi sāriputtattheropi tatheva yaṃkiñci manāpaṃ labhati taṃ ānandattherassa deti evaṃ te therā aññamaññaṃ mamāyiṃsu iti mamāyitattā paṭhamaṃ pucchi
apica anumatipucchā nāmesā khuddakato paṭṭhāya pucchitabbā hoti tasmā thero cintesi  ahaṃ paṭhamaṃ ānandaṃ pucchissāmi ānando attano paṭibhānaṃ byākarissati tato revataṃ anuruddhaṃ mahākassapaṃ mahāmoggallānaṃ  pucchissāmi mahāmoggallāno attano paṭibhānaṃ byākarissati tato pañcapi therā maṃ pucchissanti ahampi attano paṭibhānaṃ byākarissāmīti ettāvatāpi ayaṃ dhammadesanā sikhāppattā vepullappattā na bhavissati atha mayaṃ sabbepi dasabalaṃ upasaṅkamitvā pucchissāma satthā sabbaññutaññāṇena byākarissati ettāvatā ayaṃ dhammadesanā sikhāppattā vepullappattā bhavissati yathā hi janapadamhi  uppanno aṭṭo gāmabhojakaṃ pāpuṇāti tasmiṃ nicchituṃ asakkonte janapadabhojakaṃ pāpuṇāti tasmiṃ asakkonte mahāvinicchayaamaccaṃ tasmiṃ asakkonte  senāpatiṃ tasmiṃ asakkonte uparājaṃ tasmiṃ vinicchituṃ asakkonte rājānaṃ pāpuṇāti raññā vinicchitakālato paṭṭhāya aṭṭo aparāparaṃ na sañcarati rājavacaneneva chijjati evamevaṃ ahañhi paṭhamaṃ ānandaṃ pucchissāmi atha mayaṃ sabbepi dasabalaṃ upasaṅkamitvā pucchissāma satthā sabbaññutaññāṇena byākarissati ettāvatā ayaṃ dhammadesanā sikhāppattā vepullappattā bhavissati evaṃ anumatipucchaṃ pucchanto thero paṭhamaṃ ānandattheraṃ pucchi
ti bahu assa sutaṃ hoti navaṅgaṃ satthusāsanaṃ pāḷianusandhipubbāparavasena uggahitaṃ hotīti attho ti sutassa ādhārabhūto yassa hi ito gahitaṃ ito palāyati chiddaghaṭe udakaṃ viya na tiṭṭhati parisamajjhe ekaṃ suttaṃ vā jātakaṃ vā kathetuṃ vā vācetuṃ vā na sakkoti ayaṃ  nāma yassa pana uggahitaṃ buddhavacanaṃ uggahitakālasadisameva hoti dasapi vīsatipi vassāni sajjhāyaṃ akarontassa na nassati ayaṃ  nāma ti sutassa sannicayabhūto yathā hi sutaṃ hadayamañjūsāya sannicitaṃ silāyaṃ lekhā viya suvaṇṇaghaṭe pakkhittasīhavasā viya ca ajjhosāya tiṭṭhati ayaṃ  nāma ti ṭhitā paguṇā ekaccassa hi uggahitaṃ buddhavacanaṃ dhātaṃ paguṇaṃ niccalitaṃ na hoti asukasuttaṃ vā jātakaṃ vā kathehīti vutte sajjhāyitvā saṃsanditvā samanuggāhitvā jānissāmīti vadati ekaccassa dhātaṃ paguṇaṃ  bhavaṅgasotasadisaṃ hoti asukasuttaṃ vā jātakaṃ vā kathehīti vutte uddharitvā tameva katheti taṃ sandhāya vuttaṃ dhātāti
ti suttadasaka-vaggadasaka-paṇṇāsadasakānaṃ vasena vācāya sajjhāyitā ti cittena anupekkhitā yassa vācāya sajjhāyitaṃ buddhavacanaṃ manasā cintentassa tattha tattha pākaṭaṃ hoti mahādīpaṃ jāletvā ṭhitassa rūpagataṃ viya paññāyati taṃ sandhāya vuttaṃ  vacasā paricitā manasānupekkhitāti ti atthato ca kāraṇato ca paññāya suppaṭividdhā ti ettha padameva atthassa byañjanato padabyañjanaṃ taṃ akkharapāripūriṃ katvā dasavidhabyañjanabuddhiyo aparihāpetvā vuttaṃ  parimaṇḍalaṃ nāma hoti evarūpehi padabyañjanehīti attho apica yo bhikkhu parisati dhammaṃ desento suttaṃ vā jātakaṃ vā nikkhapitvā aññaṃ upārambhakaraṃ suttaṃ āharati tassa upamaṃ katheti tadatthaṃ ohāreti evamidaṃ gahetvā ettha khipanto ekapasseneva pariharanto kālaṃ ñatvā vuṭṭhahati nikkhittasuttaṃ pana nikkhattamattameva hoti tassa kathā aparimaṇḍalā nāma hoti yo pana suttaṃ vā jātakaṃ vā nikkhipitvā bahi ekapadampi agantvā pāḷiyā anusandhiñca pubbāparañca amakkhento ācariyehi dinnanaye ṭhatvā tulikāya paricchindanto viya gambhīramātikāya udakaṃ pesento viya padaṃ koṭṭento sindhavājānīyo viya gacchati tassa kathā parimaṇḍalā nāma hoti evarūpiṃ kathaṃ sandhāya  parimaṇḍalehi padabyañjanehīti vuttaṃ
ti ettha yo bhikkhu dhammaṃ kathento suttaṃ vā jātakaṃ vā ārabhitvā āraddhakālato paṭṭhāya turitaturito araṇiṃ manthento viya uṇhakhādanīyaṃ khādanto viya pāḷiyā anusandhipubbāparesu gahitaṃ gahitameva aggahitaṃ aggahitameva ca katvā purāṇapaṇṇantaresu caramānaṃ godhaṃ uṭṭhapento viya tattha tattha paharanto osāpento ohāya gacchati yopi dhammaṃ kathento  kālena sīghaṃ kālena dandhaṃ kālena mahāsaddaṃ kālena khuddakasaddaṃ karoti yathā petaggi kālena jalati kālena nibbāyati evameva idha  nāma hoti parisāya uṭṭhātukāmāya punappunaṃ ārabhati yopi kathento tattha tattha vitthāyati nitthunanto kandanto viya katheti imesaṃ sabbesampi kathā appabandhā nāma hoti yo pana suttaṃ ārabhitvā ācariyehi dinnanaye ṭhito acchinnadhāraṃ katvā nadīsotaṃ viya pavatteti ākāsagaṅgato bhassamānaṃ udakaṃ viya nirantaraṃ kathaṃ pavatteti tassa kathā anuppabandhā hoti taṃ sandhāya vuttaṃ  anuppabandhehīti ti sattannaṃ anusayānaṃ samugghātatthāya ti evarūpena bahussutena bhikkhunā tathārūpeneva bhikkhusatena bhikkhusahassena vā saṅghāṭikaṇṇena vā saṅghāṭikaṇṇaṃ pallaṅkena vā pallaṅkaṃ āhacca nisinnena gosiṅgasālavanaṃ sobheyya iminā nayena sabbavāresu attho veditabbo
 paṭisallānaṃ assa ārāmoti  paṭisallāne ratoti 
nti sahassaṃ lokadhātūnaṃ ettakañhi therassa dhuvasevanaṃ āvajjanapaṭibaddhaṃ ākaṅkhamāno pana thero anekānipi cakkavāḷasahassāni voloketiyeva ti sattabhūmakassa vā navabhūmakassa vā pāsādavarassa upari gato ti pāsādapariveṇe nābhiyā patiṭṭhitānaṃ nemivaṭṭiyā nemivaṭṭiṃ āhacca ṭhitānaṃ nemimaṇḍalānaṃ sahassaṃ vātapānaṃ vivaritvā olokeyya tassa nābhiyopi pākaṭā honti arāpi arantarānipi nemiyopi ti āvuso evaṃ ayampi dibbacakkhuko bhikkhu dibbena cakkhunā atikkantamānusakena sahassaṃ lokānaṃ voloketi tassa pāsāde ṭhitapurisassa cakkanābhiyo viya cakkavāḷasahasse sinerusahassaṃ pākaṭaṃ hoti arā viya dīpā pākaṭā honti arantarāni viya dīpaṭṭhitamanussā pākaṭā honti nemiyo viya cakkavāḷapabbatā pākaṭā honti
ti samādiṇṇaaraññadhutaṅgo sesapadesupi  eseva nayo
ti na osādenti sahetukañhi sakāraṇaṃ katvā pañhaṃ pucchituṃ vissajjitumpi asakkonto saṃsādeti nāma evaṃ na karontīti attho ti nadīsotodakaṃ viya pavattati
ti yāya lokiyāya vihārasamāpattiyā yāya lokuttarāya vihārasamāpattiyā
ti ayaṃ sādhukāro ānandattherassa dinno sāriputtattherena pana saddhiṃ bhagavā ālapati esa nayo sabbattha ti yathā ānandova sammā byākaraṇamāno byākareyya evaṃ byākataṃ ānandena attano anucchavikameva ajjhāsayānurūpameva byākatanti attho ānandatthero hi attanāpi bahussuto ajjhāsayopissa evaṃ hoti  aho vata sāsane sabrahmacārī bahussutā bhaveyyunti kasmā bahussutassa hi kappiyākappiyaṃ sāvajjānavajjaṃ garukalahukaṃ satekicchātekicchaṃ pākaṭaṃ hoti bahussuto uggahitabuddhavacanaṃ āvajjitvā imasmiṃ ṭhāne sīlaṃ kathitaṃ imasmiṃ  samādhi imasmiṃ vipassanā imasmiṃ maggaphalanibbānānīti sīlassa āgataṭṭhāne sīlaṃ pūretvā samādhissa āgataṭṭhāne samādhiṃ pūretvā vipassanāya āgataṭṭhāne vipassanāgabbhaṃ gaṇhāpetvā maggaṃ bhāvetvā phalaṃ sacchikaroti tasmā therassa evaṃ ajjhāsayo hoti  aho vata sabrahmacārī ekaṃ vā dve vā tayo vā cattāro vā pañca vā nikāye uggahetvā āvajjantā sīlādīnaṃ āgataṭṭhānesu sīlādīni paripūretvā anukkamena maggaphalanibbānāni sacchikareyyunti sesavāresupi eseva nayo
 āyasmā hi revato jhānajjhāsayo jhānābhirato tasmāssa evaṃ hoti  aho vata sabrahmacārī ekikā nisīditvā kasiṇaparikammaṃ katvā aṭṭha samāpattiyo nibbattetvā jhānapadaṭṭhānaṃ vipassanaṃ vaḍḍhetvā lokuttaradhammaṃ sacchikareyyunti tasmā evaṃ byākāsi
 āyasmā  anuruddho dibbacakkhuko tassa evaṃ hoti  aho vata sabrahmacārī ālokaṃ vaḍḍhetvā dibbena cakkhunā anekesu cakkavāḷasahassesu cavamāne ca upapajjamāne ca satte disvā vaṭṭabhayena cittaṃ saṃvejetvā vipassanaṃ vaḍḍhetvā lokuttaradhammaṃ sacchikareyyunti tasmā evaṃ byākāsi
 āyasmā mahākassapo dhutavādo tassa evaṃ hoti  aho vata sabrahmacārī dhutavādā hutvā dhutaṅgānubhāvena paccayataṇhaṃ milāpetvā aparepi nānappakāre kilese dhunitvā vipassanaṃ vaḍḍhetvā lokuttaradhammaṃ sacchikareyyunti tasmā evaṃ byākāsi
 āyasmā  mahāmoggallāno samādhipāramiyā matthakaṃ patto sukhumaṃ pana cittantaraṃ khandhantaraṃ dhātvantaraṃ āyatanantaraṃ jhānokkantikaṃ ārammaṇokkantikaṃ aṅgavavatthānaṃ ārammaṇavavatthānaṃ aṅgasaṅkanti ārammaṇasaṅkanti ekatovaḍḍhanaṃ ubhatovaḍḍhananti ābhidhammikadhammakathikasseva pākaṭaṃ anābhidhammiko hi dhammaṃ kathento  ayaṃ sakavādo ayaṃ paravādoti na jānāti sakavādaṃ dīpessāmīti paravādaṃ dīpeti paravādaṃ dīpessāmīti sakavādaṃ dīpeti dhammantaraṃ visaṃvādeti ābhidhammiko sakavādaṃ sakavādaniyāmeneva  paravādaṃ paravādaniyāmeneva dīpeti dhammantaraṃ na visaṃvādeti tasmā therassa evaṃ hoti  aho vata sabrahmacārī ābhidhammikā hutvā sukhumesu ṭhānesu ñāṇaṃ otāretvā vipassanaṃ vaḍḍhetvā lokuttaradhammaṃ sacchikareyyunti tasmā evaṃ byākāsi
 āyasmā sāriputto paññāpāramiyā matthakaṃ patto paññavāyeva ca cittaṃ attano vase vattetuṃ sakkoti na duppañño duppañño hi uppannassa cittassa vase vattetvā ito cito ca vipphanditvāpi katipāheneva gihibhāvaṃ patvā anayabyasanaṃ pāpuṇāti tasmā therassa evaṃ hoti  aho vata sabrahmacārī acittavasikā hutvā cittaṃ attano vase vattetvā sabbānassa visevitavipphanditāni bhañjitvā īsakampi bahi nikkhamituṃ adentā vipassanaṃ vaḍḍhetvā  lokuttaradhammaṃ sacchikareyyunti tasmā evaṃ byākāsi
ti sāriputta yasmā saṅghārāmassa nāma bahussutabhikkhūhipi sobhanakāraṇaṃ atthi jhānābhiratehipi dibbacakkhukehipi dhutavādehipi ābhidhammikehipi acittavasikehipi sobhanakāraṇaṃ atthi tasmā sabbesaṃ  vo subhāsitaṃ pariyāyena tena tena kāraṇena subhāsitameva no dubbhāsitaṃ ti apica mamapi vacanaṃ suṇātha ti na tāva ahaṃ imaṃ caturaṅgavīriyaṃ adhiṭṭhāya ābhujitaṃ pallaṅkaṃ bhindissāmi na mocessāmīti attho idaṃ kira bhagavā paripākagate ñāṇe rajjasiriṃ pahāya katābhinikkhamano anupubbena bodhimaṇḍaṃ āruyha caturaṅgavīriyaṃ adhiṭṭhāya aparājitapallaṅkaṃ ābhujitvā daḷhasamādāno hutvā nisinno tiṇṇaṃ mārānaṃ matthakaṃ bhinditvā paccūsasamaye dasasahassilokadhātuṃ unnādento sabbaññutaññāṇaṃ paṭivijjhi taṃ attano mahābodhipallaṅkaṃ sandhāya evamāha apica pacchimaṃ janataṃ anukampamānopi paṭipattisāraṃ puthujjanakalyāṇakaṃ dassento evamāha passati hi bhagavā  anāgate evaṃ ajjhāsayā kulaputtā iti paṭisañcikkhissanti bhagavā mahāgosiṅgasuttaṃ kathento idha sāriputta bhikkhu pacchābhattaṃ evarūpena kho sāriputta bhikkhunā gosiṅgasālavanaṃ sobheyyāti āha mayaṃ bhagavato ajjhāsayaṃ gaṇhissāmāti pacchābhattaṃ piṇḍapātapaṭikkantā caturaṅgavīriyaṃ adhiṭṭhāya daḷhasamādānā hutvā arahattaṃ appatvā imaṃ pallaṅkaṃ na bhindissāmāti samaṇadhammaṃ kātabbaṃ maññissanti te evaṃ paṭipannā katipāheneva  jātijarāmaraṇassa antaṃ karissantīti imaṃ pacchimaṃ janataṃ anukampamāno paṭipattisāraṃ puthujjanakalyāṇakaṃ dassento evamāha ti sāriputta evarūpena bhikkhunā nippariyāyeneva gosiṅgasālavanaṃ sobheyyāti yathānusandhināva desanaṃ niṭṭhapesīti



nti mahāgopālakasuttaṃ tattha tisso kathā ekanāḷikā caturassā nisinnavattikāti tattha pāḷiṃ vatvā ekekapadassa atthakathanaṃ  nāma apaṇḍitaṃ gopālakaṃ dassetvā apaṇḍitaṃ  bhikkhuṃ dassetvā paṇḍitaṃ gopālakaṃ dassetvā paṇḍitaṃ bhikkhuṃ dassetvāti catukkaṃ bandhitvā kathanaṃ  nāma apaṇḍitaṃ gopālakaṃ dassetvā pariyosānagamanaṃ apaṇḍitaṃ bhikkhuṃ dassetvā pariyosānagamanaṃ paṇḍitaṃ gopālakaṃ dassetvā pariyosānagamanaṃ paṇḍitaṃ bhikkhuṃ dassetvā pariyosānagamananti ayaṃ  nāma ayaṃ idha sabbācariyānaṃ āciṇṇā
ti ekādasahi aguṇakoṭṭhāsehi nti gomaṇḍalaṃ nti pariggahetvā vicarituṃ nti vaḍḍhiṃ āpādetuṃ ti imasmiṃ loke ti gaṇanato vā vaṇṇato vā rūpaṃ na jānāti  na jānāti nāma attano gunnaṃ sataṃ vā sahassaṃ vāti saṅkhyaṃ na jānāti so gāvīsu haṭāsu vā palātāsu vā gogaṇaṃ gaṇetvā ajja ettikā na dissantīti dve tīṇi gāmantarāni vā aṭaviṃ vā vicaranto na pariyesati aññesaṃ gāvīsu attano gogaṇaṃ paviṭṭhāsupi gogaṇaṃ gaṇetvā imā ettikā gāvo na amhākanti yaṭṭhiyā pothetvā na nīharati tassa naṭṭhā gāviyo naṭṭhāva honti paragāviyo gahetvā vicarantaṃ gosāmikā disvā ayaṃ ettakaṃ kālaṃ amhākaṃ dhenuṃ gaṇhātīti tajjetvā attano gāviyo gahetvā gacchanti tassa gogaṇopi parihāyati pañcagorasaparibhogatopi paribāhiro hoti  na jānāti nāma  ettikā gāvo setā ettikā rattā ettikā kāḷā ettikā kabarā ettikā nīlāti na jānāti so gāvīsu haṭāsu vā pañcagorasaparibhogatopi paribāhiro hoti
ti gāvīnaṃ sarīre kataṃ dhanusattisūlādibhedaṃ lakkhaṇaṃ na jānāti  so gāvīsu haṭāsu vā palātāsu vā ajja asukalakkhaṇā ca asukalakkhaṇā ca gāvo  na dissanti pañcagorasaparibhogatopi paribāhiro hoti
ti gunnaṃ khāṇukaṇṭakādīhi pahaṭaṭṭhānesu vaṇo hoti tattha nīlamakkhikā aṇḍakāni pātenti tesaṃ āsāṭikāti nāma tāni daṇḍena apanetvā bhesajjaṃ dātabbaṃ hoti bālo  gopālako tathā na karoti tena vuttaṃ  na āsāṭikaṃ hāretā hotīti tassa gunnaṃ vaṇā vaḍḍhanti gambhīrā honti pāṇakā kucchiṃ pavisanti gāvo gelaññābhibhūtā neva yāvadatthaṃ tiṇāni khādituṃ na pānīyaṃ pātuṃ sakkonti tattha gunnaṃ khīraṃ chijjati goṇānaṃ javo hāyati ubhayesaṃ jīvitantarāyo hoti evamassa gogaṇopi parihāyati pañcagorasatopi paribāhiro hoti
ti gunnaṃ vuttanayeneva sañjāto vaṇo bhesajjaṃ datvā vākena vā cīrakena vā bandhitvā paṭicchādetabbo hoti bālo gopālako tathā na karoti athassa gunnaṃ vaṇehi yūsā paggharanti tā aññamaññaṃ nighaṃsenti tena aññesampi vaṇā jāyanti evaṃ gāvo gelaññābhibhūtā neva yāvadatthaṃ tiṇāni khādituṃ paribāhiro hoti
ti antovasse ḍaṃsamakasādīnaṃ ussannakāle gogaṇe vajaṃ paviṭṭhe tattha tattha dhūmo kātabbo hoti apaṇḍito gopālako taṃ na karoti gogaṇo sabbarattiṃ ḍaṃsādīhi upadduto niddaṃ alabhitvā punadivase araññe tattha tattha rukkhamūlādīsu nipajjitvā niddāyati neva yāvadatthaṃ tiṇāni khādituṃ pañcagorasaparibhogatopi paribāhiro hoti
ti titthaṃ samanti vā visamanti vā sagāhanti vā niggāhanti vā na jānāti so atitthena gāviyo otāreti tāsaṃ visamatitthe pāsāṇādīni akkamantīnaṃ pādā bhijjanti sagāhaṃ gambhīraṃ titthaṃ otiṇṇā kumbhīlādayo gāhā gaṇhanti ajja ettikā gāvo naṭṭhā ajja ettikāti vattabbataṃ āpajjati evamassa gogaṇopi parihāyati pañcagorasatopi paribāhiro hoti
ti pītampi apītampi na jānāti gopālakena hi imāya gāviyā pītaṃ imāya na pītaṃ imāya pānīyatitthe okāso laddho imāya na  laddhoti evaṃ pītāpītaṃ jānitabbaṃ hoti ayaṃ pana divasabhāgaṃ araññe gogaṇaṃ rakkhitvā pānīyaṃ pāyessāmīti nadiṃ vā  taḷākaṃ vā gahetvā gacchati tattha mahāusabhā ca anuusabhā ca balavagāviyo ca dubbalāni ceva mahallakāni ca gorūpāni siṅgehi vā phāsukāhi vā paharitvā attano okāsaṃ katvā ūruppamāṇaṃ udakaṃ pavisitvā yathākāmaṃ pivanti avasesā okāsaṃ alabhamānā tīre ṭhatvā kalalamissakaṃ udakaṃ pivanti apītā eva vā honti atha ne gopālako piṭṭhiyaṃ paharitvā puna araññaṃ paveseti tattha apītagāviyo pipāsāya sukkhamānā yāvadatthaṃ tiṇāni khādituṃ na sakkonti tattha gunnaṃ khīraṃ chijjati goṇānaṃ javo hāyati paribāhiro hoti
ti ayaṃ maggo samo khemo ayaṃ visamo sāsaṅko sappaṭibhayoti na jānāti so samaṃ khemaṃ maggaṃ vajjetvā gogaṇaṃ itaraṃ maggaṃ paṭipādeti tattha gāvo sīhabyagghādīnaṃ gandhena coraparissayena vā abhibhūtā bhantamigasappaṭibhāgā gīvaṃ ukkhipitvā tiṭṭhanti neva yāvadatthaṃ tiṇāni khādanti na pānīyaṃ pivanti tattha gunnaṃ khīraṃ chijjati paribāhiro hoti
ti gopālakena hi gocarakusalena bhavitabbaṃ pañcāhikavāro vā sattāhikavāro vā jānitabbo ekadisāya gogaṇaṃ cāretvā punadivase tattha na cāretabbo mahatā hi gogaṇena ciṇṇaṭṭhānaṃ bheritalaṃ viya suddhaṃ hoti nittiṇaṃ udakampi āluḷīyati tasmā pañcame vā sattame vā divase puna tattha cāretuṃ vaṭṭati ettakena hi tiṇampi paṭiviruhati udakampi pasīdati ayaṃ pana imaṃ pañcāhikavāraṃ vā sattāhikavāraṃ vā na jānāti divase divase rakkhitaṭṭhāneyeva rakkhati athassa gogaṇo haritatiṇaṃ na labhati sukkhatiṇaṃ khādanto kalalamissakaṃ udakaṃ pivati tattha gunnaṃ khīraṃ chijjati paribāhiro hoti
ti paṇḍitagopālakena yāva vacchakassa maṃsalohitaṃ saṇṭhāti tāva  ekaṃ dve thane ṭhapetvā sāvasesadohinā bhavitabbaṃ ayaṃ vacchakassa kiñci anavasesetvā duhati khīrapako vaccho khīrapipāsāya sukkhati saṇṭhātuṃ  asakkonto kampamāno  mātu purato patitvā kālaṅkaroti mātā puttakaṃ disvā mayhaṃ puttako attano mātukhīraṃ pātumpi na labhatīti puttasokena na yāvadatthaṃ tiṇāni khādituṃ na pānīyaṃ pātuṃ sakkoti thanesu khīraṃ chijjati evamassa gogaṇopi parihāyati pañcagorasatopi paribāhiro hoti
gunnaṃ pituṭṭhānaṃ karontīti  gāvo pariṇayanti yathāruciṃ gahetvā gacchantīti ti paṇḍito hi gopālako evarūpe usabhe atirekapūjāya pūjeti paṇītaṃ gobhattaṃ deti gandhapañcaṅgulikehi maṇḍeti mālaṃ pilandheti siṅge suvaṇṇarajatakosake ca dhāreti rattiṃ dīpaṃ jāletvā celavitānassa heṭṭhā sayāpeti ayaṃ pana tato ekasakkārampi na karoti usabhā atirekapūjaṃ alabhamānā gogaṇaṃ na rakkhanti parissayaṃ na vārenti evamassa gogaṇo parihāyati pañcagorasato paribāhiro hoti
ti imasmiṃ sāsane ti cattāri mahābhūtāni catunnañca mahābhūtānaṃ upādāyarūpanti evaṃ vuttarūpaṃ dvīhākārehi na jānāti gaṇanato vā samuṭṭhānato vā  na jānāti nāma cakkhāyatanaṃ sota-ghāna-jivhā-kāyāyatanaṃ rūpa-sadda-gandha-rasa-phoṭṭhabbāyatanaṃ itthindriyaṃ purisindriyaṃ jīvitindriyaṃ kāyaviññatti vacīviññatti ākāsadhātu āpodhātu rūpassa lahutā mudutā kammaññatā upacayo santati jaratā rūpassa aniccatā kabaḷīkāro āhāroti evaṃ pāḷiyaṃ āgatā pañcavīsati rūpakoṭṭhāsāti na jānāti seyyathāpi so gopālako gaṇanato gunnaṃ rūpaṃ na jānāti tathūpamo ayaṃ bhikkhu so gaṇanato rūpaṃ ajānanto rūpaṃ pariggahetvā arūpaṃ vavatthapetvā rūpārūpaṃ pariggahetvā paccayaṃ sallakkhetvā lakkhaṇaṃ āropetvā kammaṭṭhānaṃ matthakaṃ pāpetuṃ na sakkoti so yathā tassa gopālakassa gogaṇo na vaḍḍhati evaṃ imasmiṃ sāsane sīlasamādhivipassanāmaggaphalanibbānehi na vaḍḍhati yathā  ca so gopālako pañcahi gorasehi paribāhiro hoti evaṃ asekkhena sīlakkhandhena asekkhena samādhi paññā vimutti vimuttiñāṇadassanakkhandhenāti pañcahi dhammakkhandhehi paribāhiro hoti
 na jānāti nāma ettakaṃ rūpaṃ ekasamuṭṭhānaṃ ettakaṃ dvisamuṭṭhānaṃ ettakaṃ tisamuṭṭhānaṃ ettakaṃ catusamuṭṭhānaṃ ettakaṃ na kutocisamuṭṭhātīti na jānāti seyyathāpi so gopālako vaṇṇato gunnaṃ rūpaṃ na jānāti tathūpamo ayaṃ bhikkhu so samuṭṭhānato rūpaṃ ajānanto rūpaṃ pariggahetvā arūpaṃ vavatthapetvā paribāhiro hoti
ti kammalakkhaṇo bālo kammalakkhaṇo paṇḍitoti evaṃ vuttaṃ kusalākusalaṃ kammaṃ paṇḍitabālalakkhaṇanti na jānāti so evaṃ ajānanto bāle vajjetvā paṇḍite na sevati bāle vajjetvā paṇḍite asevanto kappiyākappiyaṃ kusalākusalaṃ sāvajjānavajjaṃ garukalahukaṃ satekicchaatekicchaṃ kāraṇākāraṇaṃ na jānāti taṃ ajānanto kammaṭṭhānaṃ gahetvā vaḍḍhetuṃ na sakkoti so yathā tassa gopālakassa gogaṇo na vaḍḍhati evaṃ imasmiṃ sāsane yathāvuttehi sīlādīhi na vaḍḍhati gopālako viya ca pañcahi gorasehi pañcahi dhammakkhandhehi paribāhiro hoti
ti uppannaṃ kāmavitakkanti evaṃ vutte kāmavitakkādike na vinodeti so imaṃ akusalavitakkaṃ āsāṭikaṃ ahāretvā vitakkavasiko hutvā vicaranto kammaṭṭhānaṃ gahetvā vaḍḍhetuṃ na sakkoti so yathā tassa gopālakassa paribāhiro hoti
ti cakkhunā rūpaṃ disvā nimittaggāhī hotītiādinā nayena sabbārammaṇesu nimittaṃ gaṇhanto yathā so gopālako vaṇaṃ na paṭicchādeti evaṃ saṃvaraṃ na sampādeti so vivaṭadvāro vicaranto kammaṭṭhānaṃ gahetvā vaḍḍhetuṃ na sakkoti paribāhiro hoti
ti so gopālako dhūmaṃ viya dhammadesanādhūmaṃ na karoti dhammakathaṃ vā sarabhaññaṃ vā upanisinnakathaṃ vā anumodanaṃ vā na karoti  tato naṃ manussā bahussuto guṇavāti na jānanti te guṇāguṇaṃ ajānantā catūhi paccayehi saṅgahaṃ na karonti  so paccayehi  kilamamāno buddhavacanaṃ sajjhāyaṃ kātuṃ vattapaṭipattiṃ pūretuṃ kammaṭṭhānaṃ gahetvā vaḍḍhetuṃ na sakkoti paribāhiro hoti
ti titthabhūte bahussutabhikkhū na upasaṅkamati upasaṅkamanto idaṃ bhante byañjanaṃ kathaṃ ropetabbaṃ imassa bhāsitassa ko attho imasmiṃ ṭhāne pāḷi kiṃ vadeti imasmiṃ ṭhāne attho kiṃ dīpetīti evaṃ na paripucchati na paripañhati na jānāpetīti attho tassa te evaṃ aparipucchato avivaṭañceva na vivaranti bhājetvā na dassenti anuttānīkatañca na uttānīkaronti apākaṭaṃ na pākaṭaṃ karonti ti anekavidhāsu kaṅkhāsu ekaṃ kaṅkhampi na paṭivinodenti kaṅkhā eva hi kaṅkhāṭhāniyā dhammā nāma tattha ekaṃ kaṅkhampi na nīharantīti attho so evaṃ bahussutatitthaṃ anupasaṅkamitvā sakaṅkho kammaṭṭhānaṃ gahetvā vaḍḍhetuṃ na sakkoti yathā ca so gopālako titthaṃ na jānāti evaṃ ayampi bhikkhu dhammatitthaṃ na jānāti ajānanto avisaye pañhaṃ pucchati abhidhammikaṃ upasaṅkamitvā kappiyākappiyaṃ pucchati vinayadharaṃ upasaṅkamitvā rūpārūpaparicchedaṃ pucchati te avisaye puṭṭhā kathetuṃ na sakkonti so attanā sakaṅkho kammaṭṭhānaṃ gahetvā vaḍḍhetuṃ na sakkoti paribāhiro hoti
ti yathā so gopālako pītāpītaṃ na jānāti evaṃ dhammūpasañhitaṃ pāmojjaṃ na jānāti na labhati savanamayaṃ puññakiriyavatthuṃ nissāya ānisaṃsaṃ na vindati dhammassavanaggaṃ gantvā sakkaccaṃ na suṇāti nisinno niddāyati kathaṃ katheti aññavihitako hoti so sakkaccaṃ dhammaṃ asuṇanto kammaṭṭhānaṃ gahetvā vaḍḍhetuṃ na sakkoti paribāhiro hoti
ti so gopālako maggāmaggaṃ viya  ayaṃ lokiyo ayaṃ lokuttaroti ariyaṃ aṭṭhaṅgikaṃ maggaṃ yathābhūtaṃ na pajānāti ajānanto lokiyamagge abhinivisitvā lokuttaraṃ nibbattetuṃ na sakkoti paribāhiro hoti
ti so gopālako pañcāhikavāre  sattāhikavāre viya cattāro satipaṭṭhāne  ime lokiyā ime lokuttarāti yathābhūtaṃ na pajānāti ajānanto sukhumaṭṭhānesu attano  ñāṇaṃ carāpetvā lokiyasatipaṭṭhāne abhinivisitvā lokuttaraṃ nibbattetuṃ na sakkoti paribāhiro hoti
ti paṭiggahaṇe mattaṃ ajānanto anavasesaṃ duhati niddesavāre panassa ti abhiharitvā pavārenti ettha dve abhihārā vācābhihāro ca paccayābhihāro ca  nāma manussā bhikkhussa santikaṃ gantvā vadeyyātha bhante yenatthoti pavārenti  nāma vatthādīni vā telaphāṇitādīni vā gahetvā bhikkhussa santikaṃ gantvā gaṇhatha bhante yāvatakena atthoti vadanti ti bhikkhu tesu paccayesu pamāṇaṃ na jānāti  dāyakassa vaso veditabbo deyyadhammassa vaso veditabbo attano thāmo veditabboti rathavinīte vuttanayena pamāṇayuttaṃ aggahetvā yaṃ āharanti taṃ sabbaṃ gaṇhātīti attho manussā vippaṭisārino na puna abhiharitvā pavārenti so paccayehi kilamanto kammaṭṭhānaṃ gahetvā vaḍḍhetuṃ na sakkoti paribāhiro hoti
ti so gopālako mahāusabhe viya te there bhikkhū imāya āvi ceva raho ca mettāya kāyakammādikāya atirekapūjāya na pūjeti tato therā  ime amhesu garucittīkāraṃ na karontīti navake bhikkhū dvīhi saṅgahehi na saṅgaṇhanti na āmisasaṅgahena cīvarena vā pattena vā pattapariyāpannena vā vasanaṭṭhānena vā kilamante milāyantepi nappaṭijagganti pāḷiṃ vā aṭṭhakathaṃ vā dhammakathābandhaṃ vā guyhaganthaṃ vā na sikkhāpenti navakā therānaṃ santikā sabbaso ime dve saṅgahe alabhamānā imasmiṃ sāsane patiṭṭhātuṃ na sakkonti yathā tassa gopālakassa gogaṇo na vaḍḍhati evaṃ sīlādīni na vaḍḍhanti yathā ca so gopālako pañcahi gorasehi paribāhiro hoti evaṃ pañcahi dhammakkhandhehi paribāhirā honti sukkapakkho kaṇhapakkhe vuttavipallāsavasena yojetvā veditabboti



nti cūḷagopālakasuttaṃ tattha nti evaṃnāmake nagare tasmiṃ kira māpiyamāne rattiṃ gaṅgāsotato maccho thalaṃ patto manussā celāni telapātiyaṃ temetvā ukkā katvā macchaṃ gaṇhiṃsu nagare niṭṭhite tassa nāmaṃ karonte amhehi nagaraṭṭhānassa gahitadivase celukkāhi maccho gahitoti  nāmaṃ akaṃsu ti yasmiṃ ṭhāne nisinnassa sabbā gaṅgā pākaṭā hutvā paññāyati tādise vālikussade gaṅgātitthe sāyanhasamaye mahābhikkhusaṅghaparivuto nisīditvā mahāgaṅgaṃ paripuṇṇaṃ sandamānaṃ olokento  atthi nu kho imaṃ gaṅgaṃ nissāya koci pubbe vaḍḍhiparihāniṃ pattoti āvajjitvā pubbe ekaṃ bālagopālakaṃ nissāya anekasatasahassā gogaṇā imissā gaṅgāya āvaṭṭe patitvā samuddameva paviṭṭhā aparaṃ pana paṇḍitagopālakaṃ nissāya anekasatasahassagogaṇassa sotthi jātā vaḍḍhi jātā ārogyaṃ jātanti addasa disvā imaṃ kāraṇaṃ nissāya bhikkhūnaṃ dhammaṃ desessāmīti cintetvā bhikkhū āmantesi
ti magadharaṭṭhavāsī ti nippaññasabhāvo dandho mahājaḷo ti asallakkhetvā anupadhāretvā ti tāretuṃ ārabhi nti gaṅgāya orime tīre magadharaṭṭhaṃ pārime tīre videharaṭṭhaṃ gāvo magadharaṭṭhato videharaṭṭhaṃ netvā rakkhissāmīti uttaraṃ tīraṃ patāresi taṃ sandhāya vuttaṃ  uttaraṃ tīraṃ suvidehānanti ti maṇḍalikaṃ katvā ti avaḍḍhiṃ vināsaṃ pāpuṇiṃsu mahāsamuddameva pavisiṃsu tena hi gopālakena gāvo otārentena gaṅgāya orimatīre samatitthañca  visamatitthañca oloketabbaṃ assa majjhe gaṅgāya gunnaṃ vissamaṭṭhānatthaṃ dve tīṇi vālikatthalāni sallakkhetabbāni assu tathā pārimatīre tīṇi cattāri titthāni imasmā titthā bhaṭṭhā imaṃ titthaṃ gaṇhissanti imasmā bhaṭṭhā imanti ayaṃ pana bālagopālako orimatīre gunnaṃ otaraṇatitthaṃ samaṃ vā visamaṃ vā anoloketvāva majjhe  gaṅgāya gunnaṃ vissamaṭṭhānatthaṃ dve tīṇi vālikatthalānipi asallakkhetvāva paratīre cattāri  pañca uttaraṇatitthāni asamavekkhitvāva atittheneva gāvo otāresi athassa mahāusabho javanasampannatāya ceva thāmasampannatāya ca tiriyaṃ gaṅgāya sotaṃ chetvā pārimaṃ tīraṃ patvā chinnataṭañceva kaṇṭakagumbagahanañca disvā dubbiniviṭṭhametanti ñatvā dhuragga-patiṭṭhānokāsampi alabhitvā paṭinivatti gāvo mahāusabho nivatto mayampi nivattissāmāti nivattā mahato gogaṇassa nivattaṭṭhāne udakaṃ chijjitvā majjhe gaṅgāya āvaṭṭaṃ uṭṭhapesi gogaṇo āvaṭṭaṃ pavisitvā samuddameva patto ekopi goṇo arogo nāma nāhosi tenāha  tattheva anayabyasanaṃ āpajjiṃsūti
ti idha loke khandhadhātāyatanesu akusalā achekā paralokepi eseva nayo  vuccati tebhūmakadhammā  nava lokuttaradhammā mpi tebhūmakadhammāva  nava lokuttaradhammā tattha  achekā vacanatthato pana mārassa dheyyaṃ nti ṭhānaṃ vatthu nivāso gocaro pi eseva nayo nti tesaṃ evarūpānaṃ samaṇabrāhmaṇānaṃ iminā cha satthāro dassitāti veditabbā
 evaṃ kaṇhapakkhaṃ niṭṭhapetvā sukkapakkhaṃ dassento tiādimāha tattha ti dantagoṇe ceva dhenuyo ca ti dametabbagoṇe ceva avijātagāvo ca ti vacchabhāvaṃ taritvā ṭhite balavavacche ti dhenupake taruṇavacchake  ti appamaṃsalohite mandathāme ti taṃdivase jātako ti mātā purato purato huṃhunti goravaṃ katvā saññaṃ dadamānā urena udakaṃ chindamānā gacchati vacchako tāya goravasaññāya dhenuyā vā urena chinnodakena gacchamāno mātugoravakena vuyhamānoti vuccati
ti arahattamaggena mārassa taṇhāsotaṃ chetvā ti mahāusabhā nadīpāraṃ viya saṃsārapāraṃ nibbānaṃ gatā ti mahāusabhānaṃ pāraṅgatakkhaṇe gaṅgāya sotassa tayo koṭṭhāse atikkamma ṭhitā mahāusabhe pāraṃ patte disvā tesaṃ gatamaggaṃ paṭipajjitvā pāraṃ agamaṃsu ti catumaggavajjhānaṃ kilesānaṃ tayo  koṭṭhāse khepetvā ṭhitā idāni arahattamaggena avasesaṃ taṇhāsotaṃ chetvā balavagāvo viya nadīpāraṃ saṃsārapāraṃ nibbānaṃ gamissantīti iminā nayena sabbavāresu attho veditabbo ti ime dve paṭhamamaggasamaṅgino
ti sabbadhamme jānantena buddhena ti sukathito nti vivaritaṃ nti ariyamaggo ti tadatthāya vivaṭaṃ nti vigatamānanaḷaṃ kataṃ ti kattukamyatāchandena arahattaṃ patthetha kattukāmā nibbattetukāmā hothāti attho pattatthātipi pāṭho evarūpaṃ satthāraṃ labhitvā tumhe pattāyeva nāmāti attho sesaṃ sabbattha uttānameva bhagavā pana yathānusandhināva desanaṃ niṭṭhapesīti



nti cūḷasaccakasuttaṃ tattha nti mahāvanaṃ nāma sayaṃjātaṃ aropimaṃ saparicchedaṃ mahantaṃ vanaṃ kapilavatthusāmantā  pana mahāvanaṃ himavantena saha ekābaddhaṃ aparicchedaṃ hutvā mahāsamuddaṃ āhacca ṭhitaṃ idaṃ tādisaṃ na hoti saparicchedaṃ mahantaṃ vananti  pana mahāvanaṃ nissāya kate ārāme kūṭāgāraṃ antokatvā haṃsavaṭṭakacchannena katā sabbākārasampannā buddhassa bhagavato gandhakuṭi veditabbā
ti pubbe kira eko nigaṇṭho ca nigaṇṭhī ca pañca pañca vādasatāni uggahetvā vādaṃ āropessāmāti jambudīpe vicarantā vesāliyaṃ samāgatā licchavirājāno disvā  tvaṃ ko tvaṃ kāti pucchiṃsu nigaṇṭho  ahaṃ vādaṃ āropessāmīti jambudīpe vicarāmīti āha nigaṇṭhīpi tathā āha licchavino idheva aññamaññaṃ vādaṃ āropethāti āhaṃsu nigaṇṭhī attanā uggahitāni pañcavādasatāni pucchi nigaṇṭho kathesi nigaṇṭhena pucchitepi nigaṇṭhī kathesiyeva ekassapi na jayo na parājayo ubho samasamāva ahesuṃ licchavino  tumhe ubhopi samasamā āhiṇḍitvā kiṃ karissatha idheva vasathāti gehaṃ datvā baliṃ paṭṭhapesuṃ tesaṃ saṃvāsamanvāya catasso dhītaro jātā  ekā saccā nāma ekā lolā nāma ekā paṭācārā nāma ekā ācāravatī nāma tāpi paṇḍitāva ahesuṃ mātāpitūhi uggahitāni pañca pañca vādasatāni uggahesuṃ tā vayapattā mātāpitaro avocuṃ  amhākaṃ ammā kule dārikā nāma hiraññasuvaṇṇādīni datvā kulagharaṃ pesitapubbā nāma natthi yo pana agāriko tāsaṃ vādaṃ maddituṃ sakkoti tassa pādaparicārikā honti yo pabbajito tāsaṃ maddituṃ sakkoti tassa santike pabbajanti tumhe kiṃ karissathāti mayampi evameva karissāmāti catassopi paribbājikavesaṃ gahetvā ayaṃ jambudīpo nāma jambuyā paññāyatīti jambusākhaṃ gahetvā cārikaṃ pakkamiṃsu yaṃ gāmaṃ pāpuṇanti tassa dvāre paṃsupuñje  vā vālikapuñje vā jambudhajaṃ ṭhapetvā  yo vādaṃ āropetuṃ sakkoti so imaṃ maddatūti vatvā gāmaṃ pavisanti evaṃ gāmena gāmaṃ vicarantiyo sāvatthiṃ pāpuṇitvā tatheva gāmadvāre jambudhajaṃ  ṭhapetvā sampattamanussānaṃ ārocetvā antonagaraṃ paviṭṭhā
tena samayena bhagavā sāvatthiṃ nissāya jetavane viharati athāyasmā sāriputto gilāne pucchanto ajaggitaṭṭhānaṃ jagganto attano kiccamahantatāya aññehi bhikkhūhi divātaraṃ gāmaṃ piṇḍāya pavisanto gāmadvāre jambudhajaṃ disvā  kimidanti dārake pucchi te tamatthaṃ ārocesuṃ tena hi maddathāti na sakkoma bhante bhāyāmāti kumārā  mā bhāyatha kena amhākaṃ jambudhajo maddāpitoti vutte buddhasāvakena sāriputtattherena maddāpito vādaṃ āropetukāmā jetavane therassa santikaṃ gacchathāti vadeyyāthāti āha te therassa vacanaṃ sutvā jambudhajaṃ madditvā chaḍḍesuṃ thero piṇḍāya caritvā vihāraṃ gato paribbājikāpi gāmato nikkhamitvā amhākaṃ dhajo kena maddāpitoti pucchiṃsu dārakā tamatthaṃ ārocesuṃ paribbājikā puna gāmaṃ pavisitvā ekekaṃ vīthiṃ gahetvā  buddhasāvako kira sāriputto nāma amhehi saddhiṃ vādaṃ karissati sotukāmā nikkhamathāti ārocesuṃ mahājano nikkhami tena saddhiṃ paribbājikā jetavanaṃ agamiṃsu
thero  amhākaṃ vasanaṭṭhāne mātugāmassa āgamanaṃ nāma aphāsukanti vihāramajjhe nisīdi paribbājikāyo gantvā theraṃ pucchiṃsu  tumhehi amhākaṃ dhajo maddāpitoti āma mayā maddāpitoti mayaṃ tumhehi saddhiṃ vādaṃ karissāmāti sādhu karotha kassa pucchā kassa vissajjanaṃ hotūti pucchā nāma amhākaṃ pattā tumhe pana mātugāmā nāma paṭhamaṃ pucchathāti āha tā catassopi catūsu disāsu ṭhatvā mātāpitūnaṃ santike uggahitaṃ vādasahassaṃ pucchiṃsu thero khaggena kumudanāḷaṃ chindanto viya pucchitaṃ pucchitaṃ nijjaṭaṃ niggaṇṭhiṃ katvā kathesi kathetvā puna pucchathāti āha ettakameva bhante mayaṃ jānāmāti thero āha  tumhehi vādasahassaṃ pucchitaṃ mayā kathitaṃ ahaṃ pana ekaṃ yeva pañhaṃ pucchissāmi taṃ tumhe kathethāti tā therassa visayaṃ disvā pucchatha bhante byākarissāmāti vattuṃ nāsakkhiṃsu vada bhante jānamānā  byākarissāmāti puna āhaṃsu
thero  ayaṃ pana kulaputte pabbājetvā paṭhamaṃ sikkhāpetabbapañhoti vatvā  ekaṃ nāma kinti pucchi tā neva antaṃ na koṭiṃ addasaṃsu thero kathethāti āha na passāma bhanteti tumhehi vādasahassaṃ pucchitaṃ mayā kathitaṃ mayhaṃ tumhe ekaṃ pañhampi kathetuṃ na sakkotha evaṃ sante kassa jayo kassa parājayoti tumhākaṃ bhante jayo amhākaṃ parājayoti idāni kiṃ karissathāti tā mātāpitūhi vuttavacanaṃ ārocetvā tumhākaṃ santike pabbajissāmāti āhaṃsu tumhe mātugāmā nāma amhākaṃ santike pabbajituṃ na vaṭṭati amhākaṃ pana sāsanaṃ gahetvā  bhikkhuniupassayaṃ gantvā pabbajathāti tā sādhūti therassa sāsanaṃ gahetvā bhikkhunisaṅghassa santikaṃ gantvā pabbajiṃsu pabbajitā ca pana appamattā ātāpiniyo hutvā nacirasseva arahattaṃ pāpuṇiṃsu
ayaṃ saccako tāsaṃ catunnampi kaniṭṭhabhātiko tāhi catūhipi uttaritarapañño mātāpitūnampi santikā vādasahassaṃ tato bahutarañca bāhirasamayaṃ uggahetvā katthaci agantvā rājadārake sippaṃ sikkhāpento tattheva vesāliyaṃ vasati paññāya atipūritattā kucchi me bhijjeyyāti bhīto ayapaṭṭena kucchiṃ parikkhipitvā carati imaṃ sandhāya vuttaṃ saccako nigaṇṭhaputtoti
ti bhassaṃ vuccati kathāmaggo taṃ pavadati kathetīti bhassappavādako ti ahaṃ paṇḍitoti evaṃ vādo ti yaṃ yaṃ nakkhattacārena ādisati taṃ taṃ yebhuyyena tatheva hoti tasmā ayaṃ sādhuladdhiko bhaddakoti evaṃ sammato mahājanassa ti kathāmaggena dosaṃ āropito ti sāriputtattherassa ācariyo assajitthero ti tato tato licchavirājagehato taṃ taṃ gehaṃ gamanatthāya anucaṅkamamāno ti kasmā upasaṅkami samayajānanatthaṃ
evaṃ kirassa ahosi  ahaṃ samaṇassa gotamassa vādaṃ āropessāmīti āhiṇḍāmi samayaṃ panassa na jānāmīti na āropesiṃ parassa hi samayaṃ  ñatvā āropito vādo svāropito nāma hoti ayaṃ pana samaṇassa gotamassa sāvako paññāyati assajitthero  so attano satthu samaye kovido etāhaṃ pucchitvā kathaṃ patiṭṭhāpetvā samaṇassa gotamassa vādaṃ āropessāmīti tasmā upasaṅkami ti kathaṃ vineti kathaṃ sikkhāpetīti pucchati thero pana yasmā dukkhanti vutte upārambhassa okāso hoti maggaphalānipi pariyāyena dukkhanti āgatāni ayañca dukkhanti vutte theraṃ puccheyya  bho assaji kimatthaṃ tumhe pabbajitāti tato maggaphalatthāyāti vutte  nayidaṃ bho assaji tumhākaṃ sāsanaṃ nāma mahāāghātanaṃ nāmetaṃ nirayussado nāmesa natthi tumhākaṃ sukhāsā uṭṭhāyuṭṭhāya dukkhameva jirāpentā āhiṇḍathāti dosaṃ āropeyya tasmā  paravādissa pariyāyakathaṃ kātuṃ na vaṭṭati yathā esa appatiṭṭho hoti evamassa nippariyāyakathaṃ kathessāmīti cintetvā rūpaṃ bhikkhave aniccanti imaṃ aniccānattavaseneva kathaṃ katheti nti sotuṃ ayuttaṃ
ti rājakulānaṃ atthānusāsanasanthāgārasālāyaṃ ti evaṃ kirassa ahosi  ahaṃ pubbe samayaṃ ajānanabhāvena samaṇassa gotamassa vādaṃ na āropesiṃ idāni panassa mahāsāvakena kathitaṃ samayaṃ jānāmi ime ca mama antevāsikā pañcasatā licchavī sannipatitā etehi saddhiṃ gantvā samaṇassa gotamassa vādaṃ āropessāmīti tasmā upasaṅkami ti ñātesu abhiññātesu pañcavaggiyattheresu aññatarena nti yathā tena patiṭṭhitaṃ sace evaṃ patiṭṭhissati atha pana aññadeva vakkhati tatra mayā kiṃ sakkā kātunti idāneva piṭṭhiṃ parivattento āha ti attano abhimukhaṃ kaḍḍheyya ti purato paṭipaṇāmeyya ti kālena ākaḍḍheyya kālena parikaḍḍheyya nti surāghare piṭṭhakilañjaṃ ti surādhutto ti surāparissāvanatthavikaṃ dhovitukāmo  kasaṭanidhunanatthaṃ ubhosu kaṇṇesu gahetvā ti adhomukhaṃ katvā dhuneyya ti uddhaṃmukhaṃ katvā dhuneyya ti punappunaṃ papphoṭeyya ti ettha manussā sāṇasāṭakakaraṇatthaṃ sāṇavāke gahetvā muṭṭhiṃ muṭṭhiṃ bandhitvā udake pakkhipanti te tatiyadivase suṭṭhu kilinnā honti atha manussā ambilayāgusurādīni ādāya tattha gantvā sāṇamuṭṭhiṃ gahetvā dakkhiṇato vāmato sammukhā cāti tīsu phalakesu sakiṃ dakkhiṇaphalake sakiṃ vāmaphalake sakiṃ sammukhaphalake paharantā ambilayāgusurādīni bhuñjantā pivantā khādantā  dhovanti mahantā kīḷā hoti rañño nāgo taṃ kīḷaṃ disvā gambhīraṃ udakaṃ anupavisitvā soṇḍāya udakaṃ gahetvā sakiṃ kumbhe sakiṃ piṭṭhiyaṃ sakiṃ ubhosu passesu sakiṃ antarasatthiyaṃ pakkhipanto kīḷittha tadupādāya taṃ kīḷitajātaṃ sāṇadhovikaṃ nāma vuccati  taṃ sandhāya vuttaṃ  sāṇadhovikaṃ nāma kīḷitajātaṃ kīḷatīti ti yo saccako nigaṇṭhaputto bhagavato vādaṃ āropessati so kiṃ bhavamāno kiṃ yakkho bhavamāno udāhu indo udāhu brahmā bhavamāno bhagavato vādaṃ āropessati na hi sakkā pakatimanussena bhagavato vādaṃ āropetunti ayamettha adhippāyo
ti yasmiṃ samaye saccako ārāmaṃ pāvisi tasmiṃ kismiṃ pana samaye pāvisīti mahāmajjhanhikasamaye kasmā pana tasmiṃ samaye caṅkamantīti paṇītabhojanapaccayassa thinamiddhassa vinodanatthaṃ divāpadhānikā vā te tādisānañhi pacchābhattaṃ caṅkamitvā nhatvā sarīraṃ utuṃ gaṇhāpetvā nisajja samaṇadhammaṃ karontānaṃ cittaṃ ekaggaṃ hoti ti so kira kuhiṃ samaṇo gotamoti pariveṇato pariveṇaṃ gantvā pucchitvā pavisissāmīti vilokento araññe hatthī viya caṅkame caṅkamamāne paṃsukūlikabhikkhū disvā tesaṃ santikaṃ agamāsi taṃ sandhāya yena te bhikkhūtiādi vuttaṃ ti katarasmiṃ āvāse vā maṇḍape vāti attho ti tadā kira bhagavā paccūsakāle mahākaruṇā samāpattiṃ samāpajjitvā dasasahassacakkavāḷe sabbaññutaññāṇajālaṃ pattharitvā bodhaneyyasattaṃ olokento addasa  sve saccako nigaṇṭhaputto mahatiṃ licchaviparisaṃ gahetvā mama vādaṃ āropetukāmo āgamissatīti tasmā pātova sarīrapaṭijagganaṃ katvā bhikkhusaṅghaparivāro vesāliyaṃ piṇḍāya caritvā piṇḍapātapaṭikkanto mahāparisāya nisīdituṃ sukhaṭṭhāne nisīdissāmīti gandhakuṭiṃ apavisitvā mahāvane aññatarasmiṃ rukkhamūle divāvihāraṃ nisīdi te bhikkhū bhagavato vattaṃ dassetvā āgatā saccakena puṭṭhā dūre nisinnaṃ bhagavantaṃ dassentā esa aggivessana bhagavāti āhaṃsu
nti heṭṭhā pañcamattehi licchavisatehi parivutoti vuttaṃ te  etassa antevāsikāyeva antovesāliyaṃ pana saccako pañcamattāni licchavirājasatāni gahetvā vādatthiko bhagavantaṃ upasaṅkamantoti sutvā dvinnaṃ paṇḍitānaṃ kathāsallāpaṃ sossāmāti  yebhuyyena manussā nikkhantā evaṃ sā parisā mahatī aparicchinnagaṇanā ahosi taṃ sandhāyetaṃ vuttaṃ ti ete ubhatopakkhikā te evaṃ cintesuṃ  sace no micchādiṭṭhikā codessanti kasmā tumhe samaṇaṃ gotamaṃ vanditthāti tesaṃ kiṃ añjalimattakaraṇenapi vanditaṃ hotīti vakkhāma sace no sammādiṭṭhikā codessanti kasmā bhagavantaṃ na vanditthāti kiṃ sīsena bhūmiṃ paharanteneva vanditaṃ hoti nanu añjalikammampi vandanā evāti vakkhāmāti nti bho gotama ahaṃ asukassa putto datto nāma mitto nāma idha āgatoti vadantā nāmaṃ sāventi nāma bho gotama ahaṃ vāsiṭṭho nāma kaccāno nāma idha āgatoti vadantā gottaṃ sāventi nāma ete kira daliddā jiṇṇakulaputtā parisamajjhe nāmagottavasena pākaṭā bhavissāmāti evaṃ akaṃsu ye pana tuṇhībhūtā nisīdiṃsu te kerāṭikā ceva andhabālā ca tattha kerāṭikā ekaṃ dve kathāsallāpe karonto vissāsiko hoti atha vissāse sati  ekaṃ dve bhikkhā adātuṃ na yuttanti tato attānaṃ mocentā tuṇhī nisīdanti andhabālā aññāṇatāyeva avakkhittamattikāpiṇḍo viya yattha katthaci tuṇhībhūtā nisīdanti
nti kañci okāsaṃ kiñci kāraṇaṃ athassa bhagavā pañhapucchane ussāhaṃ janento āha  ti tassattho  puccha yadi ākaṅkhasi na me pañhavissajjane bhāro atthi atha vā puccha yaṃ ākaṅkhasi sabbaṃ te vissajjessāmīti sabbaññupavāraṇaṃ pavāresi asādhāraṇaṃ paccekabuddhaaggasāvamahāsāvakehi te hi yadākaṅkhasīti na vadanti sutvā vedissāmāti vadanti buddhā pana pucchāvuso yadākaṅkhasīti  vā puccha mahārāja yadākaṅkhasīti  vā
puccha vāsava maṃ pañhaṃ yaṃ kiñci manasicchasi
tassa tasseva pañhassa ahaṃ antaṃ karomi te iti  vā
tena  hi tvaṃ bhikkhu sake āsane nisīditvā puccha yadākaṅkhasīti  vā
bāvarissa  ca tuyhaṃ vā sabbesaṃ sabbasaṃsayaṃ
katāvakāsā pucchavho yaṃ kiñci manasicchathāti  vā
puccha maṃ sabhiya pañhaṃ yaṃ kiñci manasicchasi
tassa tasseva pañhassa ahaṃ antaṃ karomi te iti  vā 
tesaṃ tesaṃ yakkhanarindadevasamaṇabrāhmaṇaparibbājakānaṃ sabbaññupavāraṇaṃ pavārenti anacchariyañcetaṃ yaṃ bhagavā buddhabhūmiṃ patvā etaṃ pavāraṇaṃ pavāreyya yo bodhisattabhūmiyaṃ padesañāṇepi ṭhito
koṇḍañña pañhāni viyākarohi
yācanti taṃ isayo sādhurūpā
koṇḍañña eso manujesu dhammo
yaṃ vuddhamāgacchati esa bhāroti  
evaṃ  sakkādīnaṃ atthāya isīhi yācito
katāvakāsā pucchantu bhonto
yaṃ kiñci pañhaṃ manasābhipatthitaṃ
ahañhi taṃ taṃ vo viyākarissaṃ
ñatvā sayaṃ lokamimaṃ parañcāti 
evaṃ  sarabhaṅgakāle sambhavajātake ca sakalajambudīpaṃ tikkhattuṃ vicaritvā pañhānaṃ antakaraṃ adisvā suciratena brāhmaṇena pañhaṃ puṭṭho okāse kārite jātiyā sattavasso rathikāyaṃ paṃsuṃ kīḷanto pallaṅkaṃ ābhujitvā antaravīthiyaṃ nisinnova 
taggha te ahamakkhissaṃ yathāpi kusalo tathā
rājā ca kho taṃ jānāti yadi kāhati vā na vāti  
sabbaññupavāraṇaṃ pavāresi
evaṃ bhagavatā sabbaññupavāraṇāya pavāritāya attamano pañhaṃ pucchanto kathaṃ pana bho gotamātiādimāha
athassa  bhagavā passatha bho aññaṃ sāvakena kathitaṃ aññaṃ satthā katheti nanu mayā paṭikacceva vuttaṃ sace tathā patiṭṭhissati yathāssa sāvakena patiṭṭhitaṃ evāhaṃ vādaṃ āropessāmīti ayaṃ pana aññameva katheti tattha kiṃ mayā sakkā kātunti evaṃ nigaṇṭhassa vacanokāso mā hotūti heṭṭhā assajittherena kathitaniyāmeneva kathento tiādimāha ti bho gotama mayhaṃ ekā upamā upaṭṭhāti āharāmi taṃ upamanti vadati ti upaṭṭhātu te aggivessana āhara taṃ upamaṃ visatthoti bhagavā avoca ti bāhubalena kattabbā kasivāṇijjādikā kammantā ti rūpaṃ attā assāti  rūpaṃ attāti gahetvā ṭhitapuggalaṃ dīpeti ti tasmiṃ attāti gahitarūpe patiṭṭhahitvā ti kusalaṃ vā akusalaṃ vā paṭilabhati  eseva nayo iminā kiṃ dīpeti ime pañcakkhandhā imesaṃ sattānaṃ pathavī viya patiṭṭhā te imesu pañcasu khandhesu patiṭṭhāya kusalākusalakammaṃ nāma āyūhanti tumhe evarūpaṃ vijjamānameva attānaṃ paṭisedhento pañcakkhandhā  anattāti dīpethāti ativiya sakāraṇaṃ katvā upamaṃ āhari iminā ca nigaṇṭhena āhaṭaopammaṃ niyatameva  sabbaññubuddhato añño tassa kathaṃ chinditvā vāde dosaṃ dātuṃ samattho nāma natthi duvidhā hi puggalā buddhaveneyyā ca sāvakaveneyyā ca sāvakaveneyye sāvakāpi vinenti buddhāpi buddhaveneyye pana sāvakā vinetuṃ na sakkonti buddhāva vinenti ayampi nigaṇṭho buddhaveneyyo tasmā etassa vādaṃ chinditvā añño dosaṃ dātuṃ samattho nāma natthi tenassa bhagavā sayameva vāde dosadassanatthaṃ tiādimāha
atha nigaṇṭho cintesi  ativiya samaṇo gotamo mama vādaṃ patiṭṭhapeti sace upari koci doso bhavissati mamaṃ ekakaṃyeva niggaṇhissati handāhaṃ imaṃ vādaṃ mahājanassāpi matthake pakkhipāmīti tasmā evamāha  ti bhagavā pana nigaṇṭhato sataguṇenapi  sahassaguṇenapi satasahassaguṇenapi vādīvarataro tasmā cintesi  ayaṃ nigaṇṭho attānaṃ mocetvā mahājanassa matthake vādaṃ pakkhipati nāssa attānaṃ mocetuṃ dassāmi mahājanato nivattetvā ekakaṃyeva naṃ niggaṇhissāmīti atha naṃ tiādimāha tassattho  nāyaṃ janatā mama vādaṃ āropetuṃ āgatā tvaṃyeva sakalaṃ vesāliṃ saṃvaṭṭitvā mama vādaṃ āropetuṃ āgato tasmā tvaṃ sakameva vādaṃ niveṭhehi mā mahājanassa matthake pakkhipasīti so paṭijānanto tiādimāha
 iti bhagavā nigaṇṭhassa vādaṃ patiṭṭhapetvā ti pucchaṃ ārabhi tattha ti kāraṇatthe nipāto yasmā tvaṃ pañcakkhandhe attato paṭijānāsi tasmāti attho ti attano raṭṭhe nti ghātārahaṃ ghātetabbayuttakaṃ ghātetuṃ  nti dhanajānirahaṃ jāpetabbayuttaṃ jāpetuṃ jiṇṇadhanaṃ kātuṃ nti sakaraṭṭhato pabbājanārahaṃ pabbājetuṃ nīharituṃ ti vattati ceva vattituñca arahati vattituṃ yuttoti dīpeti iti nigaṇṭho attano vādabhedanatthaṃ āhaṭakāraṇameva attano māraṇatthāya āvudhaṃ tikhiṇaṃ karonto viya visesetvā dīpeti yathā taṃ bālo ti mama rūpaṃ evaṃvidhaṃ hotu pāsādikaṃ abhirūpaṃ alaṅkatappaṭiyattaṃ suvaṇṇatoraṇaṃ viya susajjitacittapaṭo viya ca manāpadassananti ti mama rūpaṃ evaṃvidhaṃ mā hotu dubbaṇṇaṃ dussaṇṭhitaṃ valitapalitaṃ tilakasamākiṇṇanti
ti nigaṇṭho imasmiṃ ṭhāne viraddhabhāvaṃ ñatvā samaṇo gotamo mama vādaṃ bhindanatthāya kāraṇaṃ āhari ahaṃ bālatāya tameva visesetvā dīpesiṃ idāni naṭṭhomhi sace vattatīti vakkhāmi ime rājāno uṭṭhahitvā aggivessana tvaṃ mama rūpe vaso vattatīti vadasi yadi te rūpe vaso vattati kasmā tvaṃ yathā ime licchavirājāno  tāvatiṃsadevasadisehi attabhāvehi virocanti abhirūpā pāsādikā evaṃ na virocasīti sace na vattatīti vakkhāmi samaṇo gotamo uṭṭhahitvā aggivessana tvaṃ pubbe vattati me rūpasmiṃ vasoti vatvā idāni paṭikkhipasīti vādaṃ āropessati iti vattatīti vuttepi eko doso na vattatīti vuttepi eko dosoti tuṇhī ahosi dutiyampi bhagavā pucchi dutiyampi tuṇhī ahosi yasmā pana yāvatatiyaṃ bhagavatā pucchite abyākarontassa sattadhā muddhā phalati buddhā ca nāma sattānaṃyeva atthāya kappasatasahassādhikāni cattāri asaṅkhyeyyāni pāramīnaṃ pūritattā sattesu balavaanuddayā honti tasmā yāvatatiyaṃ apucchitvā atha kho bhagavā saccakaṃ nigaṇṭhaputtaṃ etadavoca  etaṃ byākarohī dānītiādivacanaṃ avoca
tattha nti sahetukaṃ sakāraṇaṃ vajiraṃ pāṇimhi assāti ti na yo vā so vā yakkho sakko devarājāti veditabbo nti  aggivaṇṇaṃ nti suṭṭhu pajjalitaṃ nti samantato jotibhūtaṃ ekaggijālabhūtanti attho ti mahantaṃ sīsaṃ kandalamakulasadisā dāṭhā bhayānakāni akkhināsādīnīti evaṃ virūparūpaṃ māpetvā ṭhito kasmā panesa āgatoti diṭṭhivissajjāpanatthaṃ apica ahañceva kho pana dhammaṃ deseyyaṃ pare ca me na ājāneyyunti evaṃ dhammadesanāya appossukkabhāvaṃ āpanne bhagavati sakko mahābrahmunā saddhiṃ āgantvā bhagavā dhammaṃ desetha tumhākaṃ āṇāya avattamāne mayaṃ vattāpessāma tumhākaṃ dhammacakkaṃ hotu amhākaṃ āṇācakkanti paṭiññamakāsi tasmā ajja saccakaṃ tāsetvā pañhaṃ vissajjāpessāmīti āgato
ti yadi hi taṃ aññepi passeyyuṃ taṃ kāraṇaṃ agaru assa samaṇo gotamo saccakaṃ attano vāde anotarantaṃ ñatvā yakkhaṃ āvāhetvā dassesi tato saccako bhayena kathesīti vadeyyuṃ tasmā bhagavā ceva passati saccako ca tassa taṃ disvāva sakalasarīrato sedā mucciṃsu antokucchi viparivattamānā mahāravaṃ ravi so aññepi nu kho passantīti olokento  kassaci lomahaṃsamattampi na addasa tato  idaṃ bhayaṃ mameva uppannaṃ sacāhaṃ yakkhoti vakkhāmi kiṃ tuyhameva akkhīni atthi tvameva yakkhaṃ passasi paṭhamaṃ yakkhaṃ adisvā samaṇena gotamena vādasaṅghāṭe khittova yakkhaṃ passasīti vadeyyunti cintetvā  na dāni me idha aññaṃ paṭisaraṇaṃ atthi aññatra samaṇā gotamāti maññamāno atha kho saccako nigaṇṭhaputto bhagavantaṃ etadavoca ti tāṇanti gavesamāno ti leṇanti gavesamāno ti saraṇanti gavesamāno ettha ca tāyati rakkhatīti  nilīyanti etthāti  saratīti  bhayaṃ hiṃsati viddhaṃsetīti attho
ti manamhi katvā paccavekkhitvā upadhāretvā ti kusalāva hotu sukhāva hotu ti kusalāva hotu sukhāva hotu somanassasampayuttāva hotūti  eseva nayo ti ettha pana vuttavipariyāyena attho  veditabbo ti yuttaṃ nu nti etaṃ mama esohamasmi eso me attāti evaṃ taṇhāmānadiṭṭhivasena passituṃ ti na yuttametaṃ bho gotama iti bhagavā yathā nāma cheko ahituṇḍiko sappadaṭṭhavisaṃ teneva sappena puna ḍaṃsāpetvā ubbāheyya evaṃ tassaṃyeva parisati saccakaṃ nigaṇṭhaputtaṃ teneva mukhena pañcakkhandhā aniccā dukkhā anattāti vadāpesi ti imaṃ pañcakkhandhadukkhaṃ taṇhādiṭṭhīhi allīno tipi taṇhādiṭṭhivaseneva veditabbo tiādīsu pañcakkhandhadukkhaṃ taṇhāmānadiṭṭhivasena samanupassatīti attho ti aniccaṃ dukkhaṃ anattāti tīraṇapariññāya parito jāneyya ti khayaṃ vayaṃ anuppādaṃ upanetvā
nti  taruṇaṃ nti pupphaggahaṇakāle anto aṅguṭṭhappamāṇo eko ghanadaṇḍako nibbattati tena virahitanti attho ti suñño antosāravirahito rittattāva  ti parājito ti idaṃ bhagavā tassa mukharabhāvaṃ  pakāsetvā niggaṇhanto āha so kira pubbe pūraṇādayo cha satthāro upasaṅkamitvā pañhaṃ pucchati te vissajjetuṃ na sakkonti atha nesaṃ parisamajjhe mahantaṃ vippakāraṃ āropetvā uṭṭhāya jayaṃ pavedento gacchati so sammāsambuddhampi tatheva viheṭhessāmīti saññāya upasaṅkamitvā 
ambho ko nāma yaṃ rukkho sinnapatto sakaṇṭako
yattha ekappahārena uttamaṅgaṃ vibhijjitanti
ayaṃ khadiraṃ āhacca asārakarukkhaparicito mudutuṇḍasakuṇo viya sabbaññutaññāṇasāraṃ āhacca ñāṇatuṇḍabhedaṃ patto sabbaññutaññāṇassa thaddhabhāvaṃ aññāsi tadassa parisamajjhe  pakāsento tiādimāhati upādinnakasarīre sedo nāma natthīti na vattabbaṃ etarahi pana natthīti vadati ti na sabbaṃ kāyaṃ vivari buddhā nāma gaṇṭhikaṃ paṭimuñcitvā paṭicchannasarīrā parisati dhammaṃ desenti atha bhagavā galavāṭakasammukhaṭṭhāne cīvaraṃ gahetvā caturaṅgulamattaṃ otāresi otāritamatte pana tasmiṃ suvaṇṇavaṇṇā rasmiyo puñjapuñjā hutvā suvaṇṇaghaṭato rattasuvaṇṇarasadhārā viya rattavaṇṇavalāhakato vijjulatā viya ca nikkhamitvā suvaṇṇamurajasadisaṃ mahākhandhaṃ uttamasiraṃ padakkhiṇaṃ kurumānā ākāse pakkhandiṃsu kasmā pana bhagavā evamakāsīti mahājanassa kaṅkhāvinodanatthaṃ mahājano hi samaṇo gotamo mayhaṃ sedo natthīti vadati saccakassa tāva nigaṇṭhaputtassa yantāruḷhassa viya sedā paggharanti samaṇo pana gotamo ghanadupaṭṭacīvaraṃ pārupitvā nisinno anto sedassa atthitā vā natthitā vā kathaṃ sakkā ñātunti kaṅkhaṃ kareyya tassa kaṅkhāvinodanatthaṃ evamakāsi ti nittejabhūto ti patitakkhandho ti uttari appassanto ti pādaṅguṭṭhakena bhūmiṃ kasamāno nisīdi
ti  na virūpamukho abhirūpo hi so pāsādiko nāmaṃ panassa etaṃ nti sabbesaṃ aḷānaṃ  bhaggattā pacchinnagamano otarituṃ abhabbo tattheva kākakulalādīnaṃ bhattaṃ hotīti dasseti ti diṭṭhivisūkāni ti diṭṭhisañcaritāni ti diṭṭhivipphanditāni ti ettha nti nipātamattaṃ vādādhippāyo hutvā vādaṃ āropessāmīti ajjhāsayena upasaṅkamituṃ abhabbo dhammassavanāya pana upasaṅkameyyāti dasseti ti kasmā avoca  dummukhassa kirassa upamāharaṇakāle sesa licchavikumārāpi cintesuṃ  iminā nigaṇṭhena amhākaṃ sippuggahaṇaṭṭhāne ciraṃ avamāno kato ayaṃ dāni amittassa piṭṭhiṃ passituṃ kālo mayampi ekekaṃ upamaṃ āharitvā pāṇippahārena patitaṃ muggarena pothento viya tathā naṃ karissāma yathā na puna parisamajjhe sīsaṃ ukkhipituṃ sakkhissatīti te opammāni karitvā dummukhassa kathāpariyosānaṃ āgamayamānā nisīdiṃsu saccako tesaṃ adhippāyaṃ ñatvā ime sabbeva gīvaṃ ukkhipitvā oṭṭhehi calamānehi ṭhitā sace paccekā upamā harituṃ labhissanti puna mayā parisamajjhe sīsaṃ ukkhipituṃ na sakkā bhavissati handāhaṃ dummukhaṃ apasādetvā yathā aññassa okāso na hoti evaṃ kathāvāraṃ pacchinditvā samaṇaṃ gotamaṃ pañhaṃ pucchissāmīti tasmā etadavoca tattha ti tiṭṭha mā puna bhaṇāhīti attho
ti bho gotama esā amhākañceva aññesañca puthusamaṇabrāhmaṇānaṃ vācā tiṭṭhatu ti etañhi vacanaṃ vilapitaṃ viya hoti vippalapitamattaṃ hotīti attho atha vā ti ettha kathāti āharitvā vattabbā ti ettha panidaṃ vācānicchāraṇaṃ vilapitamattaṃ maññe hotīti attho
idāni pañhaṃ pucchanto tiādimāha tattha ti ñāṇapatto ti aparappattiyo athassa bhagavā pañhaṃ vissajjento tiādimāha taṃ uttānatthameva yasmā panettha passatīti vuttattā sekkhabhūmi dassitā tasmā uttari asekkhabhūmiṃ pucchanto dutiyaṃ pañhaṃ pucchi tampissa bhagavā byākāsi  tattha tiādīsu nti lokiyalokuttarā paññā nti lokiyalokuttarā paṭipadā nti lokiyalokuttarā vimutti suddhalokuttarameva vā gahetvā nti arahattamaggasammādiṭṭhi nti sesāni maggaṅgāni nti aggaphalavimutti khīṇāsavassa vā nibbānadassanaṃ  nāma maggaṅgāni  aggaphalaṃ nti veditabbaṃ ti so bhagavā sayampi cattāri saccāni buddho ti paresampi catusaccabodhāya dhammaṃ deseti tiādīsu ti nibbisevano ti nibbisevanatthāya ti sabbakilesavūpasamena santo ti kilesavūpasamāya ti caturoghatiṇṇo ti caturoghataraṇāya ti kilesaparinibbānena parinibbuto ti kilesaparinibbānatthāya
ti guṇadhaṃsakā ti vācāpāgabbiyena samannāgatā nti ghaṭṭetabbaṃ ti ghaṭṭetvā nti bhavantaṃ gotamaṃ āsajja kassaci attano vādaṃ anupahataṃ sakalaṃ ādāya pakkamituṃ thāmo natthīti dasseti na hi bhagavā hatthiādayo viya kassaci jīvitantarāyaṃ karoti ayaṃ pana nigaṇṭho imā tisso upamā na bhagavato ukkaṃsanatthaṃ āhari attukkaṃsanatthameva āhari yathā hi rājā kañci paccatthikaṃ ghātetvā evaṃ nāma sūro evaṃ thāmasampanno puriso bhavissatīti paccatthikaṃ thomentopi attānameva thometi evameva sopi ntiādīhi bhagavantaṃ ukkaṃsentopi mayameva sūrā mayaṃ paṇḍitā mayaṃ bahussutāyeva evaṃ pabhinnahatthiṃ viya jalitaaggikkhandhaṃ viya phaṇakataāsīvisaṃ viya ca vādatthikā sammāsambuddhaṃ upasaṅkamimhāti attānaṃyeva ukkaṃseti evaṃ attānaṃ ukkaṃsetvā bhagavantaṃ nimantayamāno tiādimāha tattha ti sampaṭicchatu ti yaṃ me tumhesu kāraṃ karoto sve bhavissati puññañca pītipāmojjañca tadatthāya ti bhagavā  kāyaṅgaṃ vā vācaṅgaṃ vā acopetvā abbhantareyeva khantiṃ dhārento tuṇhībhāvena adhivāsesi saccakassa anuggahakaraṇatthaṃ manasāva sampaṭicchīti vuttaṃ hoti
ti te kira licchavī tassa pañcathālipākasatāni niccabhattaṃ  āharanti  tadeva sandhāya esa sve tumhe yaṃ assa samaṇassa gotamassa patirūpaṃ kappiyanti maññeyyātha taṃ āhareyyātha samaṇassa hi gotamassa tumhe paricārakā kappiyākappiyaṃ yuttāyuttaṃ jānāthāti vadati ti abhiharitabbaṃ bhattaṃ abhihariṃsu ti uttamena ti sahatthena ti suṭṭhu tappetvā paripuṇṇaṃ suhitaṃ yāvadatthaṃ katvā ti suṭṭhu pavāretvā alaṃ alanti hatthasaññāya paṭikkhipāpetvā nti bhuttavantaṃ nti pattato onītapāṇiṃ apanītahatthanti vuttaṃ hoti onittapattapāṇintipi pāṭho tassattho onittaṃ nānābhūtaṃ pattaṃ pāṇito assāti onittapattapāṇī taṃ onittapattapāṇiṃ hatthe ca pattañca dhovitvā ekamante pattaṃ nikkhipitvā nisinnanti attho ti bhagavantaṃ evaṃbhūtaṃ ñatvā ekasmiṃ okāse nisīdīti attho ti yaṃ imasmiṃ dāne puññaṃ āyatiṃ vipākakkhandhāti attho ti vipākakkhandhānaṃyeva parivāro ti taṃ imesaṃ licchavīnaṃ sukhatthāya hotu idaṃ kira so ahaṃ pabbajito nāma pabbajitena ca na yuttaṃ attano dānaṃ niyyātetunti tesaṃ niyyātento evamāha atha bhagavā yasmā licchavīhi saccakassa dinnaṃ na bhagavato saccakena pana bhagavato dinnaṃ tasmā tamatthaṃ dīpento tiādimāha iti bhagavā nigaṇṭhassa matena vināyeva attano dinnaṃ dakkhiṇaṃ nigaṇṭhassa niyyātesi sā cassa anāgate vāsanā bhavissatīti



nti mahāsaccakasuttaṃ tattha nti ca ti ca nti ca tīhi padehi ekova samayo vutto bhikkhūnañhi vattapaṭipattiṃ  katvā mukhaṃ dhovitvā pattacīvaramādāya cetiyaṃ vanditvā kataraṃ gāmaṃ pavisissāmāti vitakkamāḷake ṭhitakālo nāma hoti bhagavā evarūpe samaye rattadupaṭṭaṃ nivāsetvā kāyabandhanaṃ bandhitvā paṃsukūlacīvaraṃ ekaṃsaṃ pārupitvā gandhakuṭito nikkhamma bhikkhusaṅghaparivuto gandhakuṭipamukhe aṭṭhāsi taṃ sandhāya  ekaṃ samayanti ca tena kho pana samayenāti ca pubbaṇhasamayanti ca vuttaṃ ti piṇḍāya pavisissāmīti evaṃ katasanniṭṭhāno ti kasmā upasaṅkamīti vādāropanajjhāsayena evaṃ kirassa ahosi  pubbepāhaṃ apaṇḍitatāya sakalaṃ vesāliparisaṃ gahetvā samaṇassa gotamassa santikaṃ gantvā parisamajjhe maṅku jāto idāni tathā akatvā ekakova gantvā vādaṃ āropessāmi yadi samaṇaṃ gotamaṃ parājetuṃ sakkhissāmi attano laddhiṃ dīpetvā jayaṃ karissāmi yadi samaṇassa gotamassa jayo bhavissati andhakāre naccaṃ viya na koci jānissatīti niddāpañhaṃ nāma gahetvā iminā vādajjhāsayena upasaṅkami
ti saccakassa nigaṇṭhaputtassa anukampaṃ paṭicca therassa kirassa evaṃ ahosi  bhagavati muhuttaṃ nisinne buddhadassanaṃ dhammassavanañca labhissati tadassa dīgharattaṃ hitāya sukhāya saṃvattissatīti tasmā bhagavantaṃ yācitvā paṃsukūlacīvaraṃ catugguṇaṃ paññapetvā ti āha kāraṇaṃ ānando vadatīti sallakkhetvā nisīdi bhagavā paññatte āsane ti yaṃ pana pañhaṃ ovaṭṭikasāraṃ katvā ādāya āgato taṃ ṭhapetvā passena tāva pariharanto etaṃ tiādivacanaṃ avoca
ti te samaṇabrāhmaṇā sarīre uppannaṃ sārīrikaṃ dukkhaṃ vedanaṃ phusanti labhanti anubhavantīti attho ti khambhakataūrubhāvo ūruthaddhatāti  attho vimhayatthavasena panettha ti anāgatavacanaṃ kataṃ ti kāyānugataṃ  hoti kāyassa vasavatti ti  pana vipassanā vuccati tāya cittavikkhepaṃ pāpuṇanto nāma natthi iti nigaṇṭho asantaṃ abhūtaṃ yaṃ natthi tadevāha tipi samatho vuccati samādhiyuttassa ca puggalassa ūrukkhambhādayo nāma natthi iti nigaṇṭho idaṃ abhūtameva āha aṭṭhakathāyaṃ pana vuttaṃ  yatheva bhūtapubbanti vatvā ūrukkhambhopi nāma bhavissatītiādīni vadato anāgatarūpaṃ na sameti tathā atthopi na sameti asantaṃ abhūtaṃ yaṃ natthi taṃ kathetīti
nti pañcātapatappanādiṃ attakilamathānuyogaṃ sandhāyāha ayañhi tesaṃ kāyabhāvanā nāma kiṃ pana so disvā evamāha so kira divādivassa vihāraṃ āgacchati tasmiṃ kho pana samaye bhikkhū pattacīvaraṃ paṭisāmetvā attano attano rattiṭṭhānadivāṭṭhānesu paṭisallānaṃ upagacchanti so te paṭisallīne disvā cittabhāvanāmattaṃ ete anuyuñjanti kāyabhāvanā panetesaṃ natthīti maññamāno evamāha
 atha naṃ bhagavā anuyuñjanto ti āha so taṃ vitthārento tiādimāha tattha ti tassa nāmaṃ ti gottaṃ ti nāmaṃ ti gottaṃ  heṭṭhā āgatova ti ete tayo janā te kira kiliṭṭhatapānaṃ matthakapattā ahesuṃ ti paṇītāni paṇītāni ti balaṃ gaṇhāpenti nāma ti vaḍḍhenti ti jātamedaṃ karonti ti purimaṃ dukkarakāraṃ pahāya ti pacchā uḷārakhādanīyādīhi santappenti vaḍḍhenti ti vaḍḍhi ca avaḍḍhi ca hoti iti imassa kāyassa kālena vaḍḍhi kālena parihānīti vaḍḍhiparihānimattameva paññāyati kāyabhāvanā pana na paññāyatīti dīpetvā cittabhāvanaṃ pucchanto kinti pana te aggivessana cittabhāvanā sutāti āha ti sampādetvā kathetuṃ nāsakkhi yathā taṃ bālaputhujjano
nti yo tvaṃ evaṃ oḷārikaṃ dubbalaṃ kāyabhāvanaṃ na jānāsi so  tvaṃ kuto saṇhaṃ sukhumaṃ cittabhāvanaṃ jānissasīti imasmiṃ pana ṭhāne codanālayatthero abuddhavacanaṃ nāmetaṃ padanti bījaniṃ ṭhapetvā pakkamituṃ ārabhi atha naṃ mahāsīvatthero āha  dissati bhikkhave imassa cātumahābhūtikassa kāyassa ācayopi apacayopi ādānampi nikkhepanampīti  taṃ sutvā sallakkhesi  oḷārikaṃ kāyaṃ pariggaṇhantassa uppannavipassanā oḷārikāti vattuṃ vaṭṭatīti
ti sukhasārāgena samannāgato ti na anantarāva uppajjati sukhadukkhānañhi anantarapaccayatā paṭṭhāne  paṭisiddhā yasmā pana sukhe aniruddhe dukkhaṃ nuppajjati tasmā idha evaṃ vuttaṃ ti khepetvā gaṇhitvā tiṭṭhati nti sukhaṃ ekaṃ pakkhaṃ dukkhaṃ ekaṃ pakkhanti evaṃ ubhatopakkhaṃ hutvā
ti ettha kāyabhāvanā vipassanā cittabhāvanā samādhi vipassanā ca sukhassa paccanīkā dukkhassa āsannā samādhi dukkhassa paccanīko sukhassa āsanno kathaṃ vipassanaṃ paṭṭhapetvā nisinnassa hi addhāne gacchante gacchante tattha tattha aggiuṭṭhānaṃ viya hoti kacchehi sedā muccanti matthakato usumavaṭṭiuṭṭhānaṃ viya hotīti cittaṃ haññati vihaññati vipphandati evaṃ tāva vipassanā sukhassa paccanīkā dukkhassa āsannā uppanne pana kāyike vā cetasike vā dukkhe taṃ dukkhaṃ vikkhambhetvā samāpattiṃ samāpannassa samāpattikkhaṇe dukkhaṃ dūrāpagataṃ hoti anappakaṃ sukhaṃ okkamati evaṃ samādhi dukkhassa paccanīko sukhassa āsanno yathā vipassanā sukhassa paccanīkā dukkhassa āsannā na tathā samādhi yathā samādhi dukkhassa paccanīko sukhassa āsanno na ca tathā vipassanāti tena vuttaṃ  uppannāpi sukhā  vedanā cittaṃ na pariyādāya  tiṭṭhati bhāvitattā kāyassa uppannāpi dukkhā vedanā cittaṃ na pariyādāya tiṭṭhati bhāvitattā cittassāti
ti guṇe ghaṭṭetvā ceva upanetvā ca ti taṃ vata mama cittaṃ
ti aggivessana kiṃ na bhavissati bhavissateva mā evaṃ saññī hohi uppajjiyeva me sukhāpi dukkhāpi vedanā uppannāya panassā ahaṃ cittaṃ pariyādāya ṭhātuṃ na demi idānissa tamatthaṃ pakāsetuṃ upari pasādāvahaṃ dhammadesanaṃ desetukāmo mūlato paṭṭhāya mahābhinikkhamanaṃ ārabhi tattha ti idaṃ sabbaṃ heṭṭhā pāsarāsisutte vuttanayeneva veditabbaṃ ayaṃ pana viseso tattha bodhipallaṅke nisajjā idha dukkarakārikā
nti allaṃ udumbarakaṭṭhaṃ nti sakhīraṃ ti vatthukāmehi ti anapagatā tiādīsu kilesakāmova chandakaraṇavasena  sinehakaraṇavasena  mucchākaraṇavasena  pipāsākaraṇavasena  anudahanavasena ti veditabbo ti upakkamanibbattā ti sabbaṃ lokuttaramaggavevacanameva
idaṃ panettha opammasaṃsandanaṃ  allaṃ sakhīraṃ udumbarakaṭṭhaṃ viya hi kilesakāmena vatthukāmato anissaṭapuggalā udake pakkhittabhāvo viya kilesakāmena tintatā manthanenāpi aggino anabhinibbattanaṃ viya kilesakāmena vatthukāmato anissaṭānaṃ opakkamikāhi vedanāhi lokuttaramaggassa anadhigamo amanthanenāpi aggino anabhinibbattanaṃ viya tesaṃ puggalānaṃ vināpi opakkamikāhi vedanāhi lokuttaramaggassa anadhigamo dutiyaupamāpi imināva nayena veditabbā ayaṃ pana viseso purimā saputtabhariyapabbajjāya upamā pacchimā brāhmaṇadhammikapabbajjāya
 tatiyaupamāya nti chinnasinehaṃ nirāpaṃ nti pabbatathale vā bhūmithale vā nikkhittaṃ etthāpi idaṃ opammasaṃsandanaṃ  sukkhakoḷāpakaṭṭhaṃ viya hi kilesakāmena vatthukāmato nissaṭapuggalā ārakā udakā thale nikkhittabhāvo viya kilesakāmena  atintatā manthanenāpi aggino abhinibbattanaṃ viya kilesakāmena vatthukāmato nissaṭānaṃ abbhokāsikanesajjikādivasena opakkamikāhipi vedanāhi lokuttaramaggassa adhigamo aññassa rukkhassa sukkhasākhāya saddhiṃ ghaṃsanamatteneva aggino abhinibbattanaṃ viya vināpi opakkamikāhi vedanāhi sukhāyeva paṭipadāya lokuttaramaggassa adhigamoti ayaṃ upamā bhagavatā attano atthāya āhaṭā
 idāni attano dukkarakārikaṃ dassento ntiādimāha kiṃ pana bhagavā dukkaraṃ akatvā buddho bhavituṃ na samatthoti katvāpi akatvāpi samatthova atha kasmā akāsīti sadevakassa lokassa attano parakkamaṃ dassessāmi so ca maṃ vīriyanimmathanaguṇo hāsessatīti pāsāde nisinnoyeva hi paveṇiāgataṃ rajjaṃ labhitvāpi khattiyo na tathāpamudito hoti yathā balakāyaṃ gahetvā saṅgāme dve tayo sampahāre datvā amittamathanaṃ katvā pattarajjo evaṃ pattarajjassa hi rajjasiriṃ anubhavantassa parisaṃ oloketvā attano parakkamaṃ anussaritvā asukaṭṭhāne asukakammaṃ katvā asukañca asukañca amittaṃ evaṃ vijjhitvā evaṃ paharitvā imaṃ rajjasiriṃ pattosmīti cintayato balavasomanassaṃ uppajjati evamevaṃ bhagavāpi sadevakassa lokassa parakkamaṃ dassessāmi so hi maṃ parakkamo ativiya hāsessati somanassaṃ uppādessatīti dukkaramakāsi
apica pacchimaṃ janataṃ anukampamānopi akāsiyeva pacchimā hi janatā sammāsambuddho kappasatasahassādhikāni cattāri asaṅkhyeyyāni pāramiyo pūretvāpi padhānaṃ padahitvāva sabbaññutaññāṇaṃ patto kimaṅgaṃ pana mayanti padhānavīriyaṃ kattabbaṃ maññissati evaṃ sante khippameva jātijarāmaraṇassa antaṃ karissatīti pacchimaṃ janataṃ anukampamāno akāsiyeva
ti  heṭṭhādante uparidantaṃ ṭhapetvā nti kusalacittena akusalacittaṃ nti niggaṇheyyaṃ nti  nippīḷeyyaṃ nti tāpetvā vīriyanimmathanaṃ kareyyaṃ ti sadaratho ti padhānena abhitunnassa viddhassa satoti attho
nti  nirassāsakaṃ ti kammārassa gaggaranāḷiyā ti kutoci nikkhamituṃ alabhamānehi vātehi samuṭṭhāpitā balavatiyo sīsavedanā honti ti sīsaveṭhanaṃ dadeyya ti bodhisattassa caṅkamanakoṭiyaṃ paṇṇasālapariveṇasāmantā ca adhivatthā devatā
tadā kira bodhisattassa adhimatte kāyadāhe uppanne mucchā udapādi so caṅkameva nisinno hutvā papati taṃ disvā devatā evamāhaṃsu  vihārotveva so arahatoti arahanto nāma evarūpā honti matakasadisāti laddhiyā vadanti tattha yā devatā kālaṅkatoti āhaṃsu tā gantvā suddhodanamahārājassa ārocesuṃ  tumhākaṃ putto kālaṅkatoti mama putto buddho hutvā kālaṅkato no ahutvāti buddho bhavituṃ nāsakkhi padhānabhūmiyaṃyeva patitvā kālaṅkatoti nāhaṃ saddahāmi mama puttassa bodhiṃ apatvā kālaṅkiriyā nāma natthīti
aparabhāge sammāsambuddhassa dhammacakkaṃ pavattetvā anupubbena rājagahaṃ gantvā kapilavatthuṃ anuppattassa suddhodanamahārājā pattaṃ gahetvā pāsādaṃ āropetvā yāgukhajjakaṃ datvā antarābhattasamaye etamatthaṃ ārocesi  tumhākaṃ bhagavā padhānakaraṇakāle devatā āgantvā putto te mahārāja kālaṅkatoti āhaṃsūti kiṃ saddahasi mahārājāti na bhagavā saddahinti idāni mahārāja supinappaṭiggahaṇato paṭṭhāya acchariyāni passanto kiṃ saddahissasi ahampi buddho jāto tvampi buddhapitā jāto pubbe pana mayhaṃ aparipakke ñāṇe bodhicariyaṃ carantassa dhammapālakumārakālepi sippaṃ uggahetuṃ gatassa tumhākaṃ putto dhammapālakumāro kālaṅkato idamassa aṭṭhīti  eḷakaṭṭhiṃ āharitvā dassesuṃ tadāpi tumhe mama puttassa antarāmaraṇaṃ nāma natthi nāhaṃ saddahāmīti avocuttha mahārājāti imissā aṭṭhuppattiyā bhagavā mahādhammapālajātakaṃ kathesi
ti sampiyāyamānā āhaṃsu devatānaṃ kirāyaṃ piyamanāpavohāro yadidaṃ mārisāti nti abhojanaṃ ti alanti vadāmi alaṃ iminā evaṃ mā karittha yāpessāmahanti evaṃ paṭisedhemīti attho
ti  maṅguramacchacchavi nti tāsampi vedanānametaṃyeva paramaṃ uttamaṃ pamāṇaṃ ti rañño kira vappamaṅgaladivaso nāma hoti tadā anekappakāraṃ khādanīyaṃ bhojanīyaṃ paṭiyādenti nagaravīthiyo sodhāpetvā puṇṇaghaṭe ṭhapāpetvā dhajapaṭākādayo ussāpetvā sakalanagaraṃ devavimānaṃ viya alaṅkaronti sabbe dāsakammakarādayo ahatavatthanivatthā gandhamālādipaṭimaṇḍitā rājakule sannipatanti rañño kammante naṅgalasatasahassaṃ yojīyati tasmiṃ pana divase ekena ūnaṃ aṭṭhasataṃ yojenti sabbanaṅgalāni saddhiṃ balibaddarasmiyottehi jāṇussoṇissa ratho viya rajataparikkhittāni honti rañño ālambananaṅgalaṃ rattasuvaṇṇaparikkhittaṃ hoti balibaddānaṃ siṅgānipi rasmipatodāpi suvaṇṇaparikkhittā honti rājā mahāparivārena nikkhamanto puttaṃ gahetvā agamāsi
kammantaṭṭhāne eko jamburukkho bahalapattapalāso sandacchāyo ahosi tassa heṭṭhā kumārassa sayanaṃ paññapetvā upari suvaṇṇatārakakhacitaṃ vitānaṃ bandhāpetvā sāṇipākārena parikkhipāpetvā ārakkhaṃ ṭhapetvā rājā sabbālaṅkāraṃ alaṅkaritvā amaccagaṇaparivuto naṅgalakaraṇaṭṭhānaṃ agamāsi tattha rājā suvaṇṇanaṅgalaṃ gaṇhāti amaccā ekenūnaaṭṭhasatarajatanaṅgalāni gahetvā ito cito ca kasanti rājā pana orato pāraṃ gacchati pārato vā oraṃ gacchati etasmiṃ ṭhāne mahāsampatti hoti bodhisattaṃ parivāretvā nisinnā dhātiyo rañño sampattiṃ passissāmāti antosāṇito bahi nikkhantā bodhisatto  ito cito ca olokento kañci adisvā vegena uṭṭhāya pallaṅkaṃ ābhujitvā ānāpāne pariggahetvā paṭhamajjhānaṃ nibbattesi dhātiyo khajjabhojjantare vicaramānā thokaṃ cirāyiṃsu sesarukkhānaṃ  chāyā nivattā tassa pana rukkhassa parimaṇḍalā hutvā aṭṭhāsi dhātiyo ayyaputto ekakoti vegena sāṇiṃ ukkhipitvā anto pavisamānā bodhisattaṃ sayane pallaṅkena nisinnaṃ tañca pāṭihāriyaṃ disvā gantvā rañño ārocayiṃsu  kumāro deva evaṃ nisinno aññesaṃ rukkhānaṃ chāyā nivattā jamburukkhassa parimaṇḍalā ṭhitāti rājā vegenāgantvā pāṭihāriyaṃ disvā idaṃ te tāta dutiyaṃ vandananti puttaṃ vandi idametaṃ sandhāya vuttaṃ  pitu sakkassa kammante paṭhamajjhānaṃ upasampajja viharitāti ti bhaveyya nu kho etaṃ ānāpānassatipaṭhamajjhānaṃ bujjhanatthāya maggoti nti  nayidaṃ bodhāya maggo bhavissati ānāpānassatipaṭhamajjhānaṃ pana bhavissatīti evaṃ ekaṃ dve vāre uppannasatiyā anantaraṃ uppannaviññāṇaṃ satānusāriviññāṇaṃ nāma nti yaṃ taṃ ānāpānassatipaṭhamajjhānasukhaṃ
ti paṇṇasālapariveṇasammajjanādivattakaraṇena upaṭṭhitā honti ti paccayabāhulliko ti rasagiddho hutvā paṇītapiṇḍapātādīnaṃ atthāya āvatto ti ukkaṇṭhitvā dhammaniyāmeneva pakkantā bodhisattassa sambodhiṃ pattakāle kāyavivekassa okāsadānatthaṃ dhammatāya gatā gacchantā ca aññaṭṭhānaṃ agantvā bārāṇasimeva agamaṃsu bodhisatto tesu gatesu addhamāsaṃ kāyavivekaṃ labhitvā bodhimaṇḍe aparājitapallaṅke nisīditvā sabbaññutaññāṇaṃ paṭivijjhi
tiādi bhayabherave vuttanayeneva veditabbaṃ
nti ayaṃ pāṭiyekko anusandhi nigaṇṭho kira cintesi  ahaṃ samaṇaṃ gotamaṃ ekaṃ pañhaṃ pucchiṃ samaṇo gotamo aparāpi maṃ aggivessana aparāpi maṃ aggivessanāti pariyosānaṃ adassento kathetiyeva kupito nu khoti atha bhagavā aggivessana  tathāgate anekasatāya parisāya dhammaṃ desente kupito  samaṇo gotamoti ekopi vattā natthi paresaṃ bodhanatthāya paṭivijjhanatthāya eva tathāgato dhammaṃ desetīti dassento imaṃ dhammadesanaṃ ārabhi tattha ti sandhāya ti payojanavidhi paricchedaniyamanaṃ idaṃ vuttaṃ hoti  paresaṃ viññāpanameva tathāgatassa dhammadesanāya payojanaṃ tasmā na ekasseva deseti yattakā viññātāro atthi sabbesaṃ desetīti nti iminā kiṃ dassetīti saccako kira cintesi  samaṇo gotamo abhirūpo pāsādiko suphusitaṃ dantāvaraṇaṃ jivhā mudukā madhuraṃ vākkaraṇaṃ parisaṃ rañjento maññe vicarati anto panassa cittekaggatā natthīti atha bhagavā aggivessana na tathāgato parisaṃ rañjento vicarati cakkavāḷapariyantāyapi parisāya tathāgato dhammaṃ deseti asallīno anupalitto ettakaṃ ekavihārī suññataphalasamāpattiṃ anuyuttoti dassetuṃ evamāha
ti  gocarajjhattameva ti sannisīdāpemi tathāgato hi yasmiṃ khaṇe parisā sādhukāraṃ deti tasmiṃ khaṇe pubbābhogena paricchinditvā phalasamāpattiṃ samāpajjati sādhukārasaddassa nigghose avicchinneyeva samāpattito vuṭṭhāya ṭhitaṭṭhānato paṭṭhāya dhammaṃ deseti buddhānañhi bhavaṅgaparivāso lahuko hotīti assāsavāre passāsavāre samāpattiṃ samāpajjanti nti yena suññena phalasamādhinā niccakālaṃ viharāmi tasmiṃ samādhinimitte cittaṃ saṇṭhapemi samādahāmīti dasseti
nti saddahaniyametaṃ evaṃ bhagavato ekaggacittataṃ sampaṭicchitvā idāni attano ovaṭṭikasāraṃ katvā ānītapañhaṃ pucchanto ti āha yathā hi sunakho nāma asambhinnakhīrapakkapāyasaṃ sappinā yojetvā udarapūraṃ bhojitopi gūthaṃ disvā akhāditvā gantuṃ na sakkā akhādamāno  ghāyitvāpi gacchati aghāyitvāva gatassa kirassa sīsaṃ rujjati evamevaṃ imassapi satthā asambhinnakhīrapakkapāyasasadisaṃ abhinikkhamanato paṭṭhāya yāva āsavakkhayā pasādanīyaṃ dhammadesanaṃ deseti etassa pana evarūpaṃ dhammadesanaṃ  sutvā satthari pasādamattampi na uppannaṃ tasmā ovaṭṭikasāraṃ katvā ānītapañhaṃ apucchitvā gantuṃ asakkonto evamāha tattha yasmā thinamiddhaṃ sabbakhīṇāsavānaṃ arahattamaggeneva pahīyati kāyadaratho pana upādinnakepi hoti anupādinnakepi tathā hi kamaluppalādīni ekasmiṃ kāle vikasanti ekasmiṃ makulāni honti sāyaṃ kesañci rukkhānampi pattāni patilīyanti pāto vipphārikāni honti evaṃ upādinnakassa kāyassa darathoyeva darathavasena bhavaṅgasotañca idha niddāti adhippetaṃ taṃ khīṇāsavānampi hoti taṃ sandhāya abhijānāmahantiādimāha ti sammohavihāroti vadanti
ti ghaṭṭetvā ghaṭṭetvā ti upanetvā kathitehi ti vacanehi ti alanti cittena sampaṭicchanto abhinanditvā vācāyapi pasaṃsanto anumoditvā bhagavatā imassa nigaṇṭhassa dve suttāni kathitāni purimasuttaṃ eko bhāṇavāro idaṃ diyaḍḍho iti aḍḍhatiye bhāṇavāre sutvāpi ayaṃ nigaṇṭho neva abhisamayaṃ patto na pabbajito na saraṇesu patiṭṭhito kasmā etassa bhagavā  dhammaṃ desesīti anāgate vāsanatthāya passati hi bhagavā imassa idāni upanissayo natthi mayhaṃ pana parinibbānato samadhikānaṃ dvinnaṃ vassasatānaṃ accayena tambapaṇṇidīpe sāsanaṃ patiṭṭhahissati tatrāyaṃ kulaghare nibbattitvā sampatte kāle pabbajitvā tīṇi piṭakāni uggahetvā vipassanaṃ vaḍḍhetvā saha paṭisambhidāhi arahattaṃ patvā kāḷabuddharakkhito nāma mahākhīṇāsavo bhavissatīti idaṃ disvā anāgate vāsanatthāya dhammaṃ desesi
sopi tattheva tambapaṇṇidīpamhi sāsane patiṭṭhite devalokato cavitvā dakkhiṇagirivihārassa bhikkhācāragāme ekasmiṃ amaccakule nibbatto pabbajjāsamatthayobbane pabbajitvā tepiṭakaṃ buddhavacanaṃ uggahetvā gaṇaṃ pariharanto  mahābhikkhusaṅghaparivuto upajjhāyaṃ passituṃ agamāsi athassa upajjhāyo saddhivihārikaṃ codessāmīti tepiṭakaṃ buddhavacanaṃ uggahetvā āgatena tena saddhiṃ mukhaṃ datvā kathāmattampi na akāsi so paccūsasamaye vuṭṭhāya therassa santikaṃ gantvā  tumhe bhante mayi ganthakammaṃ katvā tumhākaṃ santikaṃ āgate mukhaṃ datvā kathāmattampi na  karittha ko mayhaṃ dosoti pucchi thero āha  tvaṃ āvuso buddharakkhita ettakeneva pabbajjākiccaṃ me matthakaṃ pattanti saññaṃ karosīti kiṃ karomi bhanteti gaṇaṃ vinodetvā tvaṃ papañcaṃ chinditvā cetiyapabbatavihāraṃ gantvā samaṇadhammaṃ karohīti so upajjhāyassa ovāde ṭhatvā saha paṭisambhidāhi arahattaṃ patvā puññavā rājapūjito hutvā mahābhikkhusaṅghaparivāro cetiyapabbatavihāre vasi
tasmiñhi kāle tissamahārājā uposathakammaṃ karonto cetiyapabbate rājaleṇe vasati so therassa upaṭṭhākabhikkhuno saññaṃ adāsi  yadā mayhaṃ ayyo pañhaṃ vissajjeti dhammaṃ vā katheti tadā me saññaṃ dadeyyāthāti theropi ekasmiṃ dhammassavanadivase bhikkhusaṅghaparivāro kaṇṭakacetiyaṅgaṇaṃ āruyha cetiyaṃ vanditvā kāḷatimbarurukkhamūle aṭṭhāsi atha naṃ eko piṇḍapātikatthero kāḷakārāmasuttante pañhaṃ pucchi thero nanu āvuso ajja dhammassavanadivasoti āha āma bhante dhammassavanadivasoti tena hi pīṭhakaṃ ānetha idheva nisinnā dhammassavanaṃ karissāmāti athassa rukkhamūle āsanaṃ paññapetvā adaṃsu thero pubbagāthā vatvā kāḷakārāmasuttaṃ ārabhi sopissa upaṭṭhākadaharo rañño  saññaṃ dāpesi rājā pubbagāthāsu aniṭṭhitāsuyeva pāpuṇi patvā ca aññātakaveseneva parisante ṭhatvā tiyāmarattiṃ ṭhitakova dhammaṃ sutvā therassa idamavoca bhagavāti vacanakāle  sādhukāraṃ adāsi thero ñatvā kadā āgatosi mahārājāti pucchi pubbagāthā osāraṇakāleyeva bhanteti dukkaraṃ te mahārāja katanti nayidaṃ bhante dukkaraṃ yadi pana me ayyassa dhammakathaṃ āraddhakālato paṭṭhāya ekapadepi aññavihitabhāvo ahosi tambapaṇṇidīpassa patodayaṭṭhinitudanamattepi ṭhāne sāmibhāvo nāma me mā hotūti sapathamakāsi
tasmiṃ pana sutte buddhaguṇā paridīpitā tasmā rājā pucchi  ettakāva bhante buddhaguṇā udāhu aññepi atthīti mayā kathitato mahārāja akathitameva bahu appamāṇanti upamaṃ bhante karothāti yathā mahārāja  karīsasahassamatte sālikkhette ekasālisīsato avasesasālīyeva bahū evaṃ mayā kathitaguṇā appā avasesā bahūti aparampi bhante upamaṃ karothāti yathā mahārāja mahāgaṅgāya oghapuṇṇāya sūcipāsaṃ sammukhaṃ kareyya sūcipāsena gataudakaṃ appaṃ sesaṃ bahu evameva mayā kathitaguṇā appā avasesā bahūti aparampi bhante upamaṃ karothāti idha mahārāja cātakasakuṇā nāma ākāse kīḷantā vicaranti khuddakā sā sakuṇajāti kiṃ nu kho tassa sakuṇassa ākāse pakkhapasāraṇaṭṭhānaṃ bahu avaseso ākāso appoti kiṃ bhante vadatha appo tassa pakkhapasāraṇokāso avasesova bahūti evameva mahārāja appakā mayā buddhaguṇā kathitā avasesā bahū anantā appameyyāti sukathitaṃ bhante anantā buddhaguṇā ananteneva ākāsena upamitā pasannā mayaṃ ayyassa anucchavikaṃ pana kātuṃ na sakkoma ayaṃ me duggatapaṇṇākāro imasmiṃ tambapaṇṇidīpe imaṃ tiyojanasatikaṃ rajjaṃ ayyassa demāti tumhehi mahārāja attano pasannākāro kato mayaṃ pana amhākaṃ dinnaṃ rajjaṃ tumhākaṃyeva dema dhammena samena rajjaṃ kārehi mahārājāti



nti cūḷataṇhāsaṅkhayasuttaṃ tattha ti pubbārāmasaṅkhāte vihāre migāramātuyā pāsāde tatrāyaṃ anupubbīkathāatīte satasahassakappamatthake ekā upāsikā padumuttaraṃ bhagavantaṃ nimantetvā buddhappamukhassa bhikkhusaṅghassa satasahassaṃ dānaṃ datvā bhagavato pādamūle nipajjitvā anāgate tumhādisassa buddhassa aggupaṭṭhāyikā homīti patthanamakāsi sā kappasatasahassaṃ devesu ceva manussesu ca saṃsaritvā amhākaṃ bhagavato  kāle bhaddiyanagare meṇḍakaseṭṭhiputtassa dhanañjayassa seṭṭhino gahe sumanadeviyā kucchimhi paṭisandhiṃ gaṇhi jātakāle cassā ti nāmaṃ akaṃsu sā yadā bhagavā bhaddiyanagaraṃ agamāsi tadā pañcahi dārikāsatehi saddhiṃ bhagavato paccuggamanaṃ katvā paṭhamadassanamhiyeva sotāpannā ahosi aparabhāge sāvatthiyaṃ migāraseṭṭhiputtassa puṇṇavaḍḍhanakumārassa gehaṃ gatā tattha naṃ migāraseṭṭhi mātiṭṭhāne ṭhapesi tasmā ti vuccati
patikulaṃ gacchantiyā cassā pitā  nāma kārāpesi tasmiṃ piḷandhane catasso vajiranāḷiyo upayogaṃ agamaṃsu muttānaṃ ekādasa nāḷiyo pavāḷānaṃ dvāvīsati nāḷiyo maṇīnaṃ tettiṃsa nāḷiyo iti etehi ca aññehi ca sattavaṇṇehi ratanehi niṭṭhānaṃ agamāsi taṃ sīse paṭimukkaṃ yāva pādapiṭṭhiyā bhassati pañcannaṃ hatthīnaṃ balaṃ dhārayamānāva naṃ itthī dhāretuṃ sakkoti sā aparabhāge dasabalassa aggupaṭṭhāyikā hutvā taṃ pasādhanaṃ vissajjetvā navahi koṭīhi bhagavato vihāraṃ kārayamānā karīsamatte bhūmibhāge pāsādaṃ kāresi tassa uparibhūmiyaṃ pañca gabbhasatāni honti heṭṭhābhūmiyaṃ pañcāti gabbhasahassappaṭimaṇḍito ahosi sā suddhapāsādova na sobhatīti taṃ parivāretvā pañca dvikūṭagehasatāni pañca  cūḷapāsādasatāni pañca dīghasālasatāni ca kārāpesi vihāramaho catūhi māsehi niṭṭhānaṃ agamāsi
mātugāmattabhāve  ṭhitāya visākhāya viya aññissā buddhasāsane dhanapariccāgo nāma natthi purisattabhāve ṭhitassa ca anāthapiṇḍikassa viya aññassa buddhasāsane dhanapariccāgo nāma natthi so hi catupaññāsakoṭiyo vissajjetvā sāvatthiyā dakkhiṇabhāge anurādhapurassa mahāvihārasadise ṭhāne jetavanamahāvihāraṃ nāma kāresi visākhā sāvatthiyā pācīnabhāge uttamadevīvihārasadise ṭhāne  nāma kāresi bhagavā imesaṃ dvinnaṃ kulānaṃ anukampāya sāvatthiṃ nissāya viharanto imesu dvīsu vihāresu nibaddhavāsaṃ vasi ekaṃ antovassaṃ jetavane vasati ekaṃ pubbārāme etasmiṃ pana samaye bhagavā pubbārāme viharati tena vuttaṃ  pubbārāme migāramātupāsādeti
ti kittakena nu kho bhante ti taṇhāsaṅkhaye nibbāne taṃ ārammaṇaṃ katvā vimuttacittatāya taṇhāsaṅkhayavimutto nāma saṃkhittena kittāvatā hoti yāya paṭipattiyā taṇhāsaṅkhayavimutto hoti taṃ me khīṇāsavassa bhikkhuno pubbabhāgappaṭipadaṃ saṃkhittena desethāti pucchati ti khayavayasaṅkhātaṃ antaṃ atītāti accantā accantā niṭṭhā assāti  ekantaniṭṭho satataniṭṭhoti attho accantaṃ yogakkhemīti  niccayogakkhemīti attho accantaṃ brahmacārīti  niccabrahmacārīti attho accantaṃ pariyosānamassāti purimanayeneva nti devānañca manussānañca seṭṭho uttamo evarūpo bhikkhu kittāvatā hoti khippametassa saṅkhepeneva paṭipattiṃ kathethāti bhagavantaṃ yācati kasmā panesa evaṃ vegāyatīti kīḷaṃ anubhavitukāmatāya
ayaṃ kira uyyānakīḷaṃ āṇāpetvā catūhi mahārājūhi catūsu disāsu ārakkhaṃ gāhāpetvā dvīsu devalokesu devasaṅghena parivuto aḍḍhatiyāhi nāṭakakoṭīhi saddhiṃ erāvaṇaṃ  āruyha uyyānadvāre ṭhito imaṃ pañhaṃ sallakkhesi  kittakena nu kho taṇhāsaṅkhayavimuttassa khīṇāsavassa saṅkhepato āgamaniyapubbabhāgapaṭipadā hotīti athassa etadahosi  ayaṃ pañho ativiya sassiriko sacāhaṃ imaṃ pañhaṃ anuggaṇhitvāva uyyānaṃ pavisissāmi chadvārikehi ārammaṇehi nimmathito na puna imaṃ pañhaṃ sallakkhessāmi  tiṭṭhatu tāva uyyānakīḷā satthu santikaṃ gantvā imaṃ pañhaṃ pucchitvā uggahitapañho uyyāne kīḷissāmīti hatthikkhandhe antarahito bhagavato santike pāturahosi tepi cattāro mahārājāno ārakkhaṃ gahetvā ṭhitaṭṭhāneyeva ṭhitā paricārikadevasaṅghāpi nāṭakānipi erāvaṇopi nāgarājā tattheva uyyānadvāre aṭṭhāsi evamesa kīḷaṃ anubhavitukāmatāya vegāyanto evamāha
ti ettha sabbe dhammā nāma pañcakkhandhā dvādasāyatanāni aṭṭhārasa dhātuyo te sabbepi taṇhādiṭṭhivasena abhinivesāya  nālaṃ na pariyattā na samatthā na yuttā kasmā gahitākārena atiṭṭhanato te hi niccāti gahitāpi aniccāva sampajjanti sukhāti gahitāpi dukkhāva sampajjanti attāti gahitāpi anattāva sampajjanti tasmā nālaṃ abhinivesāya ti aniccaṃ dukkhaṃ anattāti ñātapariññāya abhijānāti ti tatheva tīraṇapariññāya parijānāti nti antamaso pañcaviññāṇasampayuttampi yaṃkiñci appamattakampi vedanaṃ anubhavati iminā bhagavā sakkassa devānamindassa vedanāvasena nibbattetvā arūpapariggahaṃ dasseti sace pana vedanākammaṭṭhānaṃ heṭṭhā na kathitaṃ bhaveyya imasmiṃ ṭhāne kathetabbaṃ siyā heṭṭhā pana kathitaṃ tasmā satipaṭṭhāne vuttanayeneva veditabbaṃ ti ettha aniccaṃ veditabbaṃ aniccānupassanā veditabbā aniccānupassī veditabbo tattha nti pañcakkhandhā te hi uppādavayaṭṭhena aniccā ti pañcakkhandhānaṃ khayato vayato dassanañāṇaṃ ti tena ñāṇena samannāgato puggalo  tasmā aniccānupassī viharatīti aniccato anupassanto viharatīti ayamettha attho
ti ettha dve virāgā khayavirāgo ca accantavirāgo ca tattha saṅkhārānaṃ khayavayato anupassanāpi accantavirāgaṃ nibbānaṃ virāgato dassanamaggañāṇampi  tadubhayasamāṅgīpuggalo virāgānupassī nāma taṃ sandhāya vuttaṃ virāgānupassīti virāgato anupassantoti attho mhipi eseva nayo nirodhopi hi khayanirodho ca accantanirodho cāti duvidhoyeva ti ettha  vuccati vossaggo so ca pariccāgavossaggo pakkhandanavossaggoti duvidho hoti  tattha ti vipassanā sā hi tadaṅgavasena kilese ca khandhe ca vossajjati ti maggo so hi nibbānaṃ ārammaṇaṃ ārammaṇato pakkhandati dvīhipi vā kāraṇehi vossaggoyeva samucchedavasena khandhānaṃ kilesānañca vossajjanato nibbānañca pakkhandanato tasmā kilese ca khandhe ca pariccajatīti pariccāgavossaggo nirodhe nibbānadhātuyā cittaṃ pakkhandatīti pakkhandanavossaggoti ubhayampetaṃ magge sameti tadubhayasamaṅgīpuggalo imāya paṭinissaggānupassanāya samannāgatattā paṭinissaggānupassī nāma hoti taṃ sandhāya vuttaṃ paṭinissaggānupassīti ti  kiñci ekampi saṅkhāragataṃ taṇhāvasena na upādiyati na gaṇhāti na parāmasati ti aggaṇhanto taṇhāparitassanāya na paritassati ti sayameva kilesaparinibbānena parinibbāyati tiādinā panassa paccavekkhaṇāva dassitā iti bhagavā sakkassa devānamindassa saṃkhittena khīṇāsavassa pubbabhāgappaṭipadaṃ pucchito sallahukaṃ katvā saṃkhitteneva khippaṃ kathesi
ti anantare kūṭāgāre nisinno hoti ti ñāṇena abhisamāgantvā jānitvāti attho idaṃ vuttaṃ hoti  kiṃ nu kho esa jānitvā anumodi udāhu  ajānitvā vāti kasmā panassa evamahosīti thero kira na bhagavato pañhavissajjanasaddaṃ assosi sakkassa pana devarañño evametaṃ bhagavā evametaṃ sugatāti anumodanasaddaṃ assosi sakko kira devarājā mahatā saddena anumodi atha kasmā na bhagavato saddaṃ assosīti yathāparisaviññāpakattā buddhānañhi dhammaṃ kathentānaṃ ekābaddhāya cakkavāḷapariyantāyapi parisāya saddo suyyati pariyantaṃ pana muñcitvā aṅgulimattampi bahiddhā na niccharati kasmā evarūpā madhurakathā mā niratthakā agamāsīti tadā bhagavā migāramātupāsāde sattaratanamaye kūṭāgāre sirigabbhamhi nisinno hoti tassa dakkhiṇapasse sāriputtattherassa vasanakūṭāgāraṃ vāmapasse mahāmoggallānassa antare chiddavivarokāso natthi tasmā thero na bhagavato saddaṃ assosi sakkasseva assosīti
ti pañcaṅgikānaṃ tūriyānaṃ pañcahi satehi pañcaṅgikaṃ tūriyaṃ nāma ātataṃ vitataṃ ātatavitataṃ susiraṃ ghananti imehi pañcahi aṅgehi samannāgataṃ tattha  nāma cammapariyonaddhesu bheriādīsu ekatalatūriyaṃ  nāma ubhayatalaṃ  nāma tantibaddhapaṇavādi  vaṃsādi  sammādi ti upagato ti tasseva vevacanaṃ ti taṃ sampattiṃ anubhavanto tato tato indriyāni cāreti idaṃ vuttaṃ hoti  parivāretvā vajjamānehi pañcahi tūriyasatehi samannāgato hutvā dibbasampattiṃ  anubhavatī ti apanetvā nissaddāni kārāpetvāti attho yatheva hi idāni saddhā rājāno garubhāvaniyaṃ bhikkhuṃ disvā  asuko nāma ayyo āgacchati mā tātā gāyatha mā vādetha mā naccathāti nāṭakāni paṭivinenti sakkopi theraṃ disvā evamakāsi ti evarūpaṃ loke pakatiyā piyasamudāhāravacanaṃ hoti lokiyā hi cirassaṃ āgatampi anāgatapubbampi manāpajātiyaṃ āgataṃ disvā  kuto bhavaṃ āgato cirassaṃ bhavaṃ  āgato kathaṃ te idhāgamanamaggo ñāto maggamūḷhosītiādīni vadanti ayaṃ pana āgatapubbattāyeva evamāha thero hi kālena kālaṃ devacārikaṃ gacchatiyeva tattha ti vāramakāsi ti yo ayaṃ idhāgamanāya vāro taṃ bhante cirassamakāsīti vuttaṃ hoti nti yojanikaṃ maṇipallaṅkaṃ paññapāpetvā evamāha
ti ettha yesaṃ bahūni kiccāni te bahukiccā ti tasseva vevacanaṃ ti sakaraṇīyameva appaṃ mandaṃ na bahu devānaṃ karaṇīyaṃ pana bahu pathavito paṭṭhāya hi kapparukkhamātugāmādīnaṃ atthāya aṭṭā sakkassa santike chijjanti tasmā niyamento āha  ti devānañhi dhītā ca puttā ca aṅke nibbattanti pādaparicārikā itthiyo sayane nibbattanti tāsaṃ maṇḍanapasādhanakārikā devadhītā sayanaṃ parivāretvā nibbattanti veyyāvaccakarā antovimāne nibbattanti etesaṃ atthāya aṭṭakaraṇaṃ natthi ye pana sīmantare nibbattanti te mama santakā tava santakāti nicchetuṃ asakkontā aṭṭaṃ karonti sakkaṃ devarājānaṃ pucchanti so yassa vimānaṃ āsannataraṃ tassa santakoti vadati sace dvepi samaṭṭhāne  honti yassa vimānaṃ olokento ṭhito tassa santakoti vadati sace ekampi na oloketi taṃ ubhinnaṃ kalahupacchedanatthaṃ attano santakaṃ karoti taṃ sandhāya devānaṃyeva tāvatiṃsānaṃ karaṇīyenāti āha apicassa evarūpaṃ kīḷākiccampi karaṇīyameva
ti yaṃ amhākaṃ sīghameva andhakāre rūpagataṃ viya na dissati iminā  ahaṃ bhante taṃ pañhavissajjanaṃ na sallakkhemīti dīpeti thero  kasmā nu kho ayaṃ yakkho asallakkhaṇabhāvaṃ dīpeti passena pariharatīti āvajjanto  devā nāma mahāmūḷhā honti chadvārikehi ārammaṇehi nimmathīyamānā attano bhuttābhuttabhāvampi pītāpītabhāvampi na jānanti idha katamettha pamussantīti aññāsi keci  panāhu  thero etassa garu bhāvaniyo tasmā idāneva loke aggapuggalassa santike pañhaṃ uggahetvā āgato idāneva nāṭakānaṃ antaraṃ paviṭṭhoti evaṃ maṃ thero tajjeyyāti bhayena evamāhāti etaṃ pana kohaññaṃ nāma hoti na ariyasāvakassa evarūpaṃ kohaññaṃ nāma hoti tasmā mūḷhabhāveneva na sallakkhesīti veditabbaṃ upari kasmā sallakkhesīti thero tassa somanassasaṃvegaṃ janayitvā tamaṃ nīhari tasmā sallakkhesīti
idāni sakko pubbe attano evaṃ bhūtakāraṇaṃ therassa ārocetuṃ ntiādimāha tattha ti sannipatito rāsibhūto ti asurā parājayaṃ pāpuṇiṃsu kadā panete parājitāti sakkassa nibbattakāle sakko kira anantare attabhāve magadharaṭṭhe macalagāme  nāma māṇavo ahosi paṇḍito byatto bodhisattacariyā viyassa cariyā ahosi so tettiṃsa purise gahetvā kalyāṇamakāsi ekadivasaṃ attanova paññāya upaparikkhitvā gāmamajjhe mahājanassa sannipatitaṭṭhāne kacavaraṃ ubhayato apabbahitvā taṃ ṭhānaṃ atiramaṇīyamakāsi puna tattheva maṇḍapaṃ kāresi puna gacchante kāle sālaṃ kāresi gāmato ca nikkhamitvā gāvutampi aḍḍhayojanampi tigāvutampi yojanampi vicaritvā tehi sahāyehi saddhiṃ visamaṃ samaṃ akāsi te sabbepi ekacchandā tattha tattha setuyuttaṭṭhānesu setuṃ maṇḍapasālāpokkharaṇīmālāgaccharopanādīnaṃ yuttaṭṭhānesu maṇḍapādīni karontā bahuṃ puññamakaṃsu  magho satta vatapadāni pūretvā kāyassa bhedā saddhiṃ sahāyehi tāvatiṃsabhavane nibbatti
tasmiṃ  kāle asuragaṇā tāvatiṃsadevaloke paṭivasanti sabbe te devānaṃ samānāyukā samānavaṇṇā ca honti te sakkaṃ saparisaṃ disvā adhunā nibbattā navakadevaputtā āgatāti mahāpānaṃ sajjayiṃsu sakko devaputtānaṃ saññaṃ  adāsi  amhehi kusalaṃ karontehi na parehi saddhiṃ sādhāraṇaṃ kataṃ tumhe gaṇḍapānaṃ mā pivittha pītamattameva karothāti te tathā akaṃsu bālaasurā gaṇḍapānaṃ pivitvā mattā niddaṃ okkamiṃsu sakko devānaṃ saññaṃ datvā te pādesu gāhāpetvā sinerupāde khipāpesi sinerussa heṭṭhimatale  nāma atthi tāvatiṃsadevalokappamāṇameva tattha asurā vasanti tesampi  nāma rukkho atthi te tassa pupphanakāle jānanti  nāyaṃ tāvatiṃsā sakkena vañcitā mayanti te gaṇhatha nanti vatvā sineruṃ pariharamānā deve vuṭṭhe vammikapādato vammikamakkhikā viya abhiruhiṃsu tattha kālena devā jinanti kālena asurā yadā devānaṃ jayo hoti asure yāva samuddapiṭṭhā anubandhanti yadā asurānaṃ jayo hoti deve yāva vedikapādā anubandhanti tasmiṃ pana saṅgāme devānaṃ jayo ahosi devā asure yāva samuddapiṭṭhā anubandhiṃsu sakko asure palāpetvā pañcasu ṭhānesu ārakkhaṃ ṭhapesi evaṃ ārakkhaṃ datvā vedikapāde vajirahatthā indapaṭimāyo ṭhapesi asurā kālena kālaṃ uṭṭhahitvā tā paṭimāyo disvā sakko appamatto tiṭṭhatīti tatova nivattanti ti vijitaṭṭhānato nivattitvā ti mālāgandhādikammakārikāyo
ti so kira sakkassa vallabho balavavissāsiko tasmā sakkena saddhiṃ agamāsi ti purato katvā ti pavisitvā pana upaḍḍhapihitāni dvārāni katvā olokayamānā aṭṭhaṃsu nti mārisa moggallāna idampi vejayantassa pāsādassa rāmaṇeyyakaṃ passa suvaṇṇatthambhe passa rajatatthambhe maṇitthambhe pavāḷatthambhe lohitaṅgatthambhe masāragallatthambhe muttatthambhe sattaratanatthambhe tesaṃyeva suvaṇṇādimaye ghaṭake vāḷarūpakāni ca passāti  evaṃ thambhapantiyo ādiṃ katvā rāmaṇeyyakaṃ dassento evamāha ti  yathā pubbe katapuññassa upabhogaṭṭhānena sobhitabbaṃ evamevaṃ sobhatīti attho ti attano pāsāde nāṭakaparivārena sampattiyā vasena ativiya matto
ti iddhimakāsi āpokasiṇaṃ samāpajjitvā pāsādapatiṭṭhitokāsaṃ udakaṃ hotūti iddhiṃ adhiṭṭhāya pāsādakaṇṇike pādaṅguṭṭhakena pahari so pāsādo yathā nāma udakapiṭṭhe ṭhapitapattaṃ mukhavaṭṭiyaṃ aṅguliyā pahaṭaṃ aparāparaṃ kampati calati na santiṭṭhati evamevaṃ saṃkampi sampakampi sampavedhi thambhapiṭṭhasaṅghāṭakaṇṇikagopānasiādīni karakarāti saddaṃ muñcantāni patituṃ viya āraddhāni tena vuttaṃ  saṅkampesi sampakampesi sampavedhesīti ti aho acchariyaṃ aho abbhutanti evaṃ sañjātaacchariyaabbhutā ceva sañjātatuṭṭhino ca ahesuṃ uppannabalavasomanassā nti ubbiggaṃ nti jātalomahaṃsaṃ kañcanabhittiyaṃ ṭhapitamaṇināgadantehi viya uddhaggehi lomehi ākiṇṇasarīranti attho lomahaṃso ca nāmesa somanassenapi hoti domanassenapi idha pana somanassena jāto thero hi sakkassa somanassavegena saṃvejetuṃ taṃ pāṭihāriyamakāsi tasmā somanassavegena saṃviggalomahaṭṭhaṃ viditvāti attho
ti idānissa yasmā therena somanassasaṃvegaṃ janayitvā tamaṃ vinoditaṃ tasmā sallakkhetvā evamāha ti mārisa tvaṃ kuhiṃ gatosīti vutte mayhaṃ satthu santikanti vadesi imasmiṃ devaloke ekapādakena viya tiṭṭhasi yaṃ tvaṃ evaṃ vadesi eso nu te mārisa so bhagavā satthāti pucchiṃsu ti ettha kiñcāpi thero anagāriyo abhinīhārasampanno aggasāvako sakko agāriyo maggabrahmacariyavasena panete sabrahmacārino honti tasmā evamāha ti sabrahmacārī tāva te evaṃmahiddhiko so pana te bhagavā satthā aho nūna mahiddhikoti satthu iddhipāṭihāriyadassane jātābhilāpā hutvā evamāhaṃsu
ti  paññātaññatarassa sakko hi paññātānaṃ aññataro sesaṃ sabbattha pākaṭameva desanaṃ pana bhagavā yathānusandhināva niṭṭhāpesīti



nti mahātaṇhāsaṅkhayasuttaṃ tattha nti alagaddūpamasutte laddhimattaṃ diṭṭhigatanti vuttaṃ idha sassatadiṭṭhi so ca bhikkhu bahussuto ayaṃ appassuto jātakabhāṇako bhagavantaṃ jātakaṃ kathetvā ahaṃ bhikkhave tena samayena vessantaro ahosiṃ mahosadho vidhurapaṇḍito senakapaṇḍito mahājanako rājā ahosinti samodhānentaṃ suṇāti athassa etadahosi  ime rūpavedanāsaññāsaṅkhārā tattha tattheva nirujjhanti viññāṇaṃ pana idhalokato paralokaṃ paralokato imaṃ lokaṃ sandhāvati saṃsaratīti sassatadassanaṃ uppannaṃ tenāha  tadevidaṃ viññāṇaṃ sandhāvati saṃsarati anaññanti
sammāsambuddhena pana viññāṇaṃ paccayasambhavaṃ sati paccaye uppajjati vinā paccayaṃ natthi viññāṇassa sambhavoti vuttaṃ tasmā ayaṃ bhikkhu buddhena akathitaṃ katheti jinacakke pahāraṃ deti vesārajjañāṇaṃ paṭibāhati sotukāmaṃ janaṃ visaṃvādeti ariyapathe tiriyaṃ nipatitvā mahājanassa ahitāya dukkhāya paṭipanno yathā nāma rañño rajje mahācoro uppajjamāno mahājanassa ahitāya dukkhāya uppajjati evaṃ jinasāsane coro  hutvā mahājanassa ahitāya dukkhāya uppannoti veditabbo ti janapadavāsino piṇḍapātikabhikkhū ti ayaṃ parisaṃ labhitvā sāsanampi antaradhāpeyya yāva pakkhaṃ na labhati tāvadeva naṃ diṭṭhigatā vivecemāti sutasutaṭṭhānatoyeva aṭṭhatvā anisīditvā upasaṅkamiṃsu
nti sāti yaṃ tvaṃ viññāṇaṃ sandhāya vadesi katamaṃ taṃ viññāṇanti ti bhante yo ayaṃ vadati vedayati yo cāyaṃ tahiṃ tahiṃ kusalākusalakammānaṃ vipākaṃ paccanubhoti idaṃ bhante viññāṇaṃ yamahaṃ sandhāya vademīti  ti  kassa khattiyassa vā brāhmaṇassa vā vessasuddagahaṭṭhapabbajitadevamanussānaṃ vā aññatarassa
ti kasmā āmantesi sātissa kira evaṃ ahosi  satthā maṃ moghapurisoti vadati na ca moghapurisoti vuttamatteneva maggaphalānaṃ upanissayo na hoti upasenampi hi vaṅgantaputtaṃ atilahuṃ kho tvaṃ moghapurisa bāhullāya āvattoti  bhagavā moghapurisavādena ovadi thero aparabhāge ghaṭento vāyamanto cha abhiññā sacchākāsi ahampi tathārūpaṃ vīriyaṃ paggaṇhitvā maggaphalāni nibbattessāmīti athassa bhagavā chinnapaccayo ayaṃ sāsane aviruḷhadhammoti dassento bhikkhū āmantesi tiādi heṭṭhā vuttādhippāyameva ti ayampi pāṭiyekko anusandhi sātissa kira etadahosi  bhagavā mayhaṃ maggaphalānaṃ upanissayo natthīti vadati kiṃ sakkā upanissaye asati kātuṃ na hi tathāgatā saupanissayasseva dhammaṃ desenti yassa kassaci desentiyeva ahaṃ buddhassa santikā sugatovādaṃ labhitvā saggasampattūpagaṃ kusalaṃ karissāmīti athassa bhagavā nāhaṃ moghapurisa tuyhaṃ ovādaṃ vā anusāsaniṃ vā demīti sugatovādaṃ paṭippassambhento imaṃ desanaṃ ārabhi tassattho heṭṭhā vuttanayeneva veditabbo idāni parisāya  laddhiṃ sodhento idhāhaṃ bhikkhū paṭipucchissāmītiādimāha taṃ sabbampi heṭṭhā vuttanayeneva veditabbaṃ
 idāni viññāṇassa sappaccayabhāvaṃ dassetuṃ tiādimāha tattha ti sahāvajjanena bhavaṅgamanañca tebhūmakadhamme ca paṭicca tiādi opammanidassanatthaṃ vuttaṃ tena kiṃ dīpeti dvārasaṅkantiyā abhāvaṃ yathā hi kaṭṭhaṃ paṭicca jalamāno aggi upādānapaccaye satiyeva jalati tasmiṃ asati paccayavekallena tattheva  vūpasammati na sakalikādīni saṅkamitvā sakalikaggītiādisaṅkhyaṃ gacchati evameva cakkhuñca paṭicca rūpe ca uppannaṃ viññāṇaṃ tasmiṃ dvāre cakkhurūpaālokamanasikārasaṅkhāte paccayamhi satiyeva uppajjati tasmiṃ asati paccayavekallena tattheva nirujjhati na sotādīni saṅkamitvā sotaviññāṇantiādisaṅkhyaṃ gacchati  esa nayo sabbavāresu iti bhagavā nāhaṃ viññāṇappavatte dvārasaṅkantimattampi vadāmi ayaṃ pana sāti moghapuriso bhavasaṅkantiṃ vadatīti sātiṃ niggahesi
 evaṃ viññāṇassa sappaccayabhāvaṃ dassetvā idāni pana pañcannampi khandhānaṃ sappaccayabhāvaṃ dassento ntiādimāha tattha nti idaṃ khandhapañcakaṃ jātaṃ bhūtaṃ nibbattaṃ tumhepi taṃ bhūtamidanti bhikkhave passathāti nti taṃ panetaṃ khandhapañcakaṃ āhārasambhavaṃ paccayasambhavaṃ sati paccaye uppajjati evaṃ passathāti pucchati ti tassa paccayassa nirodhā ti bhūtaṃ nu kho idaṃ na nu kho bhūtanti ti taṃ bhūtaṃ khandhapañcakaṃ paccayasambhavaṃ nu kho na nu khoti ti tassa paccayassa nirodhā ti taṃ dhammaṃ nirodhadhammaṃ nu kho na nu khoti ti idaṃ khandhapañcakaṃ jātaṃ bhūtaṃ nibbattanti yāthāvasarasalakkhaṇato vipassanāpaññāya sammā passantassa nti vuttanayeneva vipassanāpaññāya suṭṭhu diṭṭhaṃ evaṃ ye ye taṃ pucchaṃ sallakkhesuṃ tesaṃ tesaṃ paṭiññaṃ gaṇhanto pañcannaṃ khandhānaṃ sappaccayabhāvaṃ dasseti
idāni yāya paññāya tehi taṃ sappaccayaṃ sanirodhaṃ khandhapañcakaṃ sudiṭṭhaṃ tattha nittaṇhabhāvaṃ pucchanto tiādimāha tattha nti vipassanāsammādiṭṭhiṃ  sabhāvadassanena  paccayadassanena ti taṇhādiṭṭhīhi allīyitvā vihareyyātha ti taṇhādiṭṭhīhi kīḷamānā vihareyyātha  ti dhanaṃ viya icchantā gedhaṃ āpajjeyyātha ti taṇhādiṭṭhīhi mamattaṃ uppādeyyātha ti yo so mayā caturoghanittharaṇatthāya kullūpamo dhammo desito no nikantivasena gahaṇatthāya api nu taṃ tumhe ājāneyyāthāti vipariyāyena sukkapakkho veditabbo
 idāni tesaṃ khandhānaṃ paccayaṃ dassento tiādimāha tampi vuttatthameva yathā pana eko imaṃ jānāsīti vutto na kevalaṃ imaṃ mātarampissa jānāmi mātu mātarampīti evaṃ paveṇivasena jānanto suṭṭhu jānāti nāma evamevaṃ bhagavā na kevalaṃ khandhamattameva jānāti khandhānaṃ paccayampi tesampi paccayānaṃ  paccayanti evaṃ sabbapaccayaparamparaṃ jānāti so taṃ buddhabalaṃ dīpento idāni paccayaparamparaṃ dassetuṃ tiādimāha taṃ vuttatthameva ti ettha pana paṭiccasamuppādakathā vitthāretabbā bhaveyya sā  vitthāritāva
ti imasmiṃ avijjādike paccaye sati idaṃ saṅkhārādikaṃ phalaṃ hoti ti imassa avijjādikassa paccayassa uppādā idaṃ saṅkhārādikaṃ phalaṃ uppajjati tenevāha  yadidaṃ avijjāpaccayā saṅkhārā samudayo hotīti evaṃ vaṭṭaṃ dassetvā idāni vivaṭṭaṃ dassento tiādimāha tattha ti avijjāya eva tu ti virāgasaṅkhātena maggena asesanirodhā anuppādanirodhā ti saṅkhārānaṃ anuppādanirodho hoti evaṃ niruddhānaṃ pana saṅkhārānaṃ nirodhā viññāṇanirodho hoti viññāṇādīnañca nirodhā nāmarūpādīni niruddhāniyeva hontīti dassetuṃ tiādiṃ vatvā ti vuttaṃ tattha ti sakalassa suddhassa vā sattavirahitassāti attho ti  dukkharāsissa ti anuppādo hoti
tiādi vuttapaṭipakkhanayena veditabbaṃ
 evaṃ vaṭṭavivaṭṭaṃ kathetvā idāni imaṃ dvādasaṅgapaccayavaṭṭaṃ saha vipassanāya maggena jānantassa yā paṭidhāvanā pahīyati tassā abhāvaṃ pucchanto tiādimāha tattha ti evaṃ sahavipassanāya maggena jānantā ti tasseva vevacanaṃ nti purimakoṭṭhāsaṃ atītakhandhadhātuāyatanānīti attho ti taṇhādiṭṭhivasena paṭidhāveyyātha sesaṃ sabbāsavasutte vitthāritameva
idāni nesaṃ tattha niccalabhāvaṃ pucchanto tiādimāha tattha ti bhāriko akāmā anuvattitabbo  ti buddhasamaṇo ti ayaṃ satthā amhākaṃ kiccaṃ sādhetuṃ na sakkotīti api nu evaṃsaññino hutvā aññaṃ bāhirakaṃ satthāraṃ uddiseyyātha nti evaṃsaññino hutvā puthūnaṃ titthiyasamaṇānaṃ ceva brāhmaṇānañca ti vatasamādānāni ca diṭṭhikutūhalāni ca diṭṭhasutamutamaṅgalāni ca ti etāni sāranti evaṃsaññino hutvā paṭiāgaccheyyātha evaṃ nissaṭṭhāni ca puna gaṇheyyāthāti attho nti sayaṃ ñāṇena ñātaṃ nti sayaṃ paññācakkhunā diṭṭhaṃ nti sayaṃ vibhāvitaṃ pākaṭaṃ kataṃ ti mayā bhikkhave tumhe iminā sandiṭṭhikādisabhāvena dhammena nibbānaṃ upanītā pāpitāti attho tiādīnamattho  vitthārito nti etaṃ vacanamidaṃ tumhehi sāmaṃ ñātādibhāvaṃ paṭicca vuttaṃ
ti kasmā ārabhi nanu heṭṭhā vaṭṭavivaṭṭavasena desanā matthakaṃ pāpitāti āma pāpitā ayaṃ pana pāṭiekko anusandhi  ayañhi lokasannivāso paṭisandhisammūḷho tassa sammohaṭṭhānaṃ  viddhaṃsetvā pākaṭaṃ karissāmīti imaṃ desanaṃ ārabhi apica vaṭṭamūlaṃ avijjā vivaṭṭamūlaṃ buddhuppādo iti vaṭṭamūlaṃ avijjaṃ vivaṭṭamūlañca buddhuppādaṃ dassetvāpi puna ekavāraṃ vaṭṭavivaṭṭavasena desanaṃ matthakaṃ pāpessāmīti imaṃ desanaṃ ārabhi tattha ti samodhānena piṇḍabhāvena ti gabbhe nibbattanakasattassa ti nibbatti hoti katthaci hi ti mātukucchi vutto yathāha 
yamekarattiṃ paṭhamaṃ gabbhe vasati māṇavo
abbhuṭṭhitova so yāti sa gacchaṃ na nivattatīti 
katthaci gabbhe nibbattanasatto yathāha  yathā kho panānanda aññā itthikā nava vā dasa vā māse gabbhaṃ kucchinā pariharitvā vijāyantīti  idha satto adhippeto taṃ sandhāya vuttaṃ gabbhassa avakkanti hotīti
ti  imasmiṃ sattaloke ti idaṃ utusamayaṃ sandhāya vuttaṃ mātugāmassa kira yasmiṃ okāse dārako nibbattati tattha mahatī lohitapīḷakā saṇṭhahitvā bhijjitvā paggharati vatthu suddhaṃ hoti suddhe vatthumhi mātāpitūsu ekavāraṃ sannipatitesu yāva satta divasāni khettameva hoti tasmiṃ samaye hatthaggāhaveṇiggāhādinā aṅgaparāmasanenapi dārako nibbattatiyeva ti tatrūpagasatto ti na mātāpitūnaṃ sannipātaṃ olokayamāno samīpe ṭhito paccupaṭṭhito nāma hoti kammayantayantito pana eko satto tasmiṃ okāse nibbattanako hotīti ayamettha adhippāyo ti arogo nu kho bhavissāmi ahaṃ vā putto vā meti evaṃ mahantena jīvitasaṃsayena ti tadā kira mātulohitaṃ taṃ ṭhānaṃ sampattaṃ puttasinehena paṇḍaraṃ hoti tasmā evamāha nti gāmadārakānaṃ kīḷanakaṃ khuddakanaṅgalaṃ  vuccati dīghadaṇḍena rassadaṇḍakaṃ paharaṇakīḷā nti samparivattakakīḷā ākāse vā daṇḍakaṃ gahetvā bhūmiyaṃ vā sīsaṃ ṭhapetvā heṭṭhupariyabhāvena parivattanakīḷananti  vuttaṃ hoti  vuccati tālapaṇṇādīhi kataṃ vātappahārena paribbhamanacakkaṃ   vuccati paṇṇanāḷikā tāya vālikādīni minantā kīḷanti nti khuddakarathaṃ  khuddakadhanumeva
ti rāgaṃ uppādeti ti byāpādaṃ uppādeti ti kāye sati kāyasati taṃ anupaṭṭhapetvāti attho ti akusalacitto ti yassaṃ phalasamāpattiyaṃ ete nirujjhanti taṃ na jānāti nādhigacchatīti attho nti rāgañceva dosañca ti taṇhāvasena abhinandati taṇhāvaseneva aho sukhantiādīni vadanto abhivadati ti taṇhāajjhosānagahaṇena gilitvā pariniṭṭhapetvā gaṇhāti sukhaṃ vā adukkhamasukhaṃ vā abhinandatu dukkhaṃ kathaṃ abhinandatīti ahaṃ dukkhito mama dukkhanti gaṇhanto abhinandati nāma ti taṇhā uppajjati nti sāva taṇhā gahaṇaṭṭhena upādānaṃ nāma tassa upādānapaccayā bhavo samudayo hotīti idañhi bhagavatā puna ekavāraṃ dvisandhi tisaṅkhepaṃ paccayākāravaṭṭaṃ dassitaṃ
 idāni  vivaṭṭaṃ dassetuṃ tiādimāha tattha ti appamāṇaṃ lokuttaraṃ ceto assāti appamāṇacetaso maggacittasamaṅgīti attho ti bhikkhave imaṃ saṃkhittena desitaṃ mayhaṃ taṇhāsaṅkhayavimuttidesanaṃ tumhe niccakālaṃ dhāreyyātha mā pamajjeyyātha desanā hi ettha vimuttipaṭilābhahetuto ti vuttā nti taṇhāva saṃsibbitaṭṭhena mahātaṇhājālaṃ saṅghaṭitaṭṭhena saṅghāṭanti vuccati iti imasmiṃ mahātaṇhājāle taṇhāsaṅghāṭe ca imaṃ sātiṃ bhikkhuṃ kevaṭṭaputtaṃ paṭimukkaṃ dhāretha anupaviṭṭho antogadhoti naṃ dhārethāti attho sesaṃ sabbattha uttānatthamevāti



nti mahāassapurasuttaṃ tattha ti aṅgā nāma jānapadino rājakumārā tesaṃ nivāso ekopi janapado ruḷhīsaddena aṅgāti vuccati tasmiṃ aṅgesu janapade ti nti nagaranāmena laddhavohāro aṅgānaṃ janapadassa eko nigamo taṃ gocaragāmaṃ katvā viharatīti attho ti etaṃ samaṇā samaṇāti vo bhikkhave jano sañjānātītiādivacanamavoca
kasmā pana evaṃ avocāti tasmiṃ kira nigame manussā saddhā pasannā buddhamāmakā dhammamāmakā saṅghamāmakā tadahupabbajitasāmaṇerampi vassasatikattherasadisaṃ katvā pasaṃsanti pubbaṇhasamayaṃ bhikkhusaṅghaṃ piṇḍāya pavisantaṃ disvā bījanaṅgalādīni gahetvā khettaṃ gacchantāpi pharasuādīni gahetvā araññaṃ pavisantāpi tāni upakaraṇāni nikkhipitvā bhikkhusaṅghassa nisīdanaṭṭhānaṃ āsanasālaṃ vā maṇḍapaṃ vā rukkhamūlaṃ vā sammajjitvā āsanāni paññapetvā arajapānīyaṃ paccupaṭṭhāpetvā bhikkhusaṅghaṃ nisīdāpetvā yāgukhajjakādīni datvā katabhattakiccaṃ bhikkhusaṅghaṃ uyyojetvā tato tāni upakaraṇāni ādāya khettaṃ vā araññaṃ vā gantvā attano kammāni karonti kammantaṭṭhānepi nesaṃ aññā kathā nāma natthi cattāro maggaṭṭhā cattāro phalaṭṭhāti aṭṭha puggalā ariyasaṅgho nāma te evarūpena sīlena evarūpena ācārena evarūpāya paṭipattiyā samannāgatā lajjino pesalā uḷāraguṇāti bhikkhusaṅghasseva vaṇṇaṃ kathenti kammantaṭṭhānato āgantvā bhuttasāyamāsā gharadvāre nisinnāpi sayanigharaṃ pavisitvā nisinnāpi bhikkhusaṅghasseva vaṇṇaṃ kathenti bhagavā tesaṃ manussānaṃ nipaccakāraṃ disvā bhikkhusaṅghaṃ piṇḍapātāpacāyane niyojetvā etadavoca
ti ye dhammā samādāya paripūritā samitapāpasamaṇañca  bāhitapāpabrāhmaṇañca karontīti attho tīṇimāni bhikkhave samaṇassa samaṇiyāni samaṇakaraṇīyāni  katamāni tīṇi adhisīlasikkhāsamādānaṃ adhicittasikkhāsamādānaṃ  adhipaññāsikkhāsamādānanti  ettha pana samaṇena kattabbadhammā vuttā tepi ca samaṇakaraṇā hontiyeva idha pana hirottappādivasena desanā vitthāritā nti ettha ti nipātamattaṃ evaṃ ayaṃ amhākanti attho ti ubhayampi atthato ekameva ti amoghā ti ayaṃ tasseva attho yassā hi phalaṃ natthi sā vañjhā nāma hoti ti savaḍḍhi idaṃ saphalatāya vevacanaṃ nti bhikkhave evaṃ tumhehi sikkhitabbaṃ iti bhagavā iminā ettakena ṭhānena hirottappādīnaṃ dhammānaṃ vaṇṇaṃ kathesi kasmā vacanapathapacchindanatthaṃ sace hi koci acirapabbajito bālabhikkhu evaṃ vadeyya  bhagavā hirottappādidhamme samādāya vattathāti vadati ko nu kho tesaṃ samādāya vattane ānisaṃsoti tassa vacanapathapacchindanatthaṃ ayañca ānisaṃso ime hi dhammā samādāya paripūritā samitapāpasamaṇaṃ nāma bāhitapāpabrāhmaṇaṃ nāma karonti catupaccayalābhaṃ uppādenti paccayadāyakānaṃ mahapphalataṃ sampādenti pabbajjaṃ avañjhaṃ saphalaṃ saudrayaṃ karontīti vaṇṇaṃ abhāsi ayamettha saṅkhepo vitthārato pana vaṇṇakathā satipaṭṭhāne  vuttanayeneva veditabbā
ti yaṃ hirīyati hirīyitabbena ottappati ottappitabbenāti  evaṃ vitthāritāya hiriyā ceva ottappena ca apicettha ajjhattasamuṭṭhānā  bahiddhāsamuṭṭhānaṃ  attādhipateyyā hirī lokādhipateyyaṃ ottappaṃ lajjāsabhāvasaṇṭhitā hirī bhayasabhāvasaṇṭhitaṃ ottappaṃ vitthārakathā panettha sabbākārena visuddhimagge vuttā apica ime dve dhammā lokaṃ pālanato  nāmāti kathitā yathāha  dveme bhikkhave sukkā dhammā lokaṃ pālenti katame dve hirī ca ottappañca  ime kho bhikkhave dve sukkā dhammā lokaṃ pālenti ime ca kho bhikkhave dve sukkā dhammā lokaṃ na pāleyyuṃ nayidha paññāyetha mātāti vā mātucchāti vā mātulānīti vā ācariyabhariyāti vā garūnaṃ dārāti vā sambhedaṃ  loko agamissa yathā ajeḷakā kukkuṭasūkarā soṇasiṅgālāti  imeyeva jātake devadhammāti kathitā yathāha 
hiriottappasampannā  sukkadhammasamāhitā
santo sappurisā loke devadhammāti vuccareti 
mahācundattherassa pana kilesasallekhanapaṭipadāti katvā dassitā yathāha  pare ahirikā bhavissanti mayamettha hirimanā bhavissāmāti sallekho karaṇīyo pare anottāpī bhavissanti mayamettha ottāpī bhavissāmāti sallekho karaṇīyoti  imeva mahākassapattherassa ovādūpasampadāti katvā dassitā vuttañhetaṃ  tasmā tiha te kassapa evaṃ sikkhitabbaṃ tibbaṃ me hirottappaṃ paccupaṭṭhitaṃ bhavissati theresu navesu majjhimesūti evañhi te kassapa sikkhitabbanti  idha panete ti dassitā
yasmā pana ettāvatā sāmaññattho matthakaṃ patto nāma hoti tasmā aparepi samaṇakaraṇadhamme dassetuṃ ntiādimāha tattha ti saṃyuttake tāva katamañca bhikkhave sāmaññaṃ ayameva ariyo aṭṭhaṅgiko maggo seyyathidaṃ sammādiṭṭhi sammāsamādhi idaṃ vuccati bhikkhave sāmaññaṃ katamo ca bhikkhave sāmaññattho yo bhikkhave rāgakkhayo dosakkhayo mohakkhayo ayaṃ vuccati bhikkhave sāmaññatthoti  maggo sāmaññanti phalanibbānāni sāmaññatthoti vuttāni imasmiṃ pana ṭhāne maggampi phalampi ekato katvā sāmaññattho kathitoti veditabbo ti kathemi ti jānāpemi
ti ettha kāyasamācāro parisuddho aparisuddhoti duvidho yo hi bhikkhu pāṇaṃ  hanati adinnaṃ ādiyati kāmesu micchā carati tassa kāyasamācāro aparisuddho nāma ayaṃ pana kammapathavaseneva vārito yo pana pāṇinā vā leḍḍunā  vā daṇḍena vā satthena vā paraṃ potheti viheṭheti tassa kāyasamācāro  aparisuddho nāma ayampi sikkhāpadabaddheneva paṭikkhitto imasmiṃ sutte ubhayampetaṃ akathetvā paramasallekho nāma kathito yo hi bhikkhu pānīyaghaṭe vā pānīyaṃ pivantānaṃ patte vā bhattaṃ bhuñjantānaṃ kākānaṃ nivāraṇavasena hatthaṃ vā daṇḍaṃ vā leḍḍuṃ vā uggirati tassa kāyasamācāro aparisuddho viparīto parisuddho nāma ti uggato pākaṭo ti anāvaṭo asañchanno ubhayenāpi parisuddhataṃyeva dīpeti ti sadā ekasadiso antarantare chiddarahito ti kilesānaṃ dvāra pidahanena pidahito na vajjapaṭicchādanatthāya
pi yo bhikkhu musā vadati pisuṇaṃ katheti pharusaṃ bhāsati samphaṃ palapati tassa vacīsamācāro aparisuddho nāma ayaṃ pana kammapathavasena vārito yo pana gahapatikāti vā dāsāti vā pessāti vā ādīhi khuṃsento vadati tassa vacīsamācāro aparisuddho nāma ayaṃ pana sikkhāpadabaddheneva paṭikkhitto imasmiṃ sutte ubhayampetaṃ akathetvā paramasallekho nāma kathito yo hi bhikkhu daharena vā sāmaṇerena vā kacci bhante amhākaṃ upajjhāyaṃ passathāti vutte sambahulā āvuso bhikkhubhikkhuniyo ekasmiṃ padese vicadiṃsu upajjhāyo te vikkāyikasākabhaṇḍikaṃ ukkhipitvā gato bhavissatītiādinā nayena hasādhippāyopi evarūpaṃ kathaṃ katheti tassa vacīsamācāro aparisuddho viparīto parisuddho nāma
 yo bhikkhu abhijjhālu byāpannacitto micchādiṭṭhiko hoti tassa manosamācāro aparisuddho nāma ayaṃ pana kammapathavaseneva vārito yo pana upanikkhittaṃ jātarūparajataṃ sādiyati tassa manosamācāro aparisuddho nāma ayampi sikkhāpadabaddheneva paṭikkhitto imasmiṃ sutte ubhayampetaṃ akathetvā paramasallekho nāma kathito yo pana bhikkhu kāmavitakkaṃ vā byāpādavitakkaṃ  vā vihiṃsāvitakkaṃ vā vitakketi tassa manosamācāro aparisuddho viparīto parisuddho nāma
 ājīvasmiṃ yo bhikkhu ājīvahetu vejjakammaṃ pahiṇagamanaṃ gaṇḍaphālanaṃ karoti arumakkhanaṃ deti telaṃ pacatīti ekavīsatianesanāvasena jīvikaṃ kappeti yo vā pana viññāpetvā bhuñjati tassa ājīvo aparisuddho nāma ayaṃ pana sikkhāpadabaddheneva paṭikkhitto imasmiṃ sutte ubhayampetaṃ akathetvā paramasallekho nāma kathito yo hi bhikkhu sappinavanītatelamadhuphāṇitādīni labhitvā sve vā punadivase vā bhavissatīti  sannidhikārakaṃ paribhuñjati yo vā pana nimbaṅkurādīni disvā sāmaṇere vadati  aṃṅkure khādathāti sāmaṇerā thero khāditukāmoti kappiyaṃ katvā denti dahare pana sāmaṇere vā pānīyaṃ pivatha āvusoti vadati te thero pānīyaṃ pivitukāmoti pānīyasaṅkhaṃ dhovitvā denti tampi paribhuñjantassa ājīvo aparisuddho nāma hoti viparīto parisuddho nāma
ti pariyesanapaṭiggahaṇaparibhogesu mattaññū yuttaññū pamāṇaññū
ti rattindivaṃ cha koṭṭhāse katvā ekasmiṃ koṭṭhāse niddāya okāsaṃ datvā pañca koṭṭhāse jāgariyamhi yuttā payuttā nti ettha kāmabhogiseyyā petaseyyā sīhaseyyā tathāgataseyyāti catasso seyyā tattha yebhuyyena bhikkhave kāmabhogī sattā vāmena passena sentīti  ayaṃ  tesu hi yebhuyyena dakkhiṇapassena sayāno nāma natthi
yebhuyyena bhikkhave petā uttānā sentīti  ayaṃ  petā hi appamaṃsalohitattā aṭṭhisaṅghātajaṭitā ekena passena sayituṃ na sakkonti uttānāva senti
yebhuyyena  bhikkhave sīho migarājā naṅguṭṭhaṃ antarasatthimhi anupakkhipitvā dakkhiṇena passena setīti  ayaṃ  tejussadattā hi sīho migarājā dve purimapāde ekasmiṃ ṭhāne pacchimapāde ekasmiṃ ṭhapetvā naṅguṭṭhaṃ antarasatthimhi pakkhipitvā purimapādapacchimapādanaṅguṭṭhānaṃ ṭhitokāsaṃ sallakkhetvā dvinnaṃ purimapādānaṃ matthake sīsaṃ ṭhapetvā sayati  divasampi sayitvā pabujjhamāno na utrāsanto pabujjhati sīsaṃ pana ukkhipitvā purimapādānaṃ ṭhitokāsaṃ sallakkheti sace kiñci ṭhānaṃ vijahitvā ṭhitaṃ hoti nayidaṃ tuyhaṃ jātiyā na sūrabhāvassa ca anurūpanti anattamano hutvā tattheva sayati na gocarāya pakkamati avijahitvā ṭhite pana tuyhaṃ jātiyā sūrabhāvassa ca anurūpamidanti haṭṭhatuṭṭho uṭṭhāya sīhavijambhitaṃ vijambhitvā kesarabhāraṃ vidhunitvā  tikkhattuṃ sīhanādaṃ naditvā gocarāya pakkamati catutthajjhānaseyyā pana ti vuccati tāsu idha sīhaseyyā āgatā ayañhi tejussadairiyāpathattā uttamaseyyā nāma nti dakkhiṇapāde vāmapādaṃ ti atiādhāya īsakaṃ atikkamma ṭhapetvā gopphakena hi gopphake jāṇunā vā jāṇumhi saṅghaṭṭiyamāne abhiṇhaṃ vedanā uppajjati cittaṃ ekaggaṃ na hoti seyyā aphāsukā hoti yathā pana na saṅghaṭṭeti evaṃ atikkamma ṭhapite vedanā nuppajjati cittaṃ ekaggaṃ hoti seyyā phāsukā hoti tasmā evamāha
tiādi cūḷahatthipade vitthāritaṃ
 yā panāyaṃ ti upamā vuttā tattha ti vaḍḍhiyā dhanaṃ gahetvā ti vigatantāni kareyya yathā tesaṃ kākaṇikamattopi pariyanto nāma nāvasissati evaṃ kareyya sabbaso paṭiniyyāteyyāti attho nti āṇaṇyanidānaṃ so hi aṇaṇomhīti āvajjanto balavapāmojjaṃ labhati balavasomanassamadhigacchati tena vuttaṃ  labhetha pāmojjaṃ adhigaccheyya somanassanti
visabhāgavedanuppattiyā kakaceneva catuiriyāpathaṃ chindanto ābādhatīti ābādho svāssa atthīti  taṃsamuṭṭhānena dukkhena ti bāḷhagilāno ti adhimattabyādhiparetatāya na rucceyya ti balameva balañcassa kāye na bhaveyyāti attho nti ārogyanidānaṃ tassa hi arogomhīti āvajjayato tadubhayaṃ hoti tena vuttaṃ  labhetha pāmojjaṃ adhigaccheyya somanassanti ti kākaṇikamattampi bhogānaṃ vayo na bhaveyya nti bandhanāmokkhanidānaṃ sesaṃ vuttanayeneva sabbapadesu yojetabbaṃ ti na attani adhīno attano ruciyā kiñci kātuṃ na labhati ti paresu adhīno parasseva ruciyā pavattati ti yena disābhāgenassa kāmo hoti icchā uppajjati gamanāya tena gantuṃ na labhati ti dāsabhāvā ti attano santako  nti bhujissanidānaṃ nti kantāraṃ addhānamaggaṃ nirudakaṃ dīghamagganti attho nti khemantabhūminidānaṃ
ti ettha bhagavā appahīnaṃ kāmacchandanīvaraṇaṃ iṇasadisaṃ sesāni rogādisadisāni katvā dasseti tatrāyaṃ sadisatā  yo hi paresaṃ iṇaṃ gahetvā vināseti so tehi iṇaṃ dehīti vuccamānopi pharusaṃ vuccamānopi bajjhamānopi pahariyamānopi kiñci paṭibāhituṃ na sakkoti sabbaṃ titikkhati titikkhakāraṇañhissa taṃ iṇaṃ hoti evamevaṃ yo yamhi kāmacchandena rajjati taṇhāgaṇena taṃ vatthuṃ gaṇhāti so tena pharusaṃ vuccamānopi bajjhamānopi pahariyamānopi sabbaṃ titikkhati titikkhakāraṇañhissa so kāmacchando hoti gharasāmikehi vadhīyamānānaṃ itthīnaṃ viyāti evaṃ iṇaṃ viya  daṭṭhabbo
yathā pana pittarogāturo madhusakkarādīsupi dinnesu pittarogāturatāya tesaṃ rasaṃ na vindati tittakaṃ tittakanti uggiratiyeva evamevaṃ byāpannacitto hitakāmehi ācariyupajjhāyehi appamattakampi ovadīyamāno ovādaṃ na gaṇhāti ati viya me tumhe upaddavethātiādīni vatvā vibbhamati pittarogāturatāya so puriso madhusakkarādirasaṃ viya kodhāturatāya  jhānasukhādibhedaṃ sāsanarasaṃ na vindatīti evaṃ rogo viya  daṭṭhabbo
yathā  pana nakkhattadivase bandhanāgāre baddho puriso nakkhattassa neva ādiṃ na majjhaṃ na pariyosānaṃ passati so dutiyadivase mutto aho hiyyo nakkhattaṃ manāpaṃ aho naccaṃ aho gītantiādīni sutvāpi paṭivacanaṃ na deti kiṃ kāraṇā nakkhattassa ananubhūtattā evamevaṃ  thinamiddhābhibhūto bhikkhu vicittanayepi dhammassavane pavattamāne neva tassa ādiṃ na majjhaṃ na pariyosānaṃ jānāti so uṭṭhite dhammassavane aho dhammassavanaṃ aho kāraṇaṃ aho upamāti dhammassavanassa vaṇṇaṃ bhaṇamānānaṃ sutvāpi paṭivacanaṃ na deti kiṃ kāraṇā thinamiddhavasena dhammakathāya ananubhūtattāti evaṃ bandhanāgāraṃ viya  daṭṭhabbaṃ
yathā pana nakkhattaṃ kīḷantopi dāso idaṃ nāma accāyikaṃ karaṇīyaṃ atthi sīghaṃ tattha gaccha no ce gacchasi hatthapādaṃ vā te chindāmi kaṇṇanāsaṃ vāti vutto sīghaṃ gacchatiyeva nakkhattassa ādimajjhapariyosānaṃ anubhavituṃ na labhati kasmā parādhīnatāya evamevaṃ vinaye appakataññunā vivekatthāya araññaṃ paviṭṭhenāpi kismiñcideva antamaso kappiyamaṃsepi akappiyamaṃsasaññāya uppannāya vivekaṃ pahāya sīlavisodhanatthaṃ vinayadharassa santike gantabbaṃ hoti vivekasukhaṃ anubhavituṃ na labhati kasmā uddhaccakukkuccābhibhūtatāyāti evaṃ dāsabyaṃ viya  daṭṭabbaṃ
yathā pana kantāraddhānamaggapaṭipanno puriso corehi manussānaṃ viluttokāsaṃ pahatokāsañca disvā daṇḍakasaddenapi sakuṇasaddenapi corā āgatāti ussaṅkitaparisaṅkito hoti gacchatipi tiṭṭhatipi nivattatipi gataṭṭhānato āgataṭṭhānameva bahutaraṃ hoti so kicchena kasirena khemantabhūmiṃ pāpuṇāti vā na vā pāpuṇāti evamevaṃ yassa aṭṭhasu ṭhānesu vicikicchā uppannā hoti so buddho nu kho na nu kho buddhotiādinā nayena vicikicchanto adhimuccitvā saddhāya gaṇhituṃ na sakkoti asakkonto maggaṃ vā phalaṃ vā na pāpuṇātīti yathā  kantāraddhānamagge corā atthi natthīti punappunaṃ āsappanaparisappanaṃ apariyogāhanaṃ chambhitatta cittassa uppādento khemantapattiyā antarāyaṃ karoti evaṃ pi buddho nu kho na buddhotiādinā nayena punappunaṃ āsappanaparisappanaṃ apariyogāhanaṃ chambhitattaṃ cittassa uppādayamānā ariyabhūmippattiyā antarāyaṃ karotīti kantāraddhānamaggo viya daṭṭhabbā
idāni nti ettha bhagavā pahīnakāmacchandanīvaraṇaṃ āṇaṇyasadisaṃ sesāni ārogyādisadisāni katvā dasseti tatrāyaṃ sadisatā  yathā hi puriso iṇaṃ ādāya kammante payojetvā samiddhakammanto idaṃ iṇaṃ nāma palibodhamūlanti cintetvā savaḍḍhikaṃ iṇaṃ niyyātetvā paṇṇaṃ phālāpeyya athassa tato paṭṭhāya neva koci dūtaṃ peseti na paṇṇaṃ so iṇasāmike disvāpi sace icchati āsanā uṭṭhahati no ce na uṭṭhahati kasmā tehi saddhiṃ nillepatāya alaggatāya evameva bhikkhu ayaṃ kāmacchando nāma palibodhamūlanti satipaṭṭhāne vuttanayeneva cha dhamme bhāvetvā kāmacchandanīvaraṇaṃ  pajahati tassevaṃ pahīnakāmacchandassa yathā iṇamuttassa purisassa iṇasāmike disvā neva bhayaṃ na chambhitattaṃ hoti evameva paravatthumhi neva saṅgo na bandho hoti dibbānipi rūpāni passato kileso na samudācarati tasmā bhagavā āṇaṇyamiva kāmacchandappahānamāha
yathā pana so pittarogāturo puriso bhesajjakiriyāya taṃ rogaṃ vūpasametvā tato paṭṭhāya madhusakkarādīnaṃ rasaṃ vindati evamevaṃ bhikkhu ayaṃ byāpādo nāma anatthakārakoti cha dhamme bhāvetvā byāpādanīvaraṇaṃ pajahati so evaṃ pahīnabyāpādo yathā pittarogavimutto puriso madhusakkarādīni madhurāni sampiyāyamāno paṭisevati evamevaṃ ācārapaṇṇattiādīni sikkhāpiyamāno sirasā sampaṭicchitvā sampiyāyamāno sikkhati tasmā bhagavā ārogyamiva byāpādappahānamāha
yathā  so nakkhattadivase bandhanāgāraṃ pavesito puriso aparasmiṃ nakkhattadivase pubbepi ahaṃ pamādadosena baddho taṃ nakkhattaṃ nānubhavāmi idāni appamatto bhavissāmīti yathāssa paccatthikā okāsaṃ na labhanti evaṃ appamatto hutvā nakkhattaṃ anubhavitvā  aho nakkhattaṃ aho nakkhattanti udānaṃ udānesi evameva bhikkhu idaṃ thinamiddhaṃ nāma mahāanatthakaranti cha dhamme bhāvetvā thinamiddhanīvaraṇaṃ pajahati so evaṃ pahīnathinamiddho yathā bandhanā mutto puriso sattāhampi nakkhattassa ādimajjhapariyosānaṃ  anubhavati evamevaṃ bhikkhu dhammanakkhattassa ādimajjhapariyosānaṃ anubhavanto saha paṭisambhidāhi arahattaṃ pāpuṇāti tasmā bhagavā bandhanā mokkhamiva thinamiddhappahānamāha
yathā pana dāso kañcideva mittaṃ upanissāya sāmikānaṃ dhanaṃ datvā attānaṃ bhujissaṃ katvā tato paṭṭhāya yaṃ icchati taṃ kareyya evameva bhikkhu idaṃ uddhaccakukkuccaṃ nāma mahāanatthakaranti cha dhamme bhāvetvā uddhaccakukkuccaṃ pajahati so evaṃ pahīnuddhaccakukkucco yathā bhujisso puriso yaṃ icchati taṃ karoti na taṃ koci balakkārena tato nivatteti evamevaṃ bhikkhu yathāsukhaṃ nekkhammapaṭipadaṃ paṭipajjati na naṃ uddhaccakukkuccaṃ  balakkārena tato nivatteti tasmā bhagavā bhujissaṃ viya uddhaccakukkuccappahānamāha
yathā balavā puriso hatthasāraṃ gahetvā sajjāvudho saparivāro kantāraṃ paṭipajjeyya taṃ corā dūratova disvā palāyeyyuṃ so sotthinā taṃ kantāraṃ nittharitvā khemantaṃ patto haṭṭhatuṭṭho assa evamevaṃ bhikkhu ayaṃ vicikicchā nāma anatthakārikāti cha dhamme bhāvetvā vicikicchaṃ pajahati so evaṃ pahīnavicikiccho yathā balavā sajjāvudho saparivāro puriso nibbhayo core tiṇaṃ viya agaṇetvā sotthinā nikkhamitvā khemantabhūmiṃ pāpuṇāti evamevaṃ duccaritakantāraṃ nittharitvā paramakhemantabhūmiṃ amataṃ nibbānaṃ pāpuṇāti tasmā bhagavā khemantabhūmiṃ viya vicikicchāpahānamāha
nti imaṃ karajakāyaṃ ti temeti sneheti sabbattha pavattapītisukhaṃ karoti ti samantato sandeti ti vāyunā bhastaṃ viya pūreti ti samantato phusati  ti assa bhikkhuno sabbakoṭṭhāsavato kāyassa kiñci upādinnakasantatipavattiṭṭhāne chavimaṃsalohitānugataṃ aṇumattampi ṭhānaṃ paṭhamajjhānasukhena aphuṭṭhaṃ nāma na hoti ti cheko paṭibalo nhānīyacuṇṇāni kātuñceva yojetuñca sannetuñca ti yena kenaci  lohena katabhājane mattikabhājanaṃ pana thiraṃ na hoti sannentassa bhijjati tasmā taṃ na dasseti nti siñcitvā siñcitvā ti vāmahatthena kaṃsathālaṃ gahetvā dakkhiṇena hatthena pamāṇayuttaṃ udakaṃ siñcitvā siñcitvā parimaddanto piṇḍaṃ kareyya ti udakasinehena anugatā ti udakasinehena parigatā ti saddhiṃ antopadesena ceva bahipadesena ca sabbatthakameva udakasinehena phuṭāti attho ti na bindu bindu udakaṃ paggharati sakkā hoti hatthenapi dvīhipi tīhipi aṅgulīhi gahetuṃ ovaṭṭikampi kātunti attho
 dutiyajjhānasukhaupamāyaṃ ti ubbhinnaudako na heṭṭhā ubbhijjitvā uggacchanaudako antoyeva pana ubbhijjanaudakoti attho nti āgamanamaggo ti  megho nti kāle kāle anvaddhamāsaṃ vā anudasāhaṃ vāti attho nti vuṭṭhiṃ ti na paveseyya na vasseyyāti attho ti sītaṃ vāri taṃ udakarahadaṃ pūrayamānaṃ ubbhijjitvā heṭṭhā uggacchanaudakañhi uggantvā uggantvā bhijjantaṃ udakaṃ khobheti catūhi disāhi pavisanaudakaṃ purāṇapaṇṇatiṇakaṭṭhadaṇḍakādīhi udakaṃ khobheti vuṭṭhiudakaṃ dhārānipātapupphuḷakehi udakaṃ khobheti sannisinnameva pana hutvā iddhinimmitamiva uppajjamānaṃ udakaṃ imaṃ padesaṃ pharati imaṃ padesaṃ na pharatīti natthi tena aphuṭokāso nāma na hotīti tattha rahado viya karajakāyo udakaṃ viya dutiyajjhānasukhaṃ sesaṃ purimanayeneva veditabbaṃ
 tatiyajjhānasukhaupamāyaṃ  uppalāni ettha santīti  sesapadadvayesupi eseva nayo ettha ca setarattanīlesu yaṃkiñci uppalaṃ uppalameva ūnakasatapattaṃ puṇḍarīkaṃ satapattaṃ padumaṃ pattaniyamaṃ vā vināpi setaṃ padumaṃ rattaṃ puṇḍarīkanti ayamettha vinicchayo ti udakato na uggatāni ti  udakatalassa anto nimuggāniyeva hutvā posīni vaḍḍhīnīti attho sesaṃ purimanayeneva veditabbaṃ
 catutthajjhānasukhaupamāyaṃ ti ettha nirupakkilesaṭṭhena parisuddhaṃ pabhassaraṭṭhena pariyodātaṃ veditabbaṃ ti idaṃ utupharaṇatthaṃ vuttaṃ kiliṭṭhavatthena hi utupharaṇaṃ na hoti taṅkhaṇadhotaparisuddhena utupharaṇaṃ balavaṃ hoti imissā hi upamāya vatthaṃ viya karajakāyo utupharaṇaṃ viya catutthajjhānasukhaṃ tasmā yathā sunhātassa purisassa parisuddhaṃ vatthaṃ sasīsaṃ pārupitvā nisinnassa sarīrato utu sabbameva vatthaṃ pharati na koci vatthassa aphuṭokāso hoti evaṃ catutthajjhānasukhena bhikkhuno karajakāyassa na koci okāso aphuṭo hotīti evamettha attho daṭṭhabbo catutthajjhānacittameva vā vatthaṃ viya taṃsamuṭṭhānarūpaṃ utupharaṇaṃ viya yathā hi katthaci odātavatthe kāyaṃ apphusantepi taṃsamuṭṭhānena utunā sabbatthakameva kāyo phuṭṭho hoti evaṃ catutthajjhānasamuṭṭhitena sukhumarūpena sabbatthakameva bhikkhuno karajakāyo phuṭo hotīti evamettha attho daṭṭhabbo
 pubbenivāsañāṇaupamāyaṃ ti taṃdivasaṃ gatagāmattayameva gahitaṃ tattha gāmattayaṃ gatapuriso viya pubbenivāsañāṇalābhī daṭṭhabbo tayo gāmā viya tayo bhavā daṭṭhabbā tassa purisassa tīsu gāmesu taṃdivasaṃ katakiriyāya āvibhāvo viya pubbenivāsāya cittaṃ abhinīharitvā nisinnassa bhikkhuno tīsu bhavesu katakiriyāya āvibhāvo daṭṭhabbo
 dibbacakkhuupamāyaṃ ti dve gharā ti sammukhadvārā ti aparāparaṃ sañcarante ti ito cito ca vicarante ito pana gehā nikkhamitvā etaṃ gehaṃ etasmā vā nikkhamitvā imaṃ gehaṃ pavisanavasenapi daṭṭhabbā tattha dve agārā sadvārā viya cutipaṭisandhiyo cakkhumā  puriso viya dibbacakkhuñāṇalābhī cakkhumato purisassa dvinnaṃ gehānaṃ antare ṭhatvā passato dve agāre pavisanakanikkhamanakapurisānaṃ pākaṭakālo viya dibbacakkhulābhino ālokaṃ vaḍḍhetvā olokentassa cavanakaupapajjanakasattānaṃ pākaṭakālo kiṃ pana te ñāṇassa pākaṭā puggalassāti ñāṇassa tassa pākaṭattā pana puggalassa pākaṭāyevāti
 āsavakkhayañāṇaupamāyaṃ ti pabbatamatthake ti nikkaddamo sippiyo ca sambukā ca  sakkharā ca kathalā ca  macchānaṃ gumbā ghaṭāti ti ettha sakkharakathalaṃ tiṭṭhatiyeva itarāni carantipi tiṭṭhantipi yathā pana antarantarā ṭhitāsupi nisinnāsupi vijjamānāsupi etā gāvo carantīti carantiyo upādāya itarāpi carantīti vuccanti evaṃ tiṭṭhantameva sakkharakathalaṃ upādāya itarampi dvayaṃ tiṭṭhantanti vuttaṃ itarañca dvayaṃ carantaṃ upādāya sakkharakathalampi carantanti vuttaṃ tattha cakkhumato purisassa tīre ṭhatvā passato sippisambukādīnaṃ vibhūtakālo viya āsavānaṃ khayāya cittaṃ nīharitvā nisinnassa bhikkhuno catunnaṃ saccānaṃ vibhūtakālo daṭṭhabbo
 idāni sattahākārehi saliṅgato saguṇato khīṇāsavassa nāmaṃ gaṇhanto tiādimāha tattha tiādīsu bhikkhave evaṃ bhikkhu samitapāpattā  hoti bāhitapāpattā  hoti nhātakilesattā  hoti dhotakilesattāti attho catumaggañāṇasaṅkhātehi vedehi akusaladhammānaṃ gatattā  hoti viditattāti attho teneva tiādimāha kilesānaṃ sutattā  hoti nissutattā  apahatattāti attho kilesānaṃ ārakattā  hoti hatattāti attho tehi ārakattā  hoti dūrībhūtattāti attho sesaṃ sabattha pākaṭamevāti



nti cūḷaassapurasuttaṃ tassa desanākāraṇaṃ purimasadisameva ti samaṇānaṃ anucchavikā samaṇānaṃ anulomappaṭipadā
ntiādīsu ete dhammā uppajjamānā samaṇe maline karonti malaggahite tasmā samaṇamalāti vuccanti etehi samaṇā dussanti padussanti tasmā ti vuccanti ete uppajjitvā samaṇe kasaṭe niroje karonti milāpenti tasmā ti vuccanti nti apāye nibbattāpakānaṃ kāraṇānaṃ nti duggatiyaṃ vipākavedanāya paccayānaṃ ti manussā tikhiṇaṃ ayaṃ ayena sughaṃsitvā taṃ ayacuṇṇaṃ maṃsena saddhiṃ madditvā koñcasakuṇe khādāpenti te uccāraṃ kātuṃ asakkontā maranti no ce maranti paharitvā mārenti atha tesaṃ kucchiṃ phāletvā naṃ udakena dhovitvā cuṇṇaṃ gahetvā maṃsena saddhiṃ madditvā puna khādāpentīti evaṃ satta vāre khādāpetvā gahitena ayacuṇṇena āvudhaṃ karonti susikkhitā ca naṃ ayakārā bahuhatthakammamūlaṃ labhitvā karonti taṃ matasakuṇato jātattā matajanti vuccati atitikhiṇaṃ hoti nti udakapītañceva silāya ca sunighaṃsitaṃ ti kosiyā nti pariyonaddhaṃ nti samantato veṭhitaṃ
ti  rajojalladhārino ti divasassa tikkhattuṃ udakaṃ orohantassa ti rukkhamūlavāsino ti abbhokāsavāsino ti uddhaṃ ṭhitakassa ti māsavārena vā aḍḍhamāsavārena vā bhuñjantassa sabbametaṃ bāhirasamayeneva kathitaṃ imasmiñhi sāsane cīvaradharo bhikkhu saṅghāṭikoti na vuccati rajojalladhāraṇādivatāni imasmiṃ sāsane natthiyeva buddhavacanassa buddhavacanameva nāmaṃ na mantāti rukkhamūliko abbhokāsikoti ettakaṃyeva pana labbhati tampi bāhirasamayeneva kathitaṃ nti taṃdivase jātamattaṃyeva  naṃ nti saṅghāṭikaṃ vatthaṃ nivāsetvā ca pārupitvā ca saṅghāṭikaṃ kareyyuṃ esa nayo sabbattha
ti attānaṃ visujjhantaṃ passati visuddhoti pana na tāva vattabbo ti tuṭṭhākāro jāyati ti tuṭṭhassa sakalasarīraṃ khobhayamānā pīti jāyati ti pītisampayuttassa puggalassa nāmakāyo ti vigatadaratho hoti ti kāyikampi cetasikampi sukhaṃ vediyati ti iminā nekkhammasukhena sukhitassa cittaṃ samādhiyati appanāpattaṃ viya hoti ti heṭṭhā kilesavasena āraddhā desanā pabbate vuṭṭhavuṭṭhi viya nadiṃ yathānusandhinā brahmavihārabhāvanaṃ otiṇṇā tattha yaṃ vattabbaṃ siyā taṃ sabbaṃ visuddhimagge vuttameva ti mahāsīhanādasutte maggo pokkharaṇiyā upamito idha sāsanaṃ upamitanti veditabbaṃ ti sabbakilesānaṃ samitattā paramatthasamaṇo hotīti sesaṃ sabbattha uttānamevāti



