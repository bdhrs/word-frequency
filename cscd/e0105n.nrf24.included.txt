
ti etassapi pañhassa attho ācariyeneva pakāsito vuttañhi ettha ganthārambhe 
mahāvihāravāsīnaṃ desanānayanissitanti 
tathā nigamanepi 
tesaṃ sīlādibhedānaṃ atthānaṃ yo vinicchayo
 vutto aṭṭhakathānaye
samāharitvā taṃ sabbaṃ yebhuyyena sanicchayo
sabbasaṅkaradosehi mutto yasmā pakāsitoti 
iminā  pana vacanena ayamattho pākaṭo hoti  visuddhimaggaṃ kurumāno ācariyo mahāvihāravāsīnaṃ desanānayasaṅkhātā pañcannampi nikāyānaṃ porāṇaṭṭhakathāyo nissāya tāsu vuttaṃ gahetabbaṃ sabbaṃ vinicchayaṃ samāharitvā akāsīti tasmā yā yā ettha padavaṇṇanā vā vinicchayo vā sādhakavatthu vā dassīyati taṃ sabbaṃ tassa tassa niddhāritapāḷipadassanikāyasaṃvaṇṇanābhūtāya porāṇasīhaḷaṭṭhakathāto ānetvā bhāsāparivattanavaseneva dassitanti veditabbaṃ ayampi hi visuddhimaggo na kevalaṃ attano ñāṇappabhāvena kato visuṃ pakaraṇabhāvena ca atha kho catunnampi āgamaṭṭhakathānaṃ  kato vuttañhi tāsaṃ nigamane 
ekūnasaṭṭhimatto visuddhimaggopi bhāṇavārehi
atthappakāsanatthāya āgamānaṃ kato yasmā
tasmā tena sahāyaṃ aṭṭhakathā bhāṇavāragaṇanāya
suparimitaparicchinnaṃ cattālīsasataṃ hotītiādi 
yā pana visuddhimagge maggāmaggañāṇadassanavisuddhiniddese ayaṃ tāva visuddhikathāyaṃ nayo ariyavaṃsakathāyaṃ panātiādinā  dve kathā vuttā tāpi mahāvihāravāsīnaṃ desanānaye antogadhā imassa visuddhimaggassa nissayāyevāti veditabbāti
