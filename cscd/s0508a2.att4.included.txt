

aṭṭhakanipāte ntiādikā āyasmato mahākaccāyanattherassa gāthā kā uppatti ayampi purimabuddhesu katādhikāro padumuttarassa bhagavato kāle gahapatimahāsālakule nibbattitvā vuddhippatto ekadivasaṃ satthu santike dhammaṃ suṇanto satthārā saṃkhittena bhāsitassa vitthārena atthaṃ vibhajantānaṃ aggaṭṭhāne ṭhapiyamānaṃ ekaṃ bhikkhuṃ disvā sayampi taṃ ṭhānaṃ patthento paṇidhānaṃ katvā dānādīni puññāni katvā devamanussesu saṃsaranto sumedhassa bhagavato kāle vijjādharo hutvā ākāsena gacchanto satthāraṃ himavantapabbate ekasmiṃ vanasaṇḍe nisinnaṃ disvā pasannamānaso kaṇikārapupphehi pūjaṃ akāsi
so tena puññakammena aparāparaṃ sugatīsuyeva parivattento kassapadasabalassa kāle bārāṇasiyaṃ kulaghare nibbattitvā parinibbute bhagavati suvaṇṇacetiyakaraṇaṭṭhāne satasahassagghanikāya suvaṇṇiṭṭhakāya pūjaṃ katvā bhagavā mayhaṃ nibbattanibbattaṭṭhāne sarīraṃ suvaṇṇavaṇṇaṃ hotūti patthanaṃ akāsi
tato yāvajīvaṃ kusalakammaṃ katvā ekaṃ buddhantaraṃ devamanussesu saṃsaritvā  imasmiṃ buddhuppāde ujjeniyaṃ rañño caṇḍapajjotassa purohitagehe nibbatti tassa nāmaggahaṇadivase mātā mayhaṃ putto suvaṇṇavaṇṇo attano nāmaṃ gahetvā āgatoti  tveva nāmaṃ akāsi so vuḍḍhimanvāya tayo vede uggahetvā pitu accayena purohitaṭṭhānaṃ labhi so gottavasena ti paññāyittha taṃ rājā caṇḍapajjoto buddhuppādaṃ sutvā ācariya tvaṃ tattha gantvā satthāraṃ idhānehīti pesesi so attaṭṭhamo satthu santikaṃ upagato tassa satthā dhammaṃ deseti desanāpariyosāne so sattahi janehi saddhiṃ saha paṭisambhidāhi arahatte patiṭṭhāsi tena vuttaṃ   
padumuttaro  nāma jino anejo ajitaṃ jayo
satasahasse kappānaṃ ito uppajji nāyako
vīro kamalapattakkho sasaṅkavimalānano
kanakācalasaṅkāso ravidittisamappabho
sattanettamanohārī varalakkhaṇabhūsito
sabbavākyapathātīto manujāmarasakkato
sambuddho bodhayaṃ satte vāgīso madhurassaro
karuṇānibandhasantāno parisāsu visārado
deseti madhuraṃ dhammaṃ catusaccūpasaṃhitaṃ
nimugge mohapaṅkamhi samuddharati pāṇine
tadā ekacaro hutvā tāpaso himavālayo
nabhasā mānusaṃ lokaṃ gacchanto jinamaddasaṃ
upecca santikaṃ tassa assosiṃ dhammadesanaṃ
vaṇṇayantassa vīrassa sāvakassa mahāguṇaṃ
saṃkhittena mayā vuttaṃ vitthārena pakāsayaṃ
parisaṃ mañca toseti yathā kaccāyano ayaṃ
nāhaṃ evamidhekaccaṃ aññaṃ passāmi sāvakaṃ
tasmātadagge esaggo evaṃ dhāretha bhikkhavo
tadāhaṃ vimhito hutvā sutvā vākyaṃ manoramaṃ
himavantaṃ gamitvāna āhitvā pupphasañcayaṃ
pūjetvā lokasaraṇaṃ taṃ ṭhānamabhipatthayiṃ
tadā mamāsayaṃ ñatvā byākāsi sa raṇañjaho
passathetaṃ isivaraṃ niddhantakanakattacaṃ
uddhaggalomaṃ pīṇaṃsaṃ acalaṃ pañjaliṃ ṭhitaṃ
hāsaṃ supuṇṇanayanaṃ buddhavaṇṇagatāsayaṃ
dhammajaṃ uggahadayaṃ amatāsittasannibhaṃ
kaccānassa  guṇaṃ sutvā taṃ ṭhānaṃ patthayaṃ ṭhito
anāgatamhi addhāne gotamassa mahāmune
tassa dhammesu dāyādo oraso dhammanimmito
kaccāno nāma nāmena hessati satthu sāvako
bahussuto mahāñāṇī adhippāyavidū mune
pāpuṇissati taṃ ṭhānaṃ yathāyaṃ byākato mayā
satasahassito  kappe yaṃ kammamakariṃ tadā
duggatiṃ nābhijānāmi buddhapūjāyidaṃ phalaṃ
duve bhave saṃsarāmi devatte atha mānuse
aññaṃ gatiṃ na gacchāmi buddhapūjāyidaṃ phalaṃ
duve kule pajāyāmi khattiye atha brāhmaṇe
nīce kule na jāyāmi buddhapūjāyidaṃ phalaṃ
pacchime ca bhave dāni jāto ujjeniyaṃ pure
pajjotassa ca caṇḍassa purohitadijādhino
putto tiriṭivacchassa nipuṇo vedapāragū
mātā ca candimā nāma kaccānohaṃ varattaco
vīmaṃsanatthaṃ buddhassa bhūmipālena pesito
disvā mokkhapuradvāraṃ nāyakaṃ guṇasañcayaṃ
sutvā ca vimalaṃ vākyaṃ gatipaṅkavisosanaṃ
pāpuṇiṃ amataṃ santaṃ sesehi saha sattahi
adhippāyavidū jāto sugatassa mahāmate
ṭhapito etadagge ca susamiddhamanoratho
kilesā jhāpitā mayhaṃ kataṃ buddhassa sāsananti
atha satthā etha bhikkhavoti hatthaṃ pasāresi te tāvadeva dvaṅgulamattakesamassukā iddhimayapattacīvaradharā vassasaṭṭhikattherā viya ahesuṃ evaṃ thero sadatthaṃ nipphādetvā bhante rājā pajjoto tumhākaṃ  pāde vandituṃ dhammañca sotuṃ icchatīti satthu ārocesi satthā tvaṃyeva bhikkhu tattha gaccha tayi gatepi rājā pasīdissatīti āha thero satthu āṇāya attaṭṭhamo tattha gantvā rājānaṃ pasādetvā avantīsu sāsanaṃ patiṭṭhāpetvā puna satthu santikameva gato so ekadivasaṃ sambahule bhikkhū samaṇadhammaṃ pahāya kammārāme saṅgaṇikārāme rasataṇhānugate ca pamādavihārino disvā tesaṃ ovādavasena 

 kammaṃ bahukaṃ na kāraye parivajjeyya janaṃ na uyyame
so ussukko rasānugiddho atthaṃ riñcati yo sukhādhivāho

 paṅkoti hi naṃ avedayuṃ yāyaṃ vandanapūjanā kulesu
sukhumaṃ sallaṃ durubbahaṃ sakkāro kāpurisena dujjahoti 
dve gāthā abhāsi
tattha ti navāvāsakārāpanādiṃ samaṇadhammakaraṇassa paribandhabhūtaṃ mahantaṃ navakammaṃ na paṭṭhapeyya khuddakaṃ appasamārambhaṃ khaṇḍaphullapaṭisaṅkharaṇādiṃ satthu vacanapaṭipūjanatthaṃ kātabbameva nti gaṇasaṅgaṇikavasena janaṃ vivajjeyya jananti vā yādisaṃ saṃsevato bhajato payirupāsato kusalā dhammā parihāyanti akusalā dhammā abhivaḍḍhanti tādisaṃ akalyāṇamittabhūtaṃ janaṃ parivajjeyya ti paccayuppādanatthaṃ kulasaṅgaṇhanavasena na vāyameyya yasmā ti yo rasānugiddho rasataṇhāvasiko bhikkhu paccayuppādanapasuto so kulasaṅgaṇhanatthaṃ ussukko tesu sukhitesu sukhito dukkhitesu dukkhito uppannesu kiccakaraṇīyesu attanā yogaṃ āpajjati yo sukhādhivāho samathavipassanāmaggaphalanibbānasukhāvaho sīlādiattho taṃ riñcati pajahati ekaṃsena attānaṃ tato vivecetīti attho
evaṃ paṭhamagāthāya kammārāmataṃ saṅgaṇikārāmataṃ paccayagedhañca vajjethāti ovaditvā idāni sakkārābhilāsaṃ garahanto dutiyaṃ gāthamāha tassattho  yā ayaṃ bhikkhāya upagatānaṃ pabbajitānaṃ kulesu gehavāsīhi guṇasambhāvanāya karīyamānā vandanā pūjanā ca yasmā taṃ  abhāvitattānaṃ osīdāpanaṭṭhena malinabhāvakaraṇaṭṭhena ca  kaddamoti buddhādayo ariyā  abbhaññaṃsu pavedesuṃ vā yasmā ca apariññātakkhandhānaṃ andhaputhujjanānaṃ sakkārābhilāsaṃ duviññeyyasabhāvatāya pīḷājananato anto tudanato duruddharaṇato ca  pavedayuṃ tato eva sakkāro kāpurisena  duppajaheyyo tassa pahānapaṭipattiyā appaṭipajjanato sakkārābhilāsappahānena hi sakkāro pahīno hoti tasmā tassa pahānāya āyogo karaṇīyoti dasseti 

 na parassupanidhāya kammaṃ maccassa pāpakaṃ
attanā taṃ na seveyya kammabandhū hi mātiyā

 na pare vacanā coro na pare vacanā muni
attā ca naṃ yathā vedi devāpi naṃ tathā vidū

 pare ca na vijānanti mayamettha yamāmase
ye ca tattha vijānanti tato sammanti medhagā

 jīvate vāpi sappañño api vittaparikkhayo
paññāya ca alābhena vittavāpi na jīvati

 sabbaṃ  suṇāti sotena sabbaṃ passati cakkhunā
na ca diṭṭhaṃ sutaṃ dhīro sabbaṃ ujjhitumarahati

 cakkhumāssa yathā andho sotavā badhiro yathā
paññavāssa yathā mūgo balavā dubbaloriva
atha atthe samuppanne sayetha matasāyikanti 
imā cha gāthā rañño pajjotassa ovādavasena abhāsi so kira brāhmaṇe saddahitvā pasughātayaññaṃ kāreti kammaṃ asodhetvāva acore corasaññāya daṇḍesi aṭṭakaraṇe ca assāmike sāmike karoti sāmike ca assāmike tato naṃ thero vivecetuṃ tiādinā cha gāthā abhāsi
tattha nti parassa maccassa sattassa upanidhāya uddissa kāraṇaṃ katvā pāpakaṃ vadhabandhādikammaṃ na seveyya parena na kārāpeyyāti attho ti attanāpi taṃ pāpakaṃ na kareyya kasmā  ime mātiyā maccā kammadāyādā tasmā attanā ca kiñci pāpakammaṃ na kareyya parenapi na kārāpeyyāti attho
ti attanā coriyaṃ akatvā paravacanā parassa vacanamattena coro nāma na hoti tathā  parassa vacanamattena muni suvisuddhakāyavacīmanosamācāro na hoti ettha hi ti vibhattialopaṃ katvā niddeso keci pana paresanti vattabbe pareti saṃ-kāralopaṃ katvā niddiṭṭhanti vadanti ti naṃ sattaṃ tassa attā cittaṃ yathā ahaṃ parisuddho aparisuddho vāti yāthāvato avedi jānāti ti visuddhidevā upapattidevā ca tathā vidū vidanti jānanti tasmā sayaṃ tādisā devā ca pamāṇaṃ suddhāsuddhānaṃ suddhāsuddhabhāvajānane na ye keci icchādosaparetā sattāti adhippāyo
ti paṇḍite ṭhapetvā tato aññe kusalākusalasāvajjānavajjaṃ kammaṃ kammaphalaṃ kāyassa asubhataṃ saṅkhārānaṃ aniccataṃ ajānantā idha pare nāma te  imasmiṃ jīvaloke  uparamāma satataṃ samitaṃ maccu santikaṃ gacchāmāti na jānanti ti ye ca tattha paṇḍitā mayaṃ maccu samīpaṃ gacchāmāti vijānanti ti evañhi te jānantā medhagānaṃ paravihiṃsanānaṃ vūpasamāya paṭipajjanti attanā  pare ca aññe na medhanti na bādhentīti attho tvaṃ pana jīvitanimittaṃ acore core karontopi daṇḍanena sāmike assāmike karontopi dhanajāniyā bādhasi paññāvekallato tathā  akarontopi  parikkhīṇadhanopi sappaññajātiko itarītarasantosena santuṭṭho anavajjāya jīvikāya jīvatiyeva tassa hi jīvitaṃ nāma tenāha bhagavā  paññājīviṃ jīvitamāhu seṭṭhanti  dummedhapuggalo pana paññāya  ca alābhena diṭṭhadhammikaṃ samparāyikañca atthaṃ virādhento vittavāpi na jīvati garahādipavattiyā jīvanto nāma na hoti anupāyaññutāya yathādhigataṃ dhanaṃ nāsento jīvitampi sandhāretuṃ na sakkotiyeva
imā kira catassopi gāthā thero supinantena rañño kathesi rājā supinaṃ disvā theraṃ namassantoyeva pabujjhitvā pabhātāya rattiyā theraṃ upasaṅkamitvā vanditvā attanā diṭṭhaniyāmena supinaṃ kathesi taṃ sutvā thero tā gāthā paccunubhāsitvā tiādinā dvīhi gāthāhi rājānaṃ ovadi tattha ti idha sotabbaṃ saddaṃ āpāthagataṃ sabbaṃ subhāsitaṃ dubbhāsitañca abadhiro sotena suṇāti tathā sabbaṃ rūpaṃ sundaraṃ asundarampi cakkhunā anandho passati ayamindriyānaṃ sabhāvo tattha pana nti ca nidassanamattametaṃ yañhi taṃ diṭṭhaṃ sutaṃ vā na taṃ sabbaṃ dhīro sappañño ujjhituṃ pariccajituṃ gahetuṃ vā arahati guṇāguṇaṃ pana tattha upaparikkhitvā ujjhitabbameva ujjhituṃ gahetabbañca gahetuṃ arahati tasmā  cakkhumāpi samāno ujjhitabbe diṭṭhe andho yathā assa apassanto viya bhaveyya tathā ujjhitabbe sute sotavāpi badhiro yathā assa asuṇanto viya bhaveyya ti vicāraṇapaññāya paññavā vacanakusalopi avattabbe mūgo viya bhaveyya  thāmasampannopi akattabbe dubbaloriva rakāro padasandhikaro asamattho viya bhaveyya nti attanā kātabbakicce uppanne upaṭṭhite matasāyikaṃ sayetha matasāyikaṃ sayitvāpi taṃ kiccaṃ tīretabbameva na virādhetabbaṃ atha vā ti attanā akaraṇīye atthe kicce uppanne upaṭṭhite matasāyikaṃ sayetha matasāyikaṃ sayitvāpi taṃ na kātabbameva na hi paṇḍito ayuttaṃ kātumarahatīti evaṃ therena ovadito rājā akattabbaṃ pahāya kātabbeyeva yuttappayutto ahosīti


tiādikā  āyasmato sirimittattherassa gāthā kā uppatti ayampi purimabuddhesu katādhikāro tattha tattha bhave vivaṭṭūpanissayaṃ kusalaṃ upacinitvā imasmiṃ buddhuppāde rājagahe mahaddhanakuṭumbikassa putto hutvā nibbatti ti laddhanāmo tassa kira mātā siriguttassa bhaginī tassa vatthu   āgatameva so siriguttassa bhāgineyyo sirimitto vayappatto satthu dhanapāladamane laddhappasādo pabbajitvā vipassanāya kammaṃ karonto nacirasseva arahattaṃ patto ekadivasaṃ pātimokkhaṃ uddisituṃ āsanaṃ abhiruhitvā cittabījaniṃ gahetvā nisinno bhikkhūnaṃ dhammaṃ kathesi kathento ca uḷāratare guṇe vibhajitvā dassento 

 akkodhanonupanāhī amāyo rittapesuṇo
sa ve tādisako bhikkhu evaṃ pecca na socati

 akkodhanonupanāhī amāyo rittapesuṇo
guttadvāro sadā bhikkhu evaṃ pecca na socati

 akkodhanonupanāhī amāyo rittapesuṇo
kalyāṇasīlo so bhikkhu evaṃ pecca na socati

 akkodhanonupanāhī amāyo rittapesuṇo
kalyāṇamitto so bhikkhu evaṃ pecca na socati

 akkodhanonupanāhī amāyo rittapesuṇo
kalyāṇapañño so bhikkhu evaṃ pecca na socati

 yassa saddhā tathāgate acalā suppatiṭṭhitā
sīlañca yassa kalyāṇaṃ ariyakantaṃ pasaṃsitaṃ

 saṅghe pasādo yassatthi ujubhūtañca dassanaṃ
adaliddoti taṃ āhu amoghaṃ tassa jīvitaṃ

 tasmā  saddhañca sīlañca pasādaṃ dhammadassanaṃ
anuyuñjetha medhāvī saraṃ buddhāna sāsananti  imā gāthā abhāsi
tattha ti akujjhanasīlo upaṭṭhite hi kodhuppattinimitte adhivāsanakhantiyaṃ ṭhatvā  kopassa anuppādako ti na upanāhako parehi kataṃ aparādhaṃ paṭicca akkocchi maṃ avadhi maṃ ajini maṃ ahāsi metiādinā  kodhassa anupanayhanasīlo santadosapaṭicchādanalakkhaṇāya māyāya abhāvato  pisuṇavācāvirahitato ti so tathārūpo tathājātiko yathāvuttaguṇasamannāgato bhikkhu  evaṃ yathāvuttapaṭipattiyā  paraloke na socati sokanimittassa abhāvato cakkhudvārādayo kāyadvārādayo ca guttā pihitā saṃvutā etassāti ti sundarasīlo suvisuddhasīlo ti 
piyo garubhāvaniyo vattā ca vacanakkhamo
gambhīrañca kathaṃ kattā no caṭṭhāne niyojayeti  
evaṃ vibhāvitalakkhaṇo kalyāṇamitto etassāti kalyāṇamitto ti sundarapañño yadipi paññā nāma asundarā natthi niyyānikāya pana paññāya vasena evaṃ vuttaṃ
evamettha kodhādīnaṃ vikkhambhanavasena samucchedavasena ca akkodhanādimukhena puggalādhiṭṭhānāya gāthāya sammāpaṭipattiṃ dassetvā idāni nipphattitalokuttarasaddhādike uddharitvā puggalādhiṭṭhānāya eva gāthāya sammāpaṭipattiṃ dassento tiādimāha tassattho   puggalassa  sammāsambuddhe itipi so bhagavātiādinayappavattā maggenāgatasaddhā tato eva  avikampā suṭṭhu patiṭṭhitā atthīti padaṃ ānetvā sambandhitabbaṃ nti ariyānaṃ kantaṃ piyāyitaṃ bhavantarepi avijahanato nti buddhādīhi pasaṭṭhaṃ vaṇṇitaṃ thomitaṃ atthīti yojanā taṃ panetaṃ sīlaṃ gahaṭṭhasīlaṃ pabbajitasīlanti  duvidhaṃ tattha gahaṭṭhasīlaṃ nāma pañcasikkhāpadasīlaṃ yaṃ gahaṭṭhena rakkhituṃ sakkā pabbajitasīlaṃ nāma dasasikkhāpadasīlaṃ upādāya sabbaṃ catupārisuddhisīlaṃ tayidaṃ sabbampi akhaṇḍādibhāvena aparāmaṭṭhatāya kalyāṇanti veditabbaṃ
ti suppaṭipanno bhagavato sāvakasaṅghotiādinā ariyasaṅghe pasādo saddhā yassa puggalassa atthi acalo suppatiṭṭhitoti ānetvā yojetabbaṃ nti diṭṭhivaṅkābhāvato kilesavaṅkābhāvato ca ujubhūtaṃ akuṭilaṃ ajimhaṃ kammassakatādassanañceva sappaccayanāmarūpadassanañcāti duvidhampi dassanaṃ yassa atthi acalaṃ suppatiṭṭhitanti  yojanā  saddhādhanaṃ sīladhanaṃ sutadhanaṃ cāgadhanaṃ paññādhananti imesaṃ suvisuddhānaṃ dhanānaṃ atthitāya adaliddoti taṃ tādisaṃ puggalaṃ buddhādayo ariyā āhu  tassa tathārūpassa jīvitaṃ diṭṭhadhammikādiatthādhigamena amoghaṃ avañjhaṃ saphalamevāti āhūti attho
ti  yasmā yathāvuttasaddhādiguṇasamannāgato puggalo adaliddo amoghajīvitoti vuccati tasmā ahampi tathārūpo bhaveyyanti nti sabbapāpassa akaraṇantiādinā  vuttaṃ buddhānaṃ sāsanaṃ anussaranto kulaputto vuttappabhedaṃ saddhañceva sīlañca dhammadassanahetukaṃ dhamme sunicchayā vimokkhabhūtaṃ pasādañca anuyuñjeyya vaḍḍheyyāti
evaṃ thero bhikkhūnaṃ dhammadesanāmukhena attani vijjamāne guṇe pakāsento aññaṃ byākāsi


ntiādikā āyasmato mahāpanthakattherassa gāthā kā uppatti ayaṃ kira padumuttarassa bhagavato kāle haṃsavatīnagare vibhavasampanno kuṭumbiyo hutvā ekadivasaṃ satthu santike dhammaṃ suṇanto satthāraṃ ekaṃ bhikkhuṃ saññāvivaṭṭakusalānaṃ aggaṭṭhāne ṭhapentaṃ disvā sayampi taṃ ṭhānantaraṃ patthento buddhappamukhassa bhikkhusaṅghassa sattāhaṃ mahādānaṃ pavattetvā bhante yaṃ bhikkhuṃ tumhe ito sattadivasamatthake  saññāvivaṭṭakusalānaṃ ayaṃ mama sāsane aggoti etadagge ṭhapayittha ahampi imassa adhikārakammassa balena so bhikkhu viya anāgate ekassa buddhassa sāsane aggo bhaveyyanti patthanaṃ akāsi kaniṭṭhabhātā panassa tatheva bhagavati adhikārakammaṃ katvā manomayassa kāyassābhinimmānaṃ cetovivaṭṭakosallanti dvinnaṃ aṅgānaṃ vasena vuttanayeneva paṇidhānaṃ akāsi bhagavā dvinnampi patthanaṃ anantarāyena samijjhanabhāvaṃ disvā anāgate kappasatasahassamatthake gotamassa nāma sammāsambuddhassa sāsane tumhākaṃ patthanā samijjhissatīti byākāsi
te  ubhopi janā tattha yāvajīvaṃ puññāni katvā tato cuto devaloke nibbattiṃsu tattha mahāpanthakassa antarākataṃ kalyāṇadhammaṃ na kathīyati cūḷapanthako pana kassapassa bhagavato sāsane pabbajitvā vīsati vassasahassāni odātakasiṇakammaṃ katvā devapure nibbatti apadāne pana cūḷapanthako padumuttarassa bhagavato kāle tāpaso hutvā himavante vasanto tattha bhagavantaṃ disvā pupphacchattena pūjaṃ akāsīti āgataṃ tesaṃ devamanussesu  saṃsarantānaṃyeva kappasatasahassaṃ atikkantaṃ atha amhākaṃ satthā abhisambodhiṃ patvā pavattitavaradhammacakko rājagahaṃ upanissāya veḷuvane mahāvihāre viharati
tena ca samayena rājagahe dhanaseṭṭhissa dhītā attano dāsena saddhiṃ santhavaṃ katvā ñātakehi bhītā hatthasāraṃ gahetvā tena saddhiṃ palāyitvā aññattha vasantī taṃ paṭicca gabbhaṃ labhitvā paripakkagabbhā ñātigharaṃ  gantvā vijāyissāmīti gacchantī antarāmaggeyeva puttaṃ vijāyitvā sāminā nivattitā pubbe vasitaṭṭhāne vasantī puttassa panthe jātattā ti nāmaṃ akāsi tasmiṃ ādhāvitvā vidhāvitvā vicaraṇakāle tameva paṭicca dutiyaṃ gabbhaṃ paṭilabhitvā paripakkagabbhā pubbe vuttanayeneva antarāmagge puttaṃ vijāyitvā sāminā nivattitā jeṭṭhaputtassa ti kaniṭṭhassa ti nāmaṃ katvā yathāvasitaṭṭhāneyeva vasantī anukkamena dārakesu vaḍḍhantesu tehi amma ayyakakulaṃ no dassehīti nibundhiyamānā dārake mātāpitūnaṃ santikaṃ pesesi tato paṭṭhāya dārakā dhanaseṭṭhino gehe vaḍḍhanti tesu cūḷapanthako atidaharo mahāpanthako pana ayyakena saddhiṃ bhagavato santikaṃ gato satthāraṃ disvā saha dassanena paṭiladdhasaddho dhammaṃ sutvā upanissayasampannatāya pabbajitukāmo hutvā pitāmahaṃ āpucchi so satthu tamatthaṃ ārocetvā taṃ pabbājesi so pabbajitvā bahuṃ buddhavacanaṃ uggaṇhitvā paripuṇṇavasso upasampajjitvā yonisomanasikāre kammaṃ karonto visesato catunnaṃ arūpajjhānānaṃ lābhī hutvā tato vuṭṭhāya vipassanaṃ ussukkāpetvā arahattaṃ pāpuṇi iti so saññāvivaṭṭakusalānaṃ aggo jāto so jhānasukhena phalasukhena vītināmento ekadivasaṃ attano paṭipattiṃ paccavekkhitvā adhigatasampattiṃ paṭicca sañjātasomanasso sīhanādaṃ nadanto 

 yadā paṭhamamaddakkhiṃ satthāramakutobhayaṃ
tato me ahu saṃvego passitvā purisuttamaṃ

 siriṃ hatthehi pādehi yo paṇāmeyya āgataṃ
etādisaṃ so satthāraṃ ārādhetvā virādhaye

 tadāhaṃ  puttadārañca dhanadhaññañca chaḍḍayiṃ
kesamassūni chedetvā pabbajiṃ anagāriyaṃ

 sikkhāsājīvasampanno indriyesu susaṃvuto
namassamāno sambuddhaṃ vihāsiṃ aparājito

 tato  me paṇidhī āsi cetaso abhipatthito
na nisīde muhuttampi taṇhāsalle anūhate

 tassa mevaṃ viharato passa vīriyaparakkamaṃ
tisso vijjā anuppattā kataṃ buddhassa sāsanaṃ

 pubbenivāsaṃ jānāmi dibbacakkhu visodhitaṃ
arahā dakkhiṇeyyomhi vippamutto nirūpadhi

 tato ratyāvivasāne sūriyuggamanaṃ pati
sabbaṃ taṇhaṃ visosetvā pallaṅkena upāvisinti  imā gāthā abhāsi
tattha ti yasmiṃ kāle nti ādito nti passiṃ nti bhagavantaṃ nti nibbhayaṃ ayañhettha attho  sabbesaṃ bhayahetūnaṃ bodhimūleyeva pahīnattā kutocipi bhayābhāvato  nibbhayaṃ catuvesārajjavisāradaṃ diṭṭhadhammikasamparāyikaparamatthehi veneyyānaṃ yathārahamanusāsanato  sammāsambuddhaṃ mayhaṃ pitāmahena saddhiṃ gantvā yāya velāya sabbapaṭhamaṃ passiṃ taṃ  sadevake loke aggapuggalaṃ passitvā tato dassanahetu  dassanato pacchā ettakaṃ kālaṃ satthāraṃ daṭṭhuṃ dhammañca sotuṃ nālatthanti mayhaṃ  sahottappaṃ ñāṇaṃ uppajji uppannasaṃvego panāhaṃ evaṃ cintesinti dasseti ti gāthāya tassattho   vibhavatthiko puriso upaṭṭhāyiko hutvā tava santike vasissāmīti saviggahaṃ siriṃ sayane upagataṃ hatthehi ca pādehi ca koṭṭento  nīhareyya  tathārūpo alakkhikapuriso etādisaṃ  sammāsambuddhaṃ  imasmiṃ navame khaṇe paṭilabhitvā  tassa ovādākaraṇena taṃ virajjheyya ahaṃ panevaṃ na karomīti adhippāyo tenāha nti tattha nti pajahiṃ chaḍḍiyantipi pāṭho nanu ayaṃ thero dārapariggahaṃ akatvāva pabbajito so kasmā puttadārañca  chaḍḍayinti avocāti yathā nāma puriso anibbattaphalameva rukkhaṃ chindanto acchinne tato laddhaphalehi parihīno nāma hoti evaṃsampadamidaṃ daṭṭhabbaṃ
ti yā adhisīlasikkhā tāya ca yattha bhikkhū saha jīvanti ekajīvikā  sabhāgavuttino honti tena bhagavatā paññattasikkhāpadasaṅkhātena sājīvena ca samannāgato sikkhanabhāvena  samaṅgībhūto sikkhaṃ paripūrento sājīvañca avītikkamanto hutvā tadubhayaṃ sampādentoti attho tena suvisuddhe pātimokkhe sīle patiṭṭhitabhāvaṃ dasseti ti manacchaṭṭhesu indriyesu suṭṭhu saṃvuto rūpādivisayesu uppajjanakānaṃ abhijjhādīnaṃ pavattinivāraṇavasena satikavāṭena supihitacakkhādidvāroti attho evaṃ pātimokkhasaṃvaraindriyasaṃvarasīlasampattidassanena itarasīlampi atthato dassitameva hotīti thero attano catupārisuddhisīlasampadaṃ dassetvā nti iminā buddhānussatibhāvanānuyogamāha ti kilesamārādīhi aparājito eva hutvā vihariṃ yāva arahattappatti tāva tehi anabhibhūto aññadatthu te abhibhavanto eva vihāsinti attho
ti tasmā yasmā suvisuddhasīlo satthari abhippasanno kilesābhibhavanapaṭipattiyañca ṭhito tasmā ti paṇidhānaṃ  vā cittābhinīhāro ti ahosi ti mama cittena icchito kīdiso pana soti āha ti aggamaggasaṇḍāsena mama hadayato taṇhāsalle anuddhaṭe muhuttampi na nisīde nisajjaṃ na kappeyyanti evaṃ me cittābhinīhāro ahosīti attho
evaṃ pana cittaṃ adhiṭṭhāya bhāvanaṃ bhāvayitvā ṭhānacaṅkameheva rattiṃ vītināmento arūpasamāpattito vuṭṭhāya jhānaṅgamukhena vipassanaṃ paṭṭhapetvā arahattaṃ sacchākāsi tena vuttaṃ tiādi ti kilesupadhiādīnaṃ abhāvena nirupadhi ti rattibhāgassa vigamane  vibhātāya rattiyā ti sūriyuggamanaṃ lakkhaṇaṃ katvā nti kāmataṇhādibhedaṃ sabbaṃ taṇhāsotaṃ aggamaggena  sukkhāpetvā taṇhāsalle anūhate na nisīdeti paṭiññāya mocitattā nti pallaṅkaṃ ābhujitvā nisīdinti sesaṃ uttānatthameva


