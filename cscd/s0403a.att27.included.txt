

 dutiyassa  paṭhame ti saritabbayuttakā nti mettena cittena kātabbaṃ kāyakammaṃ pi eseva nayo imāni ca pana bhikkhūnaṃ vasena āgatāni gihīsupi labbhanti bhikkhūnañhi mettena cittena ābhisamācārikadhammapūraṇaṃ mettaṃ kāyakammaṃ nāma gihīnaṃ cetiyavandanatthāya bodhivandanatthāya saṅghanimantanatthāya gamanaṃ gāmaṃ piṇḍāya paviṭṭhe bhikkhū disvā paccuggamanaṃ pattapaṭiggahaṇaṃ āsanapaññāpanaṃ anugamananti evamādikaṃ mettaṃ kāyakammaṃ nāma
bhikkhūnaṃ mettena cittena ācārapaṇṇattisikkhāpanaṃ kammaṭṭhānakathanaṃ dhammadesanā tepiṭakampi buddhavacanaṃ mettaṃ vacīkammaṃ nāma gihīnaṃ cetiyavandanāya gacchāma bodhivandanāya gacchāma dhammassavanaṃ karissāma dīpamālāpupphapūjaṃ karissāma tīṇi sucaritāni samādāya vattissāma salākabhattādīni dassāma vassāvāsikaṃ dassāma ajja saṅghassa cattāro paccaye dassāma saṅghaṃ nimantetvā khādanīyādīni saṃvidahatha āsanāni paññāpetha pānīyaṃ upaṭṭhāpetha saṅghaṃ paccuggantvā  ānetha paññattāsane nisīdāpetvā ussāhajātā veyyāvaccaṃ karothātiādivacanakāle mettaṃ vacīkammaṃ nāma
bhikkhūnaṃ pātova uṭṭhāya sarīrapaṭijagganaṃ cetiyaṅgaṇavattādīni ca katvā vivittāsane nisīditvā imasmiṃ vihāre bhikkhū sukhī hontu averā abyāpajjhāti  cintanaṃ mettaṃ manokammaṃ nāma gihīnaṃ ayyā sukhī hontu averā abyāpajjhāti cintanaṃ mettaṃ manokammaṃ nāma
ti sammukhā ca parammukhā ca tattha navakānaṃ cīvarakammādīsu sahāyabhāvagamanaṃ sammukhā mettaṃ kāyakammaṃ nāma therānaṃ pana pādadhovanadānādibhedaṃ sabbampi sāmīcikammaṃ sammukhā mettaṃ kāyakammaṃ nāma ubhayehipi dunnikkhittānaṃ dārubhaṇḍādīnaṃ tesu avaññaṃ  akatvā attanā dunnikkhittānaṃ viya paṭisāmanaṃ parammukhā mettaṃ kāyakammaṃ nāma devatthero tissattheroti evaṃ paggayha vacanaṃ sammukhā mettaṃ vacīkammaṃ nāma vihāre asantaṃ pana paṭipucchantassa kahaṃ amhākaṃ devatthero kahaṃ amhākaṃ tissatthero kadā nu kho āgamissatīti evaṃ mamāyanavacanaṃ parammukhā mettaṃ vacīkammaṃ nāma mettāsinehasiniddhāni pana nayanāni ummīletvā pasannena mukhena olokanaṃ sammukhā mettaṃ manokammaṃ nāma devatthero tissatthero arogo hotu appābādhoti samannāharaṇaṃ parammukhā mettaṃ manokammaṃ nāma
ti cīvarādayo laddhapaccayā ti  kuhanādibhedaṃ micchājīvaṃ vajjetvā dhammena samena bhikkhācariyavattena uppannā ti pacchimakoṭiyā pattapariyāpannaṃ pattassa antogataṃ dvattikaṭacchubhikkhāmattampi ti ettha dve paṭivibhattāni nāma āmisapaṭivibhattaṃ pana puggalapaṭivibhattañca tattha ettakaṃ dassāmi ettakaṃ na dassāmīti evaṃ cittena paṭivibhajanaṃ āmisapaṭivibhattaṃ nāma asukassa dassāmi asukassa na dassāmīti evaṃ cittena vibhajanaṃ pana puggalapaṭivibhattaṃ nāma tadubhayampi akatvā yo appaṭivibhattaṃ bhuñjati ayaṃ appaṭivibhattabhogī nāma ti ettha sādhāraṇabhogino idaṃ lakkhaṇaṃ  yaṃ yaṃ paṇītaṃ labhati taṃ taṃ neva lābhenalābhaṃ-nijigīsanatāmukhena gihīnaṃ deti na attanā paribhuñjati paṭiggaṇhanto ca saṅghena sādhāraṇaṃ hotūti gahetvā ghaṇṭiṃ paharitvā paribhuñjitabbaṃ saṅghasantakaṃ viya passati
imaṃ pana sāraṇīyadhammaṃ ko pūreti ko na pūreti dussīlo tāva na pūreti na hi tassa santakaṃ sīlavantā gaṇhanti parisuddhasīlo pana  vattaṃ akhaṇḍento pūreti tatridaṃ vattaṃ  yo hi odissakaṃ katvā mātu vā pitu vā ācariyupajjhāyādīnaṃ vā deti so dātabbaṃ deti sāraṇīyadhammo panassa na hoti palibodhajagganaṃ nāma hoti sāraṇīyadhammo hi muttapalibodhassa vaṭṭati tena pana odissakaṃ  dentena gilānagilānupaṭṭhākaāgantukagamikānañceva navapabbajitassa ca saṅghāṭipattaggahaṇaṃ ajānantassa dātabbaṃ etesaṃ datvā avasesaṃ therāsanato paṭṭhāya thokaṃ thokaṃ adatvā yo yattakaṃ gaṇhāti tassa tattakaṃ dātabbaṃ avasiṭṭhe  asati puna piṇḍāya caritvā therāsanato paṭṭhāya yaṃ yaṃ paṇītaṃ taṃ taṃ datvā sesaṃ bhuñjitabbaṃ sīlavantehīti vacanato dussīlassa adātumpi vaṭṭati
ayaṃ pana sāraṇīyadhammo susikkhitāya parisāya supūro hoti susikkhitāya hi parisāya yo aññato labhati so na gaṇhāti aññato alabhantopi pamāṇayuttameva gaṇhati na atirekaṃ ayaṃ pana sāraṇīyadhammo evaṃ punappunaṃ piṇḍāya caritvā laddhaṃ laddhaṃ dentassāpi dvādasahi vassehi pūreti na tato oraṃ sace hi dvādasame vasse sāraṇīyadhammapūrako piṇḍapātapūraṃ pattaṃ āsanasālāyaṃ ṭhapetvā nhāyituṃ gacchati saṅghatthero ca kasseso pattoti vatvā sāraṇīyadhammapūrakassāti vutte āharatha nanti sabbaṃ piṇḍapātaṃ vicāretvāva bhuñjitvā rittapattaṃ ṭhapeti atha kho so bhikkhu rittapattaṃ disvā mayhaṃ asesetvāva paribhuñjiṃsūti domanassaṃ uppādeti sāraṇīyadhammo bhijjati puna dvādasa vassāni pūretabbo hoti titthiyaparivāsasadiso hesa sakiṃ khaṇḍe jāte puna pūretabbova yo pana lābhā vata me suladdhaṃ vata me yassa me pattagataṃ anāpucchāva sabrahmacārī paribhuñjantīti somanassaṃ janeti tassa puṇṇo nāma hoti
evaṃ pūritasāraṇīyadhammassa pana neva issā na macchariyaṃ hoti manussānaṃ piyo hoti amanussānaṃ  piyo hoti sulabhapaccayo pattagatamassa diyyamānampi na khīyati bhājanīyabhaṇḍaṭṭhāne aggabhaṇḍaṃ labhati bhaye vā chātake vā patte devatā ussukkaṃ āpajjanti
tatrimāni  vatthūni   kira mahāgirigāmaṃ upanissāya vasati paññāsa mahātherā nāgadīpaṃ cetiyavandanatthāya gacchantā girigāme piṇḍāya caritvā kiñci aladdhā nikkhamiṃsu thero pavisanto te disvā pucchi  laddhaṃ bhanteti vicarimhā āvusoti so aladdhabhāvaṃ ñatvā āha  bhante yāvāhaṃ āgacchāmi tāva idheva hothāti mayaṃ āvuso paññāsa janā pattatemanamattampi na labhimhāti bhante nevāsikā nāma paṭibalā honti alabhantāpi bhikkhācāramaggasabhāgaṃ jānantīti therā āgamesuṃ thero gāmaṃ pāvisi dhurageheyeva mahāupāsikā khīrabhattaṃ sajjetvā theraṃ olokayamānā ṭhitā therassa dvāraṃ sampattasseva pattaṃ pūretvā adāsi so taṃ ādāya therānaṃ santikaṃ gantvā gaṇhatha  bhanteti saṅghattheraṃ āha thero amhehi ettakehi kiñci na laddhaṃ ayaṃ sīghameva gahetvā āgato kiṃ nu khoti sesānaṃ mukhaṃ olokesi thero olokanākāreneva ñatvā bhante dhammena samena laddho nikkukkuccā gaṇhathāti ādito paṭṭhāya sabbesaṃ yāvadatthaṃ datvā attanāpi yāvadatthaṃ bhuñji
atha naṃ bhattakiccāvasāne therā pucchiṃsu  kadā āvuso lokuttaradhammaṃ paṭivijjhīti natthi me bhante lokuttaradhammoti jhānalābhīsi āvusoti etampi bhante natthīti nanu āvuso pāṭihāriyanti sāraṇīyadhammo me bhante pūrito tassa  me pūritakālato paṭṭhāya sacepi bhikkhusatasahassaṃ hoti pattagataṃ na khīyatīti sādhu sādhu sappurisa anucchavikamidaṃ tuyhanti idaṃ tāva ti ettha vatthu
ayameva pana thero cetiyapabbate giribhaṇḍamahāpūjāya dānaṭṭhānaṃ gantvā imasmiṃ dāne kiṃ varabhaṇḍanti pucchi dve sāṭakā bhanteti ete mayhaṃ pāpuṇissantīti taṃ sutvā amacco rañño ārocesi  eko daharo evaṃ vadatīti daharassa evaṃ cittaṃ mahātherānaṃ pana sukhumasāṭakā  vaṭṭantīti vatvā mahātherānaṃ dassāmīti ṭhapesi tassa bhikkhusaṅghe paṭipāṭiyā ṭhite dentassa matthake ṭhapitāpi te sāṭakā hatthaṃ nārohanti aññeva ārohanti daharassa dānakāle pana hatthaṃ āruḷhā so tassa hatthe ṭhapetvā amaccassa mukhaṃ oloketvā daharaṃ nisīdāpetvā dānaṃ datvā saṅghaṃ vissajjetvā daharassa santike nisīditvā kadā bhante imaṃ dhammaṃ paṭivijjhitthāti āha so pariyāyenapi asantaṃ avadanto natthi mayhaṃ mahārāja lokuttaradhammoti āha nanu bhante pubbeva avacutthāti āma mahārāja sāraṇīyadhammapūrako ahaṃ tassa me dhammassa pūritakālato paṭṭhāya bhājanīyabhaṇḍaṭṭhāne aggabhaṇḍaṃ pāpuṇātīti sādhu sādhu bhante anucchavikamidaṃ tumhākanti vatvā pakkāmi idaṃ ti ettha vatthu
brāhmaṇatissabhaye pana bhātaragāmavāsino nāgattheriyā anārocetvāva palāyiṃsu therī paccūsasamaye ativiya  appanigghoso gāmo upadhāretha tāvāti daharabhikkhuniyo āha tā gantvā sabbesaṃ gatabhāvaṃ ñatvā āgamma theriyā ārocesuṃ sā sutvā mā tumhe tesaṃ gatabhāvaṃ cintayittha attano uddesaparipucchāyonisomanasikāresuyeva yogaṃ karothāti vatvā bhikkhācāravelāyaṃ  pārupitvā attadvādasamā gāmadvāre nigrodharukkhamūle aṭṭhāsi rukkhe adhivatthā devatā dvādasannampi bhikkhunīnaṃ piṇḍapātaṃ datvā ayye aññattha mā gacchatha niccaṃ idheva āgaccheyyāthāti āha theriyā pana kaniṭṭhabhātā nāgatthero nāma atthi so mahantaṃ bhayaṃ na sakkā yāpetuṃ paratīraṃ gamissāmīti attadvādasamova attano vasanaṭṭhānā nikkhanto theriṃ disvā gamissāmīti bhātaragāmaṃ āgato therī therā āgatāti sutvā tesaṃ santikaṃ gantvā kiṃ ayyāti pucchi so taṃ pavattiṃ ārocesi sā ajja ekadivasaṃ vihāreva vasitvā sve gamissathāti āha therā vihāraṃ agamiṃsu
therī punadivase rukkhamūle piṇḍāya caritvā theraṃ upasaṅkamitvā imaṃ piṇḍapātaṃ paribhuñjathāti āha thero vaṭṭissati therīti vatvā tuṇhī aṭṭhāsi dhammiko tāta piṇḍapāto kukkuccaṃ akatvā paribhuñjathāti  vaṭṭissati therīti sā pattaṃ gahetvā ākāse khipi patto ākāse aṭṭhāsi thero sattatālamatte ṭhitampi bhikkhunībhattameva therīti vatvā bhayaṃ nāma sabbakālaṃ na hoti bhaye vūpasante ariyavaṃsaṃ kathayamāno bho piṇḍapātika bhikkhunībhattaṃ bhuñjitvā vītināmayitthāti cittena anuvadiyamāno santhambhituṃ na sakkhissāmi appamattā hotha  theriyoti maggaṃ paṭipajji
rukkhadevatāpi sace thero theriyā hatthato piṇḍapātaṃ paribhuñjissati na taṃ nivattessāmi sace na paribhuñjissati nivattessāmīti cintayamānā ṭhatvā therassa gamanaṃ disvā rukkhā oruyha pattaṃ bhante dethāti vatvā pattaṃ gahetvā theraṃ rukkhamūlaṃyeva ānetvā āsanaṃ paññāpetvā piṇḍapātaṃ datvā katabhattakiccaṃ paṭiññaṃ kāretvā dvādasa bhikkhuniyo dvādasa ca bhikkhū satta vassāni upaṭṭhahi idaṃ ti ettha vatthu tatra hi therī sāraṇīyadhammapūrikā ahosi
tiādīsu yassa sattasu āpattikkhandhesu ādimhi vā ante vā sikkhāpadaṃ bhinnaṃ hoti tassa sīlaṃ pariyante chinnasāṭako viya  nāma yassa pana vemajjhe bhinnaṃ tassa chiddasāṭako viya  nāma hoti yassa paṭipāṭiyā dve tīṇi bhinnāni tassa piṭṭhiyaṃ vā kucchiyaṃ vā uṭṭhitena visabhāgavaṇṇena kāḷarattādīnaṃ aññataravaṇṇā gāvī viya  nāma hoti yassa antarantarā bhinnāni tassa antarantarā visabhāgabinduvicitrā gāvī viya  nāma hoti yassa pana sabbena sabbaṃ abhinnāni tassa tāni sīlāni  nāma honti tāni panetāni taṇhādāsabyato mocetvā bhujissabhāvakaraṇato  buddhādīhi viññūhi pasatthattā  taṇhādiṭṭhīhi aparāmaṭṭhattā idaṃ nāma tvaṃ āpannapubboti kenaci parāmaṭṭhuṃ asakkuṇeyyattā ca  upacārasamādhiṃ appanāsamādhiṃ vā saṃvattayantīti ti vuccanti
ti tesu tesu disābhāgesu viharantehi bhikkhūhi saddhiṃ samānabhāvūpagatasīlo viharati sotāpannādīnañhi sīlaṃ samuddantarepi devalokepi vasantānaṃ aññesaṃ sotāpannādīnaṃ sīlena samānameva hoti natthi maggasīle nānattaṃ taṃ sandhāyetaṃ vuttaṃ
ti maggasampayuttā sammādiṭṭhi ti niddosā niyyātīti ti yo tathākārī hoti ti sabbadukkhakkhayatthaṃ ti samānadiṭṭhibhāvaṃ upagato hutvā viharatīti

 dutiye yo te dhamme pūreti taṃ sabrahmacārīnaṃ piyaṃ karontīti  garuṃ karontīti ti saṅgaṇhanatthāya ti avivadanatthāya ti samaggabhāvatthāya ti ekabhāvatthāya ninnānākaraṇāya ti vattanti pavattanti

 tatiye ti nissaraṇadhātuyova ti ettha paccanīkadhammehi vimuttattā tikacatukkajjhānikā mettāva mettācetovimutti nāma  ti vaḍḍhitā ti punappunaṃ katā ti yuttayānasadisā katā ti  patiṭṭhā katā ti adhiṭṭhitā ti samantato citā ācitā upacitā ti suppaguṇakaraṇena suṭṭhu samāraddhā ti pariyādiyitvā gahetvā tiṭṭhati ti yasmā abhūtabyākaraṇaṃ byākaroti tasmā mā evaṃ bhaṇīti vattabbo ti yā ayaṃ mettācetovimutti idaṃ nissaraṇaṃ byāpādassa byāpādato nissaṭāti attho yo pana mettāya tikacatukkajjhānato vuṭṭhito saṅkhāre sammasitvā tatiyamaggaṃ patvā puna  byāpādo natthīti tatiyaphalena nibbānaṃ passati tassa cittaṃ accantanissaraṇaṃ byāpādassa etenupāyena sabbattha attho veditabbo
ti balavavipassanā dīghabhāṇakā pana arahattaphalasamāpattīti vadanti sā hi rāganimittādīnañceva rūpanimittādīnañca niccanimittādīnañca abhāvā animittāti vuttā ti vuttappabhedaṃ nimittaṃ anusaraṇasabhāvaṃ
ti asmimāno ti pañcasu khandhesu ayaṃ nāma ahaṃ asmīti ettāvatā arahattaṃ byākataṃ hoti nti vicikicchābhūtaṃ kathaṃkathāsallaṃ ti sace te paṭhamamaggavajjhā vicikicchā uppajjati arahattabyākaraṇaṃ micchā hoti tasmā mā abhūtaṃ gaṇhīti vāretabbo ti arahattamaggo arahattamaggaphalavasena hi nibbāne diṭṭhe puna asmimāno natthīti arahattamaggo asmīti mānasamugghātoti vutto iti imasmiṃ sutte abhūtabyākaraṇaṃ nāma kathitaṃ

 catutthe nti na laddhakaṃ tattha yo hi bhītabhīto marati tassa na bhaddakaṃ maraṇaṃ hoti yo apāye paṭisandhiṃ gaṇhāti tassa na bhaddikā kālakiriyā hoti tiādīsu āramaṇaṃ ārāmo abhiratīti attho vihārakaraṇādimhi navakamme ārāmo assāti  tasmiṃyeva kamme ratoti  tadeva kammārāmataṃ punappunaṃ yuttoti  esa nayo sabbattha ettha ca nti ālāpasallāpo ti soppaṃ ti gaṇasaṅgaṇikā sā ekassa dutiyo hoti dvinnaṃ hoti tatiyakotiādinā nayena veditabbā ti dassanasavanasamullāpasambhogakāyasaṃsaggavasena pavatto saṃsaṭṭhabhāvo ti taṇhādiṭṭhimānavasena pavatto madanākārasaṇṭhito kilesapapañco nti tebhūmakavaṭṭaṃ ti hetunā nayena sakalavaṭṭadukkhassa parivaṭumaparicchedakaraṇatthaṃ ti magasadiso ti nibbānapade ti paripūrayi taṃ sampādesīti

 pañcame ti anusocitabbā anutāpakārī imesu dvīsupi suttesu gāthāsu ca vaṭṭavivaṭṭaṃ kathitaṃ

 chaṭṭhe ti adhimattagilāno ti sāmikassa bhesajjaṃ katvā byādhiṃ vūpasametuṃ asakkontī idāni sīhanādaṃ naditvā saccakiriyāya byādhiṃ vūpasametuṃ santike nisīditvā etaṃ mā kho tvantiādivacanaṃ avoca ti sataṇho ti ettha na-kāro na sakkhatīti evaṃ parapadena yojetabbo nti nicchiddaṃ kātuṃ saṇṭhapetunti attho nti eḷakalomāni kappetvā vijaṭetvā veṇiṃ kātuṃ
ti aññaṃ sāmikaṃ gaṇhissati nti ito soḷasavassamatthake gahaṭṭhabrahmacariyavāso samāciṇṇo ti atirekena dassanakāmā imehi tīhi aṅgehi sīhanādaṃ naditvā iminā saccena tava sarīre byādhi phāsu hotūti saccakiriyaṃ akāsi
idāni bhagavantaṃ sakkhiṃ katvā attano sīlādiguṇehipi saccakiriyaṃ kātuṃ tiādimāha tattha ti samattakārinī ti samādhikammaṭṭhānassa ti ogādhaṃ anuppavesaṃ pattā ti  patigādhaṃ patiṭṭhaṃ pattā ti assāsaṃ avassayaṃ pattā ti somanassañāṇaṃ pattā ti parappaccayo vuccati parasaddhā parapattiyāyanā tāya virahitāti attho imehi tīhi aṅgehi attano guṇe ārabbha saccakiriyaṃ akāsi ti gilāno hutvā vuṭṭhito ti yattikāyo ti tāsaṃ antare ekā ti hitānukampikā ti ovādadāyikā ti anusiṭṭhidāyikā

 sattame ti ekībhāvāya dhammanijjhānakkhantito phalasamāpattivihārato vuṭṭhito nti attano attano vasanavihāraṃ ti pabbajjāya navakā te pañcasatamattā ahesuṃ ti kākasaddaṃ karontā dante khādantā ti thirabhāvaṃ pattā ti tena nu dīni heṭṭhā vuttatthāneva ti yo raṭṭhaṃ bhuñjati ti yo pitarā bhuttānubhuttaṃ bhuñjati ti senāya jeṭṭhako ti gāmabhojako ti gaṇajeṭṭhako nti kusalānaṃ dhammānaṃ anesako agavesako hutvā nti sattatiṃsāya bodhipakkhiyadhammānaṃ

 aṭṭhame nti macchaghātakaṃ hatthinā yātīti  paratopi eseva nayo ti vadhitabbe ti vadhāya upanīte ti lāmakena vadhakacittena pāḷiyaṃ pana vadhāyupanīteti likhanti ti migaghātako nti yo manussabhūtaṃ pāpakena manasā anupekkhati tassa sampattiyā abhāve kimeva vattabbaṃ idaṃ pāpakassa kammuno aniṭṭhaphalabhāvaṃ dassetuṃ vuttaṃ yesaṃ pana tādisaṃ kammaṃ karontānampi yasapaṭilābho hoti tesaṃ taṃ akusalaṃ nissāya kusalaṃ vipaccatīti veditabbaṃ  tena panassa akusalakammena upahatattā vipāko na ciraṭṭhitiko hoti imasmiṃ sutte akusalapakkhova kathito

 navame ti evaṃnāmake gāme ti iṭṭhakāmaye pāsāde ti nibbānogadhā nibbānapatiṭṭhāti attho ti bhāvetha nu nti maraṇassatikammaṭṭhānaṃ ti patthanatthe nipāto ti  tumhākaṃ sāsane mama kiccaṃ bahu kataṃ assa nti taṃ antaraṃ khaṇaṃ okāsaṃ ti ettha assāso vuccati anto pavisanavāto passāso bahi nikkhamanavāto iti ayaṃ bhikkhu yāva anto paviṭṭhavāto bahi nikkhamati bahi nikkhanto vāto anto pavisati tāva jīvitaṃ patthento evamāha nti mandaṃ garukaṃ asīghappavattaṃ ti arahattaphalatthāya imasmiṃ sutte maraṇassati arahattaṃ pāpetvā kathitāti

 dasame ti paṭipannāya ti evaṃ paccavekkhati ti ettha tividho antarāyo jīvitantarāyo samaṇadhammantarāyo puthujjanakālakiriyaṃ karontassa saggantarāyo ceva maggantarāyo cāti taṃ sabbampi sandhāyevamāha ti ajiṇṇakādivasena vipajjeyya ti balavā ti kattukamyatāchando ti payogavīriyaṃ ti ussāpanavīriyaṃ ti sampādanavīriyaṃ ti anukkaṇṭhanā appaṭisaṅgharaṇā sesaṃ sabbattha uttānatthamevāti

