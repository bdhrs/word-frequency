

 idāni  tadanantare indriyavibhaṅge ti gaṇanaparicchedo ti paricchinnadhammanidassanaṃ idāni tāni sarūpato dassento ntiādimāha tattha cakkhudvāre indaṭṭhaṃ kāretīti  sotaghānajivhākāyadvāre indaṭṭhaṃ kāretīti  vijānanalakkhaṇe indaṭṭhaṃ kāretīti  itthibhāve indaṭṭhaṃ kāretīti  purisabhāve indaṭṭhaṃ kāretīti  anupālanalakkhaṇe indaṭṭhaṃ kāretīti  sukhalakkhaṇe indaṭṭhaṃ kāretīti  dukkhasomanassa domanassa upekkhālakkhaṇe indaṭṭhaṃ kāretīti  adhimokkhalakkhaṇe indaṭṭhaṃ kāretīti  paggahalakkhaṇe indaṭṭhaṃ kāretīti  upaṭṭhānalakkhaṇe indaṭṭhaṃ kāretīti  avikkhepalakkhaṇe indaṭṭhaṃ kāretīti  dassanalakkhaṇe indaṭṭhaṃ kāretīti  anaññātaññassāmīti pavatte jānanalakkhaṇe indaṭṭhaṃ kāretīti  ñātānaṃyeva dhammānaṃ puna ājānane indaṭṭhaṃ kāretīti  aññātāvībhāve indaṭṭhaṃ kāretīti 
idha suttantabhājanīyaṃ nāma na gahitaṃ kasmā suttante imāya paṭipāṭiyā bāvīsatiyā indriyānaṃ anāgatattā suttantasmiñhi katthaci dve indriyāni kathitāni katthaci tīṇi katthaci pañca evaṃ pana nirantaraṃ dvāvīsati āgatāni nāma natthi ayaṃ tāvettha aṭṭhakathānayo ayaṃ pana aparo nayo  etesu hi
atthato  lakkhaṇādīhi kamato ca vijāniyā
bhedābhedā tathā kiccā bhūmito ca vinicchayaṃ
tattha  cakkhādīnaṃ tāva cakkhatīti cakkhūtiādinā nayena  pakāsito pacchimesu pana tīsu paṭhamaṃ pubbabhāge anaññātaṃ amataṃ padaṃ catusaccadhammaṃ vā jānissāmīti evaṃ paṭipannassa uppajjanato indriyaṭṭhasambhavato ca anaññātaññassāmītindriyanti vuttaṃ dutiyaṃ ājānanato ca indriyaṭṭhasambhavato ca aññindriyaṃ tatiyaṃ aññātāvino catūsu saccesu niṭṭhitañāṇakiccassa  khīṇāsavasseva uppajjanato indriyaṭṭhasambhavato ca aññātāvindriyaṃ
ko panesa indriyaṭṭho nāmāti indaliṅgaṭṭho indriyaṭṭho indadesitaṭṭho indriyaṭṭho indadiṭṭhaṭṭho indriyaṭṭho indasiṭṭhaṭṭho indriyaṭṭho indajuṭṭhaṭṭho indriyaṭṭho so sabbopi idha yathāyogaṃ yujjati bhagavā hi sammāsambuddho paramissariyabhāvato indo kusalākusalañca kammaṃ kammesu kassaci issariyābhāvato tenevettha kammasañjanitāni indriyāni kusalākusalakammaṃ ulliṅgenti tena ca siṭṭhānīti indaliṅgaṭṭhena indasiṭṭhaṭṭhena ca indriyāni sabbāneva panetāni bhagavatā yathābhūtato pakāsitāni ca abhisambuddhāni cāti indadesitaṭṭhena indadiṭṭhaṭṭhena ca indriyāni teneva bhagavatā munindena kānici gocarāsevanāya kānici bhāvanāsevanāya sevitānīti indajuṭṭhaṭṭhenapi indriyāni apica ādhipaccasaṅkhātena issariyaṭṭhenāpi etāni indriyāni cakkhuviññāṇādippavattiyañhi cakkhādīnaṃ siddhamādhipaccaṃ tasmiṃ tikkhe tikkhattā mande ca mandattāti ayaṃ tāvettha  vinicchayo
ti lakkhaṇarasapaccupaṭṭhānapadaṭṭhānehipi cakkhādīnaṃ vinicchayaṃ vijāniyāti attho tāni nesaṃ lakkhaṇādīni heṭṭhā vuttanayāneva paññindriyādīni hi cattāri atthato amohoyeva sesāni tattha sarūpenevāgatāni
ti ayampi desanākkamova tattha ajjhattadhammaṃ pariññāya ariyabhūmipaṭilābho hotīti attabhāvapariyāpannāni cakkhundriyādīni paṭhamaṃ desitāni so panattabhāvo yaṃ dhammaṃ upādāya itthīti vā purisoti  vā saṅkhaṃ gacchati ayaṃ soti nidassanatthaṃ tato itthindriyaṃ purisindriyañca  so duvidhopi jīvitindriyapaṭibaddhavuttīti ñāpanatthaṃ tato jīvitindriyaṃ yāva tassa pavatti tāva etesaṃ vedayitānaṃ anivatti yaṃ kiñci vedayitaṃ sabbaṃ taṃ sukhadukkhanti ñāpanatthaṃ tato sukhindriyādīni taṃnirodhatthaṃ pana ete dhammā bhāvetabbāti paṭipattidassanatthaṃ tato saddhādīni imāya paṭipattiyā esa dhammo paṭhamaṃ attani pātubhavatīti paṭipattiyā amoghabhāvadassanatthaṃ tato anaññātaññassāmītindriyaṃ tasseva phalattā tato anantaraṃ bhāvetabbattā ca tato aññindriyaṃ ito paraṃ bhāvanāya imassa adhigamo adhigate ca panimasmiṃ natthi kiñci uttari  karaṇīyanti ñāpanatthaṃ ante paramassāsabhūtaṃ aññātāvindriyaṃ desitanti ayamettha kamo
ti jīvitindriyasseva cettha bhedo tañhi rūpajīvitindriyaṃ arūpajīvitindriyanti duvidhaṃ hoti sesānaṃ abhedoti evamettha bhedābhedato vinicchayaṃ vijāniyā
ti kiṃ indriyānaṃ kiccanti ce cakkhundriyassa tāva cakkhāyatanaṃ cakkhuviññāṇadhātuyā taṃsampayuttakānañca dhammānaṃ indriyapaccayena paccayoti vacanato yaṃ taṃ indriyapaccayabhāvena sādhetabbaṃ attano tikkhamandādibhāvena cakkhuviññāṇādidhammānaṃ tikkhamandādisaṅkhātaṃ attākārānuvattāpanaṃ idaṃ kiccaṃ evaṃ sotaghānajivhākāyānaṃ manindriyassa pana sahajātadhammānaṃ attano vasavattāpanaṃ jīvitindriyassa sahajātadhammānupālanaṃ itthindriyapurisindriyānaṃ itthipurisanimittakuttākappākārānuvidhānaṃ sukhadukkhasomanassadomanassindriyānaṃ sahajātadhamme abhibhavitvā yathāsakaṃ oḷārikākārānupāpanaṃ upekkhindriyassa santapaṇītamajjhattākārānupāpanaṃ saddhādīnaṃ paṭipakkhābhibhavanaṃ sampayuttadhammānañca pasannākārādibhāvasampāpanaṃ anaññātaññassāmītindriyassa saṃyojanattayappahānañceva sampayuttakānañca  tappahānābhimukhabhāvakaraṇaṃ aññindriyassa kāmarāgabyāpādāditanukaraṇapahānañceva sahajātānañca attano vasānuvattāpanaṃ aññātāvindriyassa sabbakiccesu ussukkappahānañceva amatābhimukhabhāvapaccayatā ca sampayuttānanti evamettha kiccato vinicchayaṃ vijāniyā
ti cakkhusotaghānajivhākāyaitthipurisasukhadukkhadomanassindriyāni cettha kāmāvacarāneva  manindriyajīvitindriyaupekkhindriyāni saddhāvīriyasatisamādhipaññindriyāni ca catubhūmipariyāpannāni somanassindriyaṃ kāmāvacararūpāvacaralokuttaravasena bhūmittayapariyāpannaṃ avasāne tīṇi lokuttarānevāti evaṃ bhūmito vinicchayaṃ vijāniyā evañhi vijānanto 
saṃvegabahulo bhikkhu ṭhito indriyasaṃvare
indriyāni pariññāya dukkhassantaṃ nigacchatīti
 niddesavāre  yaṃ cakkhu catunnaṃ mahābhūtānantiādi sabbaṃ dhammasaṅgaṇiyaṃ padabhājane  vuttanayeneva veditabbaṃ vīriyindriyasamādhindriyaniddesādīsu ca sammāvāyāmo micchāvāyāmo sammāsamādhi micchāsamādhītiādīni na vuttāni kasmā sabbasaṅgāhakattā sabbasaṅgāhakāni hi idha indriyāni kathitāni evaṃ santepettha dasa indriyāni lokiyāni kāmāvacarāneva tīṇi lokuttarāni nava lokiyalokuttaramissakānīti


 pañhāpucchake sabbesampi indriyānaṃ kusalādivibhāgo pāḷinayānusāreneva veditabbo
 ārammaṇattikesu pana ti cakkhusotaghānajivhākāyaitthipurisindriyāni sandhāya vuttaṃ jīvitindriyaṃ pana arūpamissakattā idha anābhaṭṭhaṃ ti dve indriyā sukhadukkhadvayaṃ sandhāyetaṃ vuttaṃ tañhi ekantaparittārammaṇaṃ nti  kāmāvacaradhamme ārabbha pavattikāle parittārammaṇaṃ hoti  rūpāvacarārūpāvacare pana ārabbha pavattikāle mahaggatārammaṇaṃ paṇṇattiṃ ārabbha pavattikāle navattabbārammaṇaṃ ti manindriyajīvitindriyasomanassindriyaupekkhindriyāni ceva saddhādipañcakañca sandhāya idaṃ vuttaṃ jīvitindriyañhi rūpamissakattā anārammaṇesu rūpadhammesu saṅgahitampi arūpakoṭṭhāsena siyāpakkhe saṅgahitaṃ
ti sukhadukkhadomanassaaññātāvindriyāni tāni hi maggārammaṇattike na bhajanti nti sahajātahetuṃ sandhāya vuttaṃ vīriyavīmaṃsājeṭṭhakakāle siyā maggādhipati chandacittajeṭṭhakakāle siyā navattabbā
ti satta rūpindriyāni tīṇi ca vipākindriyāni sandhāyetaṃ vuttaṃ dasindriyāni domanassena saddhiṃ heṭṭhā vuttāneva tattha domanassindriyaṃ paṇṇattiṃ ārabbha pavattikāle navattabbārammaṇaṃ sesāni nibbānapaccavekkhaṇakālepi ti tīṇi lokuttarindriyāni ti sukhadukkhasomanassadomanassāni tāni hi ajjhattadhammepi bahiddhādhammepi ārabbha pavattanti ti manindriyajīvitindriyaupekkhindriyāni ceva saddhādipañcakañca tattha ākiñcaññāyatanakāle navattabbārammaṇatā veditabbā
iti imasmimpi pañhāpucchake dasindriyāni kāmāvacarāni tīṇi lokuttarāni nava lokiyalokuttaramissakāneva kathitānīti ayampi abhidhammabhājanīyena saddhiṃ ekaparicchedova hoti ayaṃ pana indriyavibhaṅgo dveparivaṭṭaṃ nīharitvā bhājetvā dassitoti


