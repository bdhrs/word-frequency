

 idāni kaṅkhāvitaraṇavisuddhiyā anantaraṃ uddiṭṭhāya maggāmaggañāṇadassanavisuddhiyā niddesakkamo anuppatto sā pana yasmā obhāsādiupakkilesasambhave sati hoti obhāsādayo ca udayabbayañāṇe sambhavanti udayabbayañāṇañca tilakkhaṇavipassanāya sati uppajjati tassa ca kalāpasammasanaṃ ādi tañhi atītādibhedabhinnānaṃ dhammānaṃ saṅkhipitvā vavatthānavasena pavattanato ādikammikassa sukarasammasanaṃ tasmā paṭhamaṃ tattheva abhiyogaṃ karontena kamato taṃ sampādetabbanti dassetuṃ tiādi āraddhaṃ atha vā dvinnaṃ visuddhīnamantare kalāpasammasanaṃ hoti tañca kho dvīsu ekāya visuddhiyā saṅgahetabbaṃ maggāmaggañāṇassa ca ādibhūtattā tatthevassa saṅgaho yuttoti ettheva naṃ saṅgahitukāmatāya vuttaṃ tiādi keci pana kalāpasammasanaṃ nāma ekavisuddhiyampi na antogadhanti taṃ anāmasitvāva vipassanācāraṃ vaṇṇenti ti atītādibhedabhinnānaṃ  dhammānaṃ saṅkhipitvā vavatthānavasena kalāpato kalāpānaṃ vā sammasanena maggāmaggañāṇadassanavipassanāya  atha vā  bhummatthe karaṇaniddesavasena kalāpasammasane yogo karaṇīyoti attho kalāpasammasaneneva yogo karaṇīyoti vatvāpi taṃ pana   gahetabbanti ganthavitthāraparihāratthaṃ idha na dassitanti
ti santatipaccuppannassa khaṇapaccuppannassa vā ādito pana khaṇapaccuppannassa udayavayaṃ duppariggahaṃ tasmā santatipaccuppannavasena paṭhamaṃ udayabbayānupassanaṃ kātabbaṃ ti dvinnaṃ paccuppannānaṃ vasena paṭhamābhinibbatti ca khaṇanibbatti ca ti vināso
nti yā udayassa ca vayassa ca anupassanā sā ñāṇanti  sammāsambuddhena desitaṃ tatrāyaṃ pāḷi 
kathaṃ paccuppannānaṃ dhammānaṃ vipariṇāmānupassane paññā udayabbayānupassane ñāṇaṃ jātaṃ rūpaṃ paccuppannaṃ tassa nibbattilakkhaṇaṃ udayo vipariṇāmalakkhaṇaṃ vayo anupassanā ñāṇaṃ jātā vedanā saññā saṅkhārā viññāṇaṃ jātaṃ cakkhuṃ jāto bhavo paccuppanno tassa nibbattilakkhaṇaṃ udayo vipariṇāmalakkhaṇaṃ vayo anupassanā ñāṇanti 
ettha pana udayadassanaṃ yāvadeva khayadassananti vayadassanassa padhānataṃ dassetuṃ vipariṇāmānupassane paññāti vatvā taṃ pana vayadassanaṃ udayadassanapubbakanti vuttaṃ udayabbayānupassane ñāṇanti
ti jananato pubbe anuppannassāti vuttaṃ hoti  yato āgaccheyya uppajjamānaṃ aladdhattabhāvassa sabbena sabbaṃ avijjamānattā tenāha tiādi yathā anāgate addhāne ime dhammā sabbena sabbaṃ natthi evaṃ atītepi addhānanti dassento tiādiṃ vatvā avijjamānānaṃyeva rūpārūpadhammānaṃ hetupaccayasamavāye uppādo uppajjitvā ca sabbaso abhāvūpagamoti imamatthaṃ samudāyagataṃ tadekadesabhūtāya upamāya vibhāvetuṃ imasmiṃ ṭhāne   vīṇūpamā āgatā sā idhāpi āharitvā vattabbāti adhippāyena tiādimāha ti avijjamānānaṃyeva uppādo uppannānañca parato abhāvoti imassa atthassa pakāsane ti vīṇāvasena āgatā upamā sā panevaṃ daṭṭhabbā  yathā vīṇāya vādiyamānāya uppannassa saddassa neva uppattito pubbe sannicayo atthi na uppajjamāno sannicayato āgato na nirujjhamānassa disāvidisāgamanaṃ atthi na niruddho katthaci sannicito tiṭṭhati atha kho vīṇañca vīṇavādanañca purisassa ca tajjaṃ vāyāmaṃ paṭicca ahutvā sambhoti hutvā paṭiveti evaṃ sabbepi rūpārūpadhammā ahutvā sambhonti hutvā paṭiventīti
 evaṃ saṅkhepato udayabbayamanasikāravidhiṃ dassetvā puna yāni etasseva udayabbayañāṇassa vibhaṅge avijjāsamudayā rūpasamudayoti  paccayasamudayaṭṭhena rūpakkhandhassa udayaṃ passati taṇhāsamudayā kammasamudayā  āhārasamudayā rūpasamudayoti  paccayasamudayaṭṭhena rūpakkhandhassa udayaṃ passati nibbattilakkhaṇaṃ passantopi rūpakkhandhassa udayaṃ passati rūpakkhandhassa udayaṃ passanto imāni pañca lakkhaṇāni passati avijjānirodhā rūpanirodhoti  paccayanirodhaṭṭhena rūpakkhandhassa vayaṃ passati taṇhānirodhā kammanirodhā āhāranirodhā rūpanirodhoti  paccayanirodhaṭṭhena rūpakkhandhassa vayaṃ passati vipariṇāmalakkhaṇaṃ passantopi rūpakkhandhassa vayaṃ passati rūpakkhandhassa vayaṃ passanto imāni pañca lakkhaṇāni passati tathā avijjāsamudayā vedanāsamudayoti  paccayasamudayaṭṭhena vedanākkhandhassa udayaṃ passati taṇhāsamudayā kammasamudayā phassasamudayā vedanāsamudayoti  paccayasamudayaṭṭhena vedanākkhandhassa udayaṃ passati nibbattilakkhaṇaṃ passanto vedanākkhandhassa udayaṃ passati vedanākkhandhassa udayaṃ passanto imāni pañca lakkhaṇāni passati avijjānirodhā taṇhānirodhā kammanirodhā phassanirodhā vedanānirodhoti  paccayanirodhaṭṭhena vedanākkhandhassa vayaṃ passati vipariṇāmalakkhaṇaṃ passantopi vedanākkhandhassa vayaṃ passati vedanākkhandhassa vayaṃ passanto imāni pañca lakkhaṇāni passati vedanākkhandhassa viya saññāsaṅkhāraviññāṇakkhandhānaṃ  ayaṃ pana viseso  viññāṇakkhandhassa phassaṭṭhāne nāmarūpasamudayā nāmarūpanirodhāti
evaṃ  dasa dasa katvā samapaññāsa lakkhaṇāni vuttāni tesaṃ vasenapi evampi rūpasamudayo evampi rūpavayo evampi rūpaṃ udeti evampi rūpaṃ vetīti paccayato ceva khaṇato ca vitthārena ca manasikāravidhiṃ dassetuṃ tiādi āraddhaṃ tattha ti avijjāya uppādā  atthibhāvāti attho nirodhaviruddho hi uppādo atthibhāvo hoti tasmā purimabhavasiddhāya avijjāya sati imasmiṃ bhave rūpasamudayo rūpassa uppādo hotīti attho -saddasaṅgahitesu taṇhāsamudayā rūpasamudayo kammasamudayā rūpasamudayo āhārasamudayā rūpasamudayoti ca tathā vayadassane avijjānirodhā rūpanirodho taṇhānirodhā kammanirodhā āhāranirodhā rūpanirodhoti ca ādīsu avijjādīhi tīhi atītakālikāni tesaṃ sahakārīkāraṇabhūtāni upādānādīnipi gahitānevāti veditabbaṃ
pavattipaccayesu kabaḷīkārāhārassa balavatāya so eva gahito āhārasamudayāti tasmiṃ pana gahite pavattipaccayatāsāmaññena utucittānipi gahitāneva hontīti catusamuṭṭhānikarūpassa paccayato udayadassanaṃ vibhāvitamevāti daṭṭhabbaṃ avijjātaṇhūpanissayasahiteneva kammunā rūpakāyassa nibbatti asati ca avijjūpanissayāya bhavanikantiyā jātiyā asambhavoyevāti yathā rūpassa avijjātaṇhūpanissayatā evaṃ vedanādīnampi daṭṭhabbā āhāro pana uppannassa rūpassa posako kabaḷīkārāhārassa adhippetattā kāmaṃ yathādhiṭṭhānattā vā desanāya ukkaṭṭhaniddesena vā āhāraggahaṇaṃ ti aggamaggañāṇena avijjāya anuppādanirodhato anāgatassa rūpassa anuppādanirodho hoti paccayābhāve abhāvato taṇhānirodhā kammanirodhoti etthāpi eseva nayo ti pavattipaccayassa kabaḷīkārāhārassa abhāve ti taṃsamuṭṭhānarūpassa abhāvo hotīti sesaṃ heṭṭhā vuttanayānusārena veditabbaṃ  ayaṃ pana viseso  phuṭṭho vedeti phuṭṭho sañjānāti phuṭṭho cetetīti  phassapaccayā vedanā cakkhusamphassajā vedanā saññā cetanāti vacanato phasso vedanāsaññāsaṅkhārakkhandhānaṃ pavattipaccayo tannirodhā ca tesaṃ nirodho mahāpadānamahānidānasuttesu  abhidhamme ca aññamaññapaccayavāre nāmarūpapaccayā viññāṇanti  vacanato nāmarūpaṃ viññāṇassa pavattipaccayo tannirodhā ca tassa nirodhoti vuttaṃ phassasamudayā vedanāsamudayotiādi
ti rūpakkhandhassa udayadassane avijjā taṇhā kammaṃ āhāroti imesaṃ paccayānaṃ atthitāsaṅkhatalakkhaṇāni ceva rūpassa nibbattilakkhaṇañcāti imāni pañca lakkhaṇāni vayadassane avijjādīnaṃ catunnaṃ paccayānaṃ anuppādanirodho rūpassa khaṇanirodho cāti imāni pañca lakkhaṇānīti rūpakkhandhassa dasa lakkhaṇāni tathā vedanākkhandhādīnaṃ catunnaṃ cattālīsa lakkhaṇānīti evaṃ samapaññāsa lakkhaṇāni honti tenāha ti lakkhaṇaṭṭho pana tesaṃ catunnaṃ paccayānaṃ atthitā anuppādanirodho cāti aṭṭha lakkhīyati etehi rūpādīnaṃ udayo ca vayo cāti lakkhaṇāni catunnañhi paccayānaṃ atthitāhi rūpādiudayo lakkhīyati anuppādanirodhaaccantanirodhehi vayo nibbattivipariṇāmāni pana saṅkhatalakkhaṇānevāti ti rūpādike dhamme udayabbayavante samanupassati ettha ca keci tāva āhu arūpakkhandhānaṃ udayabbayadassanaṃ addhāsantativasena na khaṇavasenāti tesaṃ matena khaṇato udayabbayadassanameva na siyā apare panāhu paccayato udayabbayadassanena atītādivibhāgaṃ anāmasitvā sabbasādhāraṇato  avijjādipaccayā vedanāya sambhavaṃ labbhamānataṃ passati na uppādaṃ avijjādiabhāve ca tassā asambhavaṃ alabbhamānataṃ passati na bhaṅgakkhaṇato udayabbayassa dassane paccuppannānaṃ uppādaṃ bhaṅgañca passatīti taṃ ayuttaṃ santativasena hi rūpārūpadhamme udayabbayato manasi karontassa anukkamena bhāvanāya balappattakāle ñāṇassa tikkhavisadabhāvappattiyā khaṇato udayabbayā upaṭṭhahantīti
 ayañhi paṭhamaṃ paccayato udayabbayaṃ manasi karonto pacchā avijjādike paccayadhamme vissajjetvā udayabbayavante khandhe gahetvā tesaṃ paccayato udayabbayadassanamukhena khaṇatopi udayabbayaṃ manasi karoti tassa yadā ñāṇaṃ tikkhaṃ visadaṃ hutvā pavattati tadā rūpārūpadhammā khaṇe khaṇe uppajjantā bhijjantā ca hutvā upaṭṭhahanti tena vuttaṃ tiādi tattha ti evaṃ vuttanayena avijjāsamudayā taṇhāsamudayā kamma āhārasamudayāpi rūpassa sambhavo  ti evaṃ vuttanayeneva avijjānirodhā taṇhānirodhā kamma āhāranirodhā rūpassa vayo anuppādoti ayaṃ paccayato vitthārena manasikāro ti evaṃ samudayato kammasamuṭṭhānarūpampi āhārautucittasamuṭṭhānarūpampi udeti uppajjati nibbattati ti kammasamuṭṭhānarūpampi āhārautucittasamuṭṭhānarūpampi evaṃ veti nirujjhatīti ayaṃ khaṇato vitthārena manasikāro tena vuttaṃ nti ti iti ime dhammā ahutvā sambhonti hutvā paṭiventi yathā paccuppanne evaṃ atītānāgatepīti nayavasena atītādidhammānaṃ dvedhā udayabbayaṃ passato saccapaṭiccasamuppādanayalakkhaṇabhedā  pākaṭā honti tassevaṃ pākaṭībhūtasabbadhammasabhāvassa evaṃ kira nāmime dhammā anuppannapubbā uppajjanti uppannā nirujjhantīti niccanavāva hutvā saṅkhārā upaṭṭhahanti na kevalañca niccanavāva udake daṇḍakena katalekhā viya āragge ṭhapitasāsapo viya vijjusañcāro viya ca parittakālaṭṭhāyino upaṭṭhahanti tenāha tiādi udake daṇḍarājiādayova kiñcāpi uttaruttari atiparittaṭṭhāyibhāvanidassanatthaṃ dassitā tathāpi dandhanirodhā eva nidassitā tatopi lahutaranirodhattā saṅkhārānaṃ tathā hi gamanassādānaṃ devaputtānaṃ heṭṭhupariyena parimukhaṃ dhāvantānaṃ sirasi pāde ca baddhakhuradhārāsannipātatopi sīghataro rūpanirodho vutto pageva arūpadhammānaṃ na kevalaṃ parittatarakālaṭṭhāyinova upaṭṭhahanti atha kho asārāpi khāyantīti āha tiādi tattha maṇḍalākārena āvijjhiyamānaṃ alātameva  mantosadhappabhāvitā indajālādikā māyā
ti yvāyaṃ kalāpasammasananiyojanato paṭṭhāya yāva udayabbayapaṭivedhāya bhāvanā vidhi āraddho ettāvatā bhāvanāvidhānena kalāpasammasanampi udayabbayañāṇuppādasseva parikammanti udayabbayadassanaṃ ñāṇanti sambandho nti vayadhammameva uppajjati uppannañca vayaṃ upetīti iminā ākārena samapaññāsa lakkhaṇāni paṭivijjhitvā ṭhitaṃ adhunā uppannaṃ na tāva balappattanti āha nti kalāpasammasanādivasena pavattasammasanaṃ nippariyāyena vipassanāsamaññaṃ labhati udayabbayānupassanādivasena pavattameva labhatīti āha tiādi
 athassa  imāya taruṇavipassanāya vipassantassa dasa vipassanupakkilesā uppajjantīti dassento āha tiādi ti udayabbayānupassanāsaṅkhātāya taruṇavipassanāya na bhaṅgānupassanādisaṅkhātāya taruṇavipassanāya nāpi nibbidānupassanādisaṅkhātāya balavavipassanāyāti attho na hi tadā vipassanupakkilesā uppajjantīti ti ca vipassakassevāti eva-kāro luttaniddiṭṭho teneva vakkhati sampattapaṭivedhassātiādi diṭṭhiggāhādivatthubhāvena vipassanaṃ upakkilesantīti  sampatto catusaccaphalapaṭivedho yena so  so ca sotāpannādīnaṃ aññataro hotīti āha ti ti ayaṃ vakkhamānasamuccayattho idañca ukkaṭṭhaniddesavasena vuttaṃ balavavipassanāpattassāpi anuppajjanato ti vā balavipassanāpattaṃ sandhāya vuttaṃ sopi hi paṭivedhappattiyā āsannārahadese ṭhitattā sampattapaṭivedho nāma hoti evañca sati ti vuttasamuccayattho hoti atha vā -saddo vuttasamuccayattho -saddo avuttasamuccayattho tena nikkhittakammaṭṭhānaṃ saṅgaṇhāti vipassanaṃ ārabhitvā antarā vosānaṃ āpannassāpi vipassanupakkilesā na uppajjanti ti sīlavipattiādivasena yathā tathā vippaṭipannakassa garahitabbapaṭipannassāti attho atha vā ti vipassanābhāvanāsaṅkhātāya sammāpaṭipattiyā abhāvena virahitapaṭipattikassa
 vipassanāpaṭipattiyeva hi sasambhārā pubbabhāge sammāpaṭipatti tadaññā vippaṭipatti tenevassa visuddhipakkhe ti vuttaṃ sā ca nikkhittadhurassāpi hotīti imasmiṃ pakkhe nikkhittakammaṭṭhānopi imināva saṅgahito hotīti ti heṭṭhā vuttavidhānena sammā eva paṭipannassa na vippaṭipannassa vā nikkhittadhurassa  vā ti yuttena yogena ñāṇena vā bhāvanamanuyuñjanasīlassa sā pana yuttayogitā samathavasenāpi hotīti tannivattanatthamāha ti ti etthāpi eva-kāro sambandhitabbo tena na nuppajjantīti attho aññathā maggāmaggañāṇasseva asambhavato ti anussutiyaṃ sā panesā anussuti pāḷivaseneva āgatāti daṭṭhabbaṃ yathāha 
kathaṃ dhammuddhaccaviggahitaṃ mānasaṃ hoti aniccato manasikaroto obhāso uppajjati  obhāso dhammoti obhāsaṃ āvajjeti tato vikkhepo uddhaccaṃ tena uddhaccena viggahitamānaso aniccato upaṭṭhānaṃ yathābhūtaṃ nappajānāti dukkhato anattato upaṭṭhānaṃ yathābhūtaṃ nappajānāti tathā aniccato manasikaroto ñāṇaṃ uppajjati pīti passaddhi sukhaṃ adhimokkho paggaho upaṭṭhānaṃ upekkhā nikanti uppajjati nikanti dhammoti nikantiṃ āvajjeti tato vikkhepo uddhaccaṃ tena uddhaccena viggahitamānaso aniccato upaṭṭhānaṃ yathābhūtaṃ nappajānāti dukkhato anattato upaṭṭhānaṃ yathābhūtaṃ nappajānātīti 
 idāni tesaṃ obhāsādīnaṃ sarūpavibhāvanatthaṃ tesu uppannesu vipassanāya upakkilissanākārañca dassetuṃ tiādi vuttaṃ ti vipassanācittasamuṭṭhitaṃ sasantatipatitautusamuṭṭhānañca bhāsuraṃ rūpaṃ tattha vipassanācittasamuṭṭhānaṃ yogino sarīraṭṭhameva pabhassaraṃ hutvā tiṭṭhati itaraṃ sarīraṃ muñcitvā ñāṇānubhāvānurūpaṃ  samantato pharati taṃ tasseva paññāyati tena phuṭṭhokāse rūpagatampi passati passanto ca cakkhuviññāṇena passati udāhu manoviññāṇenāti vīmaṃsitabbametanti vadanti ttherena pana dibbacakkhulābhino viya taṃ manoviññāṇaviññeyyamevāti yuttaṃ viya dissatīti  vuttaṃ
ti na vata me ito pubbe evarūpo obhāso uppannapubbo addhā ariyamaggaṃ pattosmi phalaṃ sacchākāsinti amaggaṃyeva maggoti gaṇhāti ti tassa amaggaṃyeva maggoti gaṇhantassa ti paṭipāṭiyā pavattamānā vipassanāva  yogino maggaṃ pattosmīti adhimānena vissaṭṭhattā vipassanāvīthintipi pāṭho tassevaṃ gaṇhato vipassanā tatoyeva vīthiṃ ukkantā nāma hotīti attho ti so bhikkhu attanā āraddhaṃ vipassanaṃ vissajjetvā obhāsameva lobhavasena vā diṭṭhivasena vā assādento nisīdati so kho panāyaṃ obhāso kassaci bhikkhuno pallaṅkaṭṭhānamattameva obhāsento uppajjati kassaci antogabbhaṃ kassaci bahigabbhaṃ kassaci sakalavihāraṃ gāvutaṃ aḍḍhayojanaṃ yojanaṃ dviyojanaṃ tiyojanaṃ kassaci pathavītalato  paṭṭhāya yāva akaniṭṭhabrahmalokā ekālokaṃ kurumāno yathā samuddamhi yojanamatte macchakacchapā paññāyanti evaṃ uppajjanti bhagavato pana dasasahassilokadhātuṃ obhāsento udapādi
ti vipassanācittasampayuttā pīti khuddikādikā heṭṭhā vaṇṇitāyeva ayañca pañcavidhā pīti udayabbayānupassanāya  vīthipaṭipannāya anukkamena uppajjati matthakappattena pana udayabbayañāṇena saddhiṃ pharaṇāpītiyeva hoti upacārappanakkhaṇato aññadāpi hi pharaṇāpīti hotiyevāti tena vuttaṃ  sakalasarīraṃ pūrayamānā uppajjatīti 
ti yassāyaṃ passaddhi uppannā tassa yogino rattiṭṭhāne vā divāṭṭhāne vā nisinnassa kāyacittāni passaddhāneva honti neva daratho hotīti attho passaddhiādīni cha yugaḷāni aññamaññayogīnīti passaddhiyā uppannāya itarāpi uppannāyeva hontīti kiccadassanamukhena tā sabbāpi dassento tiādimāha ettha ca -ggahaṇena rūpakāyassāpi gahaṇaṃ veditabbaṃ na vedanādikkhandhattayasseva kāyapassaddhiādayo hi rūpakāyassāpi darathādinimmaddakāti ti na kevalaṃ kammaññāneva suvisadāni ujukāniyeva honti avinābhāvitāya pana tadubhayaṃ visuṃ na vuttaṃ kāyacittānaṃ passaddhādibhāvo ca tesaṃ apassaddhādihetubhūtānaṃ uddhaccādithinamiddhādidiṭṭhimānādisesanīvaraṇādiassaddhiyādimāyāsāṭheyyādisaṃkilesadhammānaṃ viddhaṃsanavaseneva tadā vipassanācittuppādassa pavattanato
 manussānaṃ ayanti mānusī manussayogyakāmasukharati tādisehi manussavisesehi anubhavitabbatānativattanato dibbaratipi saṅgahitā mānusīsadisatāya kāmasukhabhāvena dibbā rati vā mānusī tassā atikkantatāya na mānusīti amānusī taṃ  nti yaṃ kiñci vivittaṃ senāsanaṃ vipassanaṃ eva vā sāpi hi  niccabhāvādisuññatāya yogino sukhasannissayatāya ca suññāgāranti vattabbataṃ labhati cittassa anupasamakarānaṃ kilesānaṃ vigamena  saṃsāre bhayassa ikkhanena  ñāyena rūpārūpadhammānaṃ udayabbayānupassanādivasena te  sammasato sammāraddhavipassanānaṃ manussānaṃ visayatāya  vipassanāpītisukhasaññitā  hotīti ayamettha gāthāya saṅkhepattho dutiyagāthā pana udayabbayañāṇameva sandhāya vuttā tattha ti rūpato arūpato vā
ti ñāṇasaddhādayo satta ti ñāṇanti vipassanāñāṇaṃ saddhāti vipassanācittasampayuttā saddhātiādinā vuttanayānusārena vipassanāvaseneva ñeyyā tattha ñāṇaṃ rūpārūpadhamme udayabbayānupassanāvasena tulayantassa tīrentassa vissaṭṭhaindavajiramiva avigatavegaṃ tikhiṇaṃ sūraṃ ativisadaṃ uppajjati tathā hi tena yogī maggaṃ pattosmīti maññati saddhāti kilesakālusiyāpagamena cittacetasikānaṃ atisayapasādabhūtā balavatī saddhā na pana kammaphalaṃ ratanattayaṃ vā saddahanavasena pavattā satipi sūpaṭṭhitā acalā pabbatarājasadisā uppajjati imissā ca uppannāya so yaṃ yaṃ ṭhānaṃ paccavekkhati taṃ taṃ ṭhānamassa anupavisitvā okkhanditvā pakkhanditvā paribhaṇḍabhūtassa yathākammūpagañāṇassa upaṭṭhahante paralokavisayattā vaṇṇāyatanavisayamatītanti dibbacakkhuno paraloko viya satiyā upaṭṭhāti sukhaṃ pana sakalasarīraṃ abhisandamānaṃ atipaṇītaṃ uppajjati tasmiñhi uppanne taṃsamuṭṭhitehi atipaṇītehi rūpehi sabbo kāyo pariphuṭo paribrūhito ca hoti upekkhā pana vipassanupekkhā  ceva āvajjanupekkhā ca tattha vicinitavicayattā saṅkhārānaṃ vicinane majjhattabhāvena ṭhitā vipassanupekkhā sā pana atthato tathāpavattā tatramajjhattupekkhāva manodvārāvajjanacittasampayuttā vedanā āvajjane ajjhupekkhanavasena pavattiyā āvajjanupekkhāti vuccati duvidhā panesā tadā uppajjati tathā hi tasmiṃ samaye sabbasaṅkhārānaṃ udayabbaye majjhattabhūtā vipassanupekkhā balavatī uppajjati manodvāre āvajjanupekkhāpi sā hissa taṃ taṃ ṭhānaṃ āvajjantassa vissaṭṭhaindavajiramiva pattapuṭe pakkhandatattanārāco viya ca sūrā tikhiṇā hutvā pavattati vīriyampi asithilamanaccāraddhaṃ sampayuttadhamme kilesapakkhato kosajjapakkhato paggaṇhantaṃ supaggahitamuppajjati nikanti ca obhāsādipaṭimaṇḍitāya vipassanāya ālayaṃ kurumānā bhāvanāya sātisayappavattiyā sukhumā santākārā uppajjati yā kilesoti pariggahitumpi na yuttā yathā ca obhāse evaṃ etesupi aññasmiṃ uppanne yogāvacaro na vata me ito pubbe evarūpā pīti uppannapubbā evarūpā passaddhi ñāṇaṃ saddhā sati sukhaṃ upekkhā vīriyaṃ nikanti uppannapubbā addhā maggaphalappattosmīti gaṇhāti tassevaṃ gaṇhato vipassanā vīthiukkantā nāma hoti so teyeva  assādento nisīdati ime ca pana vipassanupakkilesā yebhuyyena samathavipassanālābhino uppajjanti so samāpattivikkhambhitānaṃ kilesānaṃ asamudācārato arahā ahanti cittaṃ uppādetīti
ti nippariyāyato diṭṭhimānataṇhā idha upakkilesā tesaṃ vatthuto uppattiṭṭhānatāya na sabhāvato akusalattā yathā pana obhāsādayo evaṃ nikantipi diṭṭhiggāhādīnaṃ ṭhānaṃ hotīti  vatthubhāvopissā yujjateva ti taṃ taṃ obhāsādikaṃ āvajjamānassa diṭṭhimānataṇhāvasena mama obhāsotiādiggāhaṃ pavattentassa bhāvanā vīthiṃ okkamitvā parivaṭṭati appaṃ sutametassāti 
 bahussuto pana obhāsādīsu uppannesu ayaṃ kho me obhāso uppanno so kho panāyaṃ anicco saṅkhato paṭiccasamuppanno khayadhammo vayadhammo virāgadhammo nirodhadhammoti vā sace obhāso attā bhaveyya attāti gahetuṃ vaṭṭeyya anattā ca panāyaṃ attāti gahito tasmā so avasavattanaṭṭhena anattā hutvā abhāvaṭṭhena anicco udayabbayapaṭipīḷanaṭṭhena dukkhotiādinā samanupassati so evaṃ samanupassanto upakkilesajaṭaṃ vijaṭetvā obhāsādayo dhammā na maggo upakkilesavinimuttaṃ pana vīthipaṭipannaṃ vipassanāñāṇaṃ maggoti maggañca amaggañca vavatthapeti tena vuttaṃ tiādi nti maggāmaggañāṇaṃ maggāmaggañāṇadassanavisuddhīti vuttaṃ hoti maggāmaggañāṇadassanavisuddhipattiyā ca tena yoginā tiṇṇaṃ saccānañca vavatthānaṃ kataṃ hoti kathaṃ diṭṭhivisuddhiyā tāva nāmarūpavavatthāpanena dukkhasaccavavatthānaṃ kataṃ hoti kaṅkhāvitaraṇavisuddhiyā paccayapariggahena samudayasaccassa vavatthānaṃ abhidhammanayasmiñhi sabbakilesā kammañca samudayasaccaṃ imissaṃ maggāmaggañāṇadassanavisuddhiyaṃ sammā maggassa avadhāraṇena maggasaccaṃ tadupāyabhūtassa hi maggassa avadhāraṇena taṃ avadhāritamevāti evaṃ lokiyeneva tāva ñāṇena tiṇṇaṃ saccānaṃ vavatthānaṃ kataṃ hoti



