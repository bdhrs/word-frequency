

 atīte  kilese jahatīti āmantā niruddhaṃ nirodheti vigataṃ vigameti khīṇaṃ khepeti atthaṅgataṃ atthaṅgameti abbhatthaṅgataṃ abbhatthaṅgametīti na hevaṃ vattabbe atīte kilese jahatīti āmantā nanu atītaṃ niruddhanti āmantā hañci atītaṃ niruddhaṃ  no ca vata re vattabbe  atīte kilese jahatīti atīte kilese jahatīti āmantā nanu atītaṃ natthīti āmantā hañci atītaṃ natthi no ca vata re vattabbe  atīte kilese jahatīti
 anāgate kilese jahatīti āmantā ajātaṃ ajaneti asañjātaṃ asañjaneti anibbattaṃ anibbatteti apātubhūtaṃ apātubhāvetīti na hevaṃ vattabbe anāgate kilese jahatīti āmantā nanu anāgataṃ ajātanti āmantā hañci anāgataṃ ajātaṃ no ca vata re vattabbe  anāgate kilese jahatīti  anāgate kilese jahatīti āmantā nanu anāgataṃ natthīti āmantā hañci anāgataṃ natthi no ca vata re vattabbe  anāgate kilese jahatīti
 paccuppanne  kilese jahatīti āmantā ratto rāgaṃ jahati duṭṭho dosaṃ jahati mūḷho mohaṃ jahati kiliṭṭho kilese jahatīti na hevaṃ vattabbe rāgena rāgaṃ jahati dosena dosaṃ jahati mohena mohaṃ jahati kilesehi kilese jahatīti na hevaṃ vattabbe
rāgo cittasampayutto maggo cittasampayuttoti āmantā dvinnaṃ cittānaṃ samodhānaṃ hotīti na hevaṃ vattabbe
rāgo akusalo maggo kusaloti āmantā kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti na hevaṃ vattabbe
kusalākusalā  sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti āmantā nanu vuttaṃ bhagavatā  cattārimāni bhikkhave suvidūravidūrāni katamāni cattāri nabhañca bhikkhave pathavī ca  idaṃ paṭhamaṃ suvidūravidūraṃ tasmā sataṃ dhammo asabbhi ārakāti attheva suttantoti āmantā tena hi na vattabbaṃ  kusalākusalā sammukhībhāvaṃ āgacchantīti
 na  vattabbaṃ  atīte kilese jahati anāgate kilese jahati paccuppanne kilese jahatīti āmantā natthi kilese jahatīti  na hevaṃ vattabbe tena hi atīte kilese jahati anāgate kilese jahati paccuppanne kilese jahatīti



 suññatā  saṅkhārakkhandhapariyāpannāti āmantā animittaṃ saṅkhārakkhandhapariyāpannanti na hevaṃ vattabbe suññatā saṅkhārakkhandhapariyāpannāti āmantā appaṇihito saṅkhārakkhandhapariyāpannoti na hevaṃ vattabbe animittaṃ na vattabbaṃ  saṅkhārakkhandhapariyāpannanti āmantā suññatā na vattabbā  saṅkhārakkhandhapariyāpannāti na hevaṃ vattabbe appaṇihito na vattabbo  saṅkhārakkhandhapariyāpannoti āmantā suññatā na vattabbā  saṅkhārakkhandhapariyāpannāti na hevaṃ vattabbe
suññatā saṅkhārakkhandhapariyāpannāti āmantā saṅkhārakkhandho na anicco na saṅkhato na paṭiccasamuppanno na khayadhammo na vayadhammo na virāgadhammo na nirodhadhammo na vipariṇāmadhammoti na hevaṃ vattabbe nanu saṅkhārakkhandho anicco saṅkhato paṭiccasamuppanno khayadhammo vayadhammo virāgadhammo nirodhadhammo vipariṇāmadhammoti āmantā hañci saṅkhārakkhandho anicco vipariṇāmadhammo  no ca vata re vattabbe  suññatā saṅkhārakkhandhapariyāpannāti
 rūpakkhandhassa  suññatā saṅkhārakkhandhapariyāpannāti āmantā saṅkhārakkhandhassa  suññatā  rūpakkhandhapariyāpannāti na hevaṃ vattabbe vedanākkhandhassa saññākkhandhassa viññāṇakkhandhassa suññatā saṅkhārakkhandhapariyāpannāti āmantā saṅkhārakkhandhassa suññatā viññāṇakkhandhapariyāpannāti na hevaṃ vattabbe
saṅkhārakkhandhassa suññatā na vattabbā  rūpakkhandhapariyāpannāti āmantā rūpakkhandhassa suññatā na vattabbā  saṅkhārakkhandhapariyāpannāti na hevaṃ vattabbe saṅkhārakkhandhassa suññatā na vattabbā  vedanākkhandhapariyāpannā saññākkhandhapariyāpannā viññāṇakkhandhapariyāpannāti āmantā viññāṇakkhandhassa suññatā na vattabbā  saṅkhārakkhandhapariyāpannāti na hevaṃ vattabbe
 na vattabbaṃ  suññatā saṅkhārakkhandhapariyāpannāti āmantā nanu vuttaṃ bhagavatā  suññamidaṃ bhikkhave saṅkhārā attena vā attaniyena vāti  attheva suttantoti āmantā tena hi suññatā saṅkhārakkhandhapariyāpannāti



 sāmaññaphalaṃ  asaṅkhatanti āmantā nibbānaṃ  tāṇaṃ leṇaṃ saraṇaṃ parāyaṇaṃ accutaṃ amatanti na hevaṃ vattabbe sāmaññaphalaṃ asaṅkhataṃ nibbānaṃ asaṅkhatanti āmantā dve asaṅkhatānīti na hevaṃ vattabbe dve asaṅkhatānīti āmantā dve tāṇāni antarikā vāti na hevaṃ vattabbe
 sāmaññaphalaṃ asaṅkhatanti āmantā sāmaññaṃ asaṅkhatanti na hevaṃ vattabbe   sāmaññaṃ saṅkhatanti āmantā sāmaññaphalaṃ saṅkhatanti na hevaṃ vattabbe
sotāpattiphalaṃ  asaṅkhatanti āmantā sotāpattimaggo asaṅkhatoti na hevaṃ vattabbe sotāpattimaggo saṅkhatoti āmantā sotāpattiphalaṃ saṅkhatanti na hevaṃ vattabbe
sakadāgāmiphalaṃ anāgāmiphalaṃ arahattaphalaṃ asaṅkhatanti āmantā arahattamaggo asaṅkhatoti na hevaṃ vattabbe arahattamaggo saṅkhatoti āmantā arahattaphalaṃ saṅkhatanti na hevaṃ vattabbe
sotāpattiphalaṃ asaṅkhataṃ sakadāgāmiphalaṃ anāgāmiphalaṃ  arahattaphalaṃ asaṅkhataṃ nibbānaṃ asaṅkhatanti āmantā pañca asaṅkhatānīti na hevaṃ vattabbe pañca asaṅkhatānīti āmantā pañca tāṇāni antarikā vāti na hevaṃ vattabbe



 patti  asaṅkhatāti āmantā nibbānaṃ tāṇaṃ leṇaṃ saraṇaṃ parāyaṇaṃ accutaṃ amatanti na hevaṃ vattabbe patti asaṅkhatā nibbānaṃ asaṅkhatanti āmantā dve asaṅkhatānīti na hevaṃ vattabbe dve asaṅkhatānīti āmantā dve tāṇāni antarikā vāti na hevaṃ vattabbe
 cīvarassa  patti asaṅkhatāti āmantā nibbānaṃ amatanti na hevaṃ vattabbe cīvarassa patti asaṅkhatā nibbānaṃ asaṅkhatanti āmantā dve asaṅkhatānīti na hevaṃ vattabbe dve asaṅkhatānīti āmantā dve tāṇāni antarikā vāti na  hevaṃ vattabbe piṇḍapātassa senāsanassa gilānapaccayabhesajjaparikkhārassa patti asaṅkhatāti āmantā nibbānaṃ accutaṃ amatanti na hevaṃ vattabbe gilānapaccayabhesajjaparikkhārassa patti asaṅkhatā nibbānaṃ asaṅkhatanti āmantā dve asaṅkhatānīti na hevaṃ vattabbe dve asaṅkhatānīti āmantā dve tāṇāni antarikā vāti na hevaṃ vattabbe
cīvarassa  patti asaṅkhatā piṇḍapātassa senāsanassa gilānapaccayabhesajjaparikkhārassa  patti asaṅkhatā nibbānaṃ asaṅkhatanti āmantā pañca asaṅkhatānīti na hevaṃ vattabbe pañca asaṅkhatānīti āmantā pañca tāṇāni antarikā vāti na hevaṃ vattabbe
 paṭhamassa jhānassa patti asaṅkhatā  dutiyassa jhānassa tatiyassa jhānassa catutthassa jhānassa ākāsānañcāyatanassa viññāṇañcāyatanassa ākiñcaññāyatanassa nevasaññānāsaññāyatanassa sotāpattimaggassa sotāpattiphalassa sakadāgāmimaggassa sakadāgāmiphalassa anāgāmimaggassa anāgāmiphalassa arahattamaggassa arahattaphalassa patti asaṅkhatāti āmantā nibbānaṃ accutaṃ amatanti na hevaṃ vattabbe arahattaphalassa patti asaṅkhatā nibbānaṃ asaṅkhatanti āmantā  dve asaṅkhatānīti na hevaṃ vattabbe dve asaṅkhatānīti āmantā dve tāṇāni antarikā vāti na hevaṃ vattabbe
sotāpattimaggassa patti asaṅkhatā sotāpattiphalassa patti asaṅkhatā arahattamaggassa patti asaṅkhatā arahattaphalassa patti asaṅkhatā nibbānaṃ asaṅkhatanti āmantā nava asaṅkhatānīti na hevaṃ vattabbe nava asaṅkhatānīti āmantā nava tāṇāni antarikā vāti na hevaṃ vattabbe
 na  vattabbaṃ  patti asaṅkhatāti āmantā patti rūpaṃ  vedanā saññā saṅkhārā viññāṇanti na hevaṃ vattabbe tena hi patti asaṅkhatāti



 sabbadhammānaṃ tathatā asaṅkhatāti āmantā nibbānaṃ amatanti na hevaṃ vattabbe sabbadhammānaṃ tathatā asaṅkhatā nibbānaṃ asaṅkhatanti  āmantā dve asaṅkhatānīti na hevaṃ vattabbe dve  asaṅkhatānīti āmantā dve tāṇāni antarikā vāti na hevaṃ vattabbe
 rūpassa rūpatā nanu rūpatā asaṅkhatāti āmantā nibbānaṃ amatanti na hevaṃ vattabbe rūpassa rūpatā nanu rūpatā asaṅkhatā nibbānaṃ asaṅkhatanti āmantā dve asaṅkhatānīti na hevaṃ vattabbe dve asaṅkhatānīti āmantā dve tāṇāni antarikā vāti na hevaṃ vattabbe
vedanāya vedanatā nanu vedanatā saññāya saññatā nanu saññatā saṅkhārānaṃ saṅkhāratā nanu saṅkhāratā viññāṇassa viññāṇatā nanu viññāṇatā asaṅkhatāti āmantā nibbānaṃ amatanti na hevaṃ vattabbe 
rūpassa rūpatā nanu rūpatā viññāṇassa viññāṇatā nanu viññāṇatā asaṅkhatā nibbānaṃ asaṅkhatanti āmantā cha asaṅkhatānīti na hevaṃ vattabbe cha  asaṅkhatānīti āmantā cha tāṇāni antarikā vāti na hevaṃ vattabbe
 na vattabbaṃ  sabbadhammānaṃ tathatā asaṅkhatāti āmantā sabbadhammānaṃ tathatā rūpaṃ vedanā saññā saṅkhārā viññāṇanti na hevaṃ vattabbe  tena hi sabbadhammānaṃ tathatā asaṅkhatāti



 nibbānadhātu kusalāti āmantā sārammaṇā atthi tāya āvaṭṭanā paṇidhīti na hevaṃ vattabbe nanu anārammaṇā natthi tāya āvaṭṭanā paṇidhīti āmantā hañci anārammaṇā natthi tāya  āvaṭṭanā paṇidhi no ca vata re vattabbe  nibbānadhātu kusalāti
 alobho kusalo sārammaṇo atthi tassa āvaṭṭanā paṇidhīti āmantā nibbānadhātu kusalā sārammaṇā atthi tāya āvaṭṭanā paṇidhīti na hevaṃ vattabbe  adoso  kusalo amoho kusalo saddhā vīriyaṃ sati samādhi paññā kusalā sārammaṇā atthi tāya āvaṭṭanā paṇidhīti āmantā nibbānadhātu kusalā sārammaṇā atthi tāya āvaṭṭanā paṇidhīti na hevaṃ vattabbe
nibbānadhātu kusalā anārammaṇā natthi tāya āvaṭṭanā paṇidhīti āmantā  alobho kusalo anārammaṇo natthi tassa āvaṭṭanā paṇidhīti na hevaṃ vattabbe nibbānadhātu kusalā anārammaṇā natthi tāya āvaṭṭanā paṇidhīti āmantā  adoso kusalo amoho kusalo saddhā vīriyaṃ sati samādhi paññā kusalā anārammaṇā natthi tāya āvaṭṭanā paṇidhīti na hevaṃ vattabbe
 na vattabbaṃ  nibbānadhātu kusalāti āmantā nanu nibbānadhātu anavajjāti āmantā hañci nibbānadhātu anavajjā tena vata re vattabbe  nibbānadhātu kusalāti



 atthi puthujjanassa accantaniyāmatāti āmantā mātughātako accantaniyato pitughātako arahantaghātako ruhiruppādako  saṅghabhedako accantaniyatoti na hevaṃ vattabbe
 atthi  puthujjanassa accantaniyāmatāti āmantā accantaniyatassa puggalassa vicikicchā uppajjeyyāti āmantā hañci accantaniyatassa puggalassa vicikicchā uppajjeyya no ca vata re vattabbe  atthi puthujjanassa accantaniyāmatāti
accantaniyatassa puggalassa vicikicchā nuppajjeyyāti āmantā pahīnāti na hevaṃ vattabbe pahīnāti āmantā sotāpattimaggenāti na  hevaṃ vattabbe sakadāgāmimaggena   anāgāmimaggena arahattamaggenāti na hevaṃ vattabbe
katamena maggenāti akusalena maggenāti akusalo maggo niyyāniko khayagāmī bodhagāmī anāsavo asaṃkilesikoti na hevaṃ vattabbe nanu akusalo maggo aniyyāniko saṃkilesikoti āmantā hañci akusalo maggo aniyyāniko saṃkilesiko no ca vata re vattabbe  accantaniyatassa puggalassa vicikicchā akusalena maggena pahīnāti
 sassatadiṭṭhiyā niyatassa puggalassa ucchedadiṭṭhi uppajjeyyāti āmantā hañci sassatadiṭṭhiyā niyatassa puggalassa ucchedadiṭṭhi uppajjeyya no ca vata re vattabbe  atthi puthujjanassa accantaniyāmatāti
sassatadiṭṭhiyā niyatassa puggalassa ucchedadiṭṭhi nuppajjeyyāti  āmantā pahīnāti na hevaṃ vattabbe pahīnāti āmantā sotāpattimaggenāti na hevaṃ vattabbe sakadāgāmimaggena anāgāmimaggena arahattamaggenāti na hevaṃ vattabbe
katamena maggenāti akusalena maggena akusalo maggo no ca vata re  vattabbe  sassatadiṭṭhiyā niyatassa puggalassa ucchedadiṭṭhi akusalena maggena pahīnāti
 ucchedadiṭṭhiyā niyatassa puggalassa sassatadiṭṭhi uppajjeyyāti āmantā hañci ucchedadiṭṭhiyā niyatassa puggalassa sassatadiṭṭhi uppajjeyya no ca vata re vattabbe  atthi puthujjanassa accantaniyāmatāti
ucchedadiṭṭhiyā niyatassa puggalassa sassatadiṭṭhi nuppajjeyyāti āmantā pahīnāti na hevaṃ vattabbe pahīnāti āmantā sotāpattimaggenāti  na hevaṃ vattabbe   sakadāgāmimaggena anāgāmimaggena arahattamaggenāti na hevaṃ vattabbe
katamena maggenāti akusalena maggenāti akusalo maggo no ca vata re vattabbe  ucchedadiṭṭhiyā niyatassa puggalassa sassatadiṭṭhi akusalena maggena pahīnāti
 na vattabbaṃ  atthi puthujjanassa accantaniyāmatāti āmantā nanu vuttaṃ bhagavatā  idha bhikkhave ekacco puggalo samannāgato hoti ekantakāḷakehi akusalehi dhammehi so  sakiṃ nimuggo  nimuggova hotīti  attheva suttantoti āmantā tena  hi atthi puthujjanassa accantaniyāmatāti
 vuttaṃ bhagavatā  idha bhikkhave ekacco puggalo samannāgato hoti ekantakāḷakehi akusalehi dhammehi so sakiṃ nimuggo nimuggova hotīti katvā tena ca kāraṇena atthi puthujjanassa accantaniyāmatāti āmantā vuttaṃ bhagavatā  idha bhikkhave ekacco puggalo ummujjitvā nimujjatīti  attheva suttantoti āmantā sabbakālaṃ ummujjitvā nimujjatīti na hevaṃ vattabbe
vuttaṃ bhagavatā  idha bhikkhave ekacco puggalo samannāgato hoti ekantakāḷakehi akusalehi dhammehi so sakiṃ nimuggo nimuggova hotīti  katvā tena ca kāraṇena atthi puthujjanassa accantaniyāmatāti āmantā vuttaṃ bhagavatā  idha bhikkhave ekacco puggalo ummujjitvā ṭhito hoti ummujjitvā vipassati viloketi ummujjitvā patarati ummujjitvā patigādhappatto hotīti  attheva suttantoti āmantā sabbakālaṃ ummujjitvā patigādhappatto hotīti na hevaṃ vattabbe



 natthi  lokiyaṃ saddhindriyanti āmantā natthi lokiyā saddhāti na hevaṃ vattabbe natthi lokiyaṃ vīriyindriyaṃ satindriyaṃ samādhindriyaṃ paññindriyanti āmantā  natthi lokiyā paññāti na hevaṃ vattabbe
atthi lokiyā saddhāti āmantā atthi lokiyaṃ saddhindriyanti na hevaṃ vattabbe atthi lokiyaṃ vīriyaṃ sati samādhi paññāti āmantā atthi lokiyaṃ paññindriyanti na hevaṃ vattabbe
atthi lokiyo mano atthi lokiyaṃ manindriyanti āmantā atthi lokiyā saddhā atthi lokiyaṃ saddhindriyanti na hevaṃ vattabbe atthi lokiyo mano atthi lokiyaṃ manindriyanti āmantā atthi lokiyā paññā atthi lokiyaṃ paññindriyanti na hevaṃ vattabbe
atthi lokiyaṃ somanassaṃ atthi lokiyaṃ somanassindriyaṃ atthi lokiyaṃ jīvitaṃ atthi lokiyaṃ jīvitindriyanti āmantā atthi lokiyā saddhā atthi lokiyaṃ saddhindriyanti na hevaṃ vattabbe atthi lokiyaṃ jīvitaṃ atthi lokiyaṃ jīvitindriyanti āmantā atthi lokiyā paññā atthi lokiyaṃ  paññindriyanti na hevaṃ vattabbe
 atthi lokiyā saddhā natthi lokiyaṃ saddhindriyanti āmantā atthi lokiyo mano natthi lokiyaṃ manindriyanti na hevaṃ vattabbe atthi lokiyā paññā natthi lokiyaṃ paññindriyanti āmantā atthi lokiyo mano natthi lokiyaṃ manindriyanti na hevaṃ vattabbe
atthi  lokiyā saddhā natthi lokiyaṃ saddhindriyanti āmantā  atthi lokiyaṃ somanassaṃ natthi lokiyaṃ somanassindriyanti atthi lokiyaṃ jīvitaṃ natthi lokiyaṃ jīvitindriyanti na hevaṃ vattabbe atthi lokiyā paññā natthi lokiyaṃ paññindriyanti āmantā atthi lokiyo mano natthi lokiyaṃ manindriyanti atthi lokiyaṃ jīvitaṃ natthi lokiyaṃ jīvitindriyanti na hevaṃ vattabbe
 atthi  lokuttarā saddhā atthi lokuttaraṃ saddhindriyanti āmantā atthi lokiyā saddhā atthi lokiyaṃ saddhindriyanti na hevaṃ vattabbe atthi lokuttaraṃ vīriyaṃ atthi lokuttarā paññā atthi lokuttaraṃ paññindriyanti āmantā atthi lokiyā paññā atthi lokiyaṃ paññindriyanti na hevaṃ vattabbe
atthi lokiyā saddhā natthi lokiyaṃ saddhindriyanti āmantā atthi lokuttarā saddhā natthi lokuttaraṃ saddhindriyanti na hevaṃ vattabbe atthi lokiyaṃ vīriyaṃ atthi  lokiyā paññā natthi lokiyaṃ paññindriyanti āmantā atthi lokuttarā paññā natthi lokuttaraṃ paññindriyanti na hevaṃ vattabbe
 natthi lokiyāni pañcindriyānīti āmantā nanu vuttaṃ bhagavatā  addasaṃ kho ahaṃ bhikkhave buddhacakkhunā lokaṃ volokento satte apparajakkhe mahārajakkhe tikkhindriye mudindriye svākāre suviññāpaye  appekacce paralokavajjabhayadassāvino viharanteti  attheva suttantoti āmantā tena hi atthi lokiyāni pañcindriyānīti


tassuddānaṃ 
atīte kilese jahati anāgate kilese jahati paccuppanne kilese jahati suññatā saṅkhārakkhandhapariyāpannā sāmaññaphalaṃ asaṅkhataṃ patti asaṅkhatā sabbadhammānaṃ tathatā asaṅkhatā nibbānadhātu  kusalā atthi puthujjanassa accantaniyāmatā natthi lokiyāni pañcindriyānīti
