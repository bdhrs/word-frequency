

vīsatinipāte tiādikā āyasmato aparassa adhimuttattherassa gāthā kā uppatti ayampi purimabuddhesu katādhikāro tattha tattha bhave puññāni upacinanto atthadassissa bhagavato kāle vibhavasampanne kule nibbattitvā viññutaṃ patto satthari parinibbute bhikkhusaṅghaṃ upaṭṭhahanto mahādānāni pavattesi so tena puññakammena devamanussesu saṃsaranto imasmiṃ buddhuppāde āyasmato saṃkiccattherassa bhaginiyā kucchimhi nibbatti tissa nāmaṃ ahosi so vayappatto mātulattherassa santike pabbajitvā vipassanāya kammaṃ karonto sāmaṇerabhūmiyaṃyeva ṭhito arahattaṃ pāpuṇi tena vuttaṃ   
nibbute lokanāthamhi atthadassīnaruttame
upaṭṭhahiṃ bhikkhusaṅghaṃ vippasannena cetasā
nimantetvā bhikkhusaṅghaṃ ujubhūtaṃ samāhitaṃ
ucchunā maṇḍapaṃ katvā bhojesiṃ saṅghamuttamaṃ
yaṃ yaṃ yonupapajjāmi devattaṃ athamānusaṃ
sabbe satte abhibhomi puññakammassidaṃ phalaṃ
aṭṭhārase kappasate yaṃ dānamadadiṃ tadā
duggatiṃ nābhijānāmi ucchudānassidaṃ phalaṃ
paṭisambhidā catasso kataṃ buddhassa sāsananti
arahattaṃ pana patvā samāpattisukhena vītināmento upasampajjitukāmo mātaraṃ āpucchissāmīti mātu santikaṃ gacchanto antarāmagge devatāya balikammakaraṇatthaṃ maṃsapariyesanaṃ carantehi pañcasatehi corehi samāgacchi corā ca taṃ aggahesuṃ devatāya bali  bhavissatīti so corehi gahitopi abhīto acchambhī vippasannamukhova aṭṭhāsi taṃ disvā coragāmaṇiacchariyabbhutacittajāto pasaṃsanto 

 yaññatthaṃ  vā dhanatthaṃ vā ye hanāma mayaṃ pure
avasesaṃ bhayaṃ hoti vedhanti vilapanti ca

 tassa te natthi bhītattaṃ bhiyyo vaṇṇo pasīdati
kasmā na paridevesi evarūpe mahabbhayeti  dve gāthā abhāsi
tattha nti yajanatthaṃ devatānaṃ balikammakaraṇatthaṃ vā vāsaddo vikappanattho nti sāpateyyaharaṇatthaṃ ti ye satte mayaṃ pubbe hanimha atītatthe hi idaṃ vattamānavacanaṃ ti avase aserike katvā nti tesaṃ avasesantipi paṭhanti amhehi gahitesu taṃ ekaṃ ṭhapetvā avasesānaṃ ayameva vā pāṭho ti maraṇabhayaṃ hoti yena te cittutrāsena vedhanti  sāmi tumhākaṃ idañcidañca dassāma dāsā bhavissāmātiādikaṃ vadantā vilapanti
ti yo tvaṃ amhehi devatāya balikammatthaṃ jīvitā voropetukāmehi ukkhittāsikehi santajjito tassa te nti bhītabhāvo bhayanti attho ti pakativaṇṇato uparipi te mukhavaṇṇo vippasīdati therassa kira tadā sace ime māressanti idānevāhaṃ anupādāya parinibbāyissāmi dukkhabhāro vigacchissatīti uḷāraṃ pītisomanassaṃ uppajji ti edise mahati maraṇabhaye upaṭṭhite hetuatthe vā etaṃ bhummavacanaṃ
idāni thero coragāmaṇissa paṭivacanadānamukhena dhammaṃ desento 

 natthi cetasikaṃ dukkhaṃ anapekkhassa gāmaṇi
atikkantā bhayā sabbe khīṇasaṃyojanassa ve

 khīṇāya bhavanettiyā diṭṭhe dhamme yathātathe
na bhayaṃ maraṇe hoti bhāranikkhepane yathā

 suciṇṇaṃ brahmacariyaṃ me maggo cāpi subhāvito
maraṇe me bhayaṃ natthi rogānamiva saṅkhaye

 suciṇṇaṃ  brahmacariyaṃ me maggo cāpi subhāvito
nirassādā bhavā diṭṭhā visaṃ pitvāva chaḍḍitaṃ

 pāragū anupādāno katakicco anāsavo
tuṭṭho āyukkhayā hoti mutto āghātanā yathā

 uttamaṃ dhammataṃ patto sabbaloke anatthiko
ādittāva gharā mutto maraṇasmiṃ na socati

 yadatthi saṅgataṃ kiñci bhavo vā yattha labbhati
sabbaṃ anissaraṃ etaṃ iti vuttaṃ mahesinā

 yo taṃ tathā pajānāti yathā buddhena desitaṃ
na gaṇhāti bhavaṃ kiñci sutattaṃva ayoguḷaṃ

 na me hoti ahosinti bhavissanti na hoti me
saṅkhārā vigamissanti tattha kā paridevanā

 suddhaṃ dhammasamuppādaṃ suddhaṃ saṅkhārasantatiṃ
passantassa yathābhūtaṃ na bhayaṃ hoti gāmaṇi

 tiṇakaṭṭhasamaṃ lokaṃ yadā paññāya passati
mamattaṃ so asaṃvindaṃ natthi meti na socati

 ukkaṇṭhāmi sarīrena bhavenamhi anatthiko
soyaṃ bhijjissati kāyo añño ca na bhavissati

 yaṃ  vo kiccaṃ sarīrena taṃ karotha yadicchatha
na me tappaccayā tattha doso pemañca hehitīti 
imā gāthā abhāsi

 tassa taṃ vacanaṃ sutvā abbhutaṃ lomahaṃsanaṃ
satthāni nikkhipitvāna māṇavā etadabravunti 
ayaṃ saṅgītikārehi vuttagāthā ito aparā tisso corānaṃ therassa ca vacanapaṭivacanagāthā 

 kiṃ  bhadante karitvāna ko vā ācariyo tava
kassa sāsanamāgamma labbhate taṃ asokatā

 sabbaññū sabbadassāvī jino ācariyo mama
mahākāruṇiko satthā sabbalokatikicchako

 tenāyaṃ  desito dhammo khayagāmī anuttaro
tassa sāsanamāgamma labbhate taṃ asokatā

 sutvāna corā isino subhāsitaṃ nikkhippa satthāni ca āvudhāni ca
tamhā ca kammā viramiṃsu eke eke ca pabbajjamarocayiṃsu

 te pabbajitvā sugatassa sāsane bhāvetva bojjhaṅgabalāni paṇḍitā
udaggacittā sumanā katindriyā phusiṃsu nibbānapadaṃ asaṅkhatanti 
imāpi saṅgītikārehi vuttagāthā
tattha ti gāmaṇi apekkhāya taṇhāya abhāvena anapekkhassa mādisassa lohitasabhāvo pubbo viya cetasikaṃ dukkhaṃ domanassaṃ natthi domanassābhāvāpadesena bhayābhāvaṃ vadati tenāha ti ti khīṇasaṃyojanassa arahato pañcavīsati mahābhayā aññe ca sabbepi bhayā ekaṃsena atikkantā atītā apagatāti attho
ti catusaccadhamme pariññāpahānasacchikiriyabhāvanāvasena maggapaññāya yathābhūtaṃ diṭṭhe ti maraṇahetu ti yathā koci puriso sīse ṭhitena mahatā garubhārena saṃsīdanto tassa nikkhepane apanayane na bhāyati evaṃ sampadamidanti attho vuttañhetaṃ bhagavatā 
bhārā  have pañcakkhandhā bhārahāro ca puggalo
bhārādānaṃ dukhaṃ loke bhāranikkhepanaṃ sukhanti 
nti suṭṭhu caritaṃ nti sikkhattayasaṅgahaṃ sāsanabrahmacariyaṃ tato eva  aṭṭhaṅgiko ariyamaggopi sammadeva bhāvito ti yathā bahūhi rogehi abhibhūtassa āturassa rogānaṃ saṅkhaye pītisomanassameva hoti evaṃ khandharogasaṅkhaye maraṇe mādisassa bhayaṃ natthi
ti tīhi dukkhatāhi abhibhūtā ekādasahi aggīhi ādittā tayo bhavā nirassādā assādarahitā mayā diṭṭhā nti pamādavasena visaṃ pivitvā tādisena payogena chaḍḍitaṃ viya maraṇe me bhayaṃ natthīti attho
ti yathā corehi māraṇatthaṃ āghātanaṃ nīto kenaci upāyena tato mutto haṭṭhatuṭṭho hoti evaṃ saṃsārapāraṃ nibbānaṃ gatattā  catūhipi upādānehi  pariññādīnaṃ soḷasannaṃ kiccānaṃ katattā  kāmāsavādīhi  āyukkhayahetu  somanassiko hoti
nti seṭṭhaṃ nti dhammasabhāvaṃ arahatte siddhe sijjhanahetu iṭṭhādīsu tādibhāvaṃ ti sabbalokasmimpi dīghāyukasukhabahulatādivasena saṃyuttepi loke ti anapekkho ti yathā koci puriso samantato ādittato pajjalitato gehato nissaṭo tato nissaraṇanimittaṃ na socati evaṃ khīṇāsavo maraṇanimittaṃ na socati
ti yaṃkiñci imasmiṃ loke atthi vijjati upalabbhati saṅgataṃ sattehi saṅkhārehi vā samāgamo samodhānaṃ saṅkhatantipi pāṭho tassa yaṃkiñci paccayehi samacca sambhuyya kataṃ paṭiccasamuppannanti attho ti yasmiṃ sattanikāye yo upapattibhavo labbhati nti sabbametaṃ issararahitaṃ na ettha kenaci evaṃ hotūti issariyaṃ vattetuṃ sakkā ti  sabbe dhammā anattāti evaṃ vuttaṃ mahesinā sammāsambuddhena tasmā anissaraṃ etanti pajānanto maraṇasmiṃ na socatīti yojanā
ti yo ariyasāvako sabbe saṅkhārā aniccātiādinā  yathā buddhena bhagavatā desitaṃ tathā taṃ bhavattayaṃ vipassanāpaññāsahitāya maggapaññāya pajānāti so yathā koci puriso sukhakāmo divasaṃ santattaṃ ayoguḷaṃ hatthena na gaṇhāti evaṃ kiñci khuddakaṃ vā mahantaṃ vā bhavaṃ na gaṇhāti na tattha taṇhaṃ karotīti attho
nti atītamaddhānaṃ ahaṃ īdiso ahosinti attadiṭṭhivasena na me cittappavatti atthi diṭṭhiyā sammadeva ugghāṭitattā dhammasabhāvassa ca sudiṭṭhattā ti tato eva anāgatamaddhānaṃ ahaṃ ediso kathaṃ nu kho bhavissaṃ bhaveyyanti evampi me na hoti ti evaṃ pana hoti yathāpaccayaṃ pavattamānā saṅkhārāva na ettha koci attā vā attaniyaṃ vā te ca kho vigamissanti  vinassissanti khaṇe khaṇe bhijjissantīti ti evaṃ passantassa mādisassa tattha saṅkhāragate kā nāma paridevanā
nti kevalaṃ attasārena asammissaṃ nti paccayapaccayuppannadhammasamuppattiṃ avijjādipaccayehi saṅkhārādidhammamattappavattiṃ nti kilesakammavipākappabhedasaṅkhārapabandhaṃ nti saha vipassanāya maggapaññāya yāthāvato jānantassa
nti yathā araññe apariggahe tiṇakaṭṭhe kenaci gayhamāne aparassa mayhaṃ santakaṃ ayaṃ gaṇhatīti na hoti evaṃ so asāmikatāya tiṇakaṭṭhasamaṃ saṅkhāralokaṃ yadā paññāya passati so tattha mamattaṃ  asaṃvindanto alabhanto akaronto ti ahu vata sohaṃ taṃ me natthīti na socati
ti asārakena abhinudena dukkhena akataññunā asuciduggandhajegucchapaṭikkūlasabhāvena iminā kāyena ukkaṇṭhāmi imaṃ kāyaṃ  nibbindanto evaṃ tiṭṭhāmi ti sabbenapi bhavena anatthiko amhi na kiñci bhavaṃ patthemi ti ayaṃ mama kāyo idāni tumhākaṃ payogena aññathā vā aññattha bhijjissati ti añño kāyo mayhaṃ āyatiṃ na bhavissati punabbhavābhāvato
ti yaṃ tumhākaṃ iminā sarīrena payojanaṃ  icchatha ce ti taṃ nimittaṃ  imassa sarīrassa tumhehi yathicchitakiccassa karaṇahetu ti tesu karontesu ca akarontesu ca ti yathākkamaṃ paṭigho anunayo na bhavissati attano bhave apekkhāya sabbaso pahīnattāti adhippāyo aññapaccayā aññattha ca paṭighānunayesu asantesupi tappaccayā tatthāti vacanaṃ yathādhigatavasena vuttaṃ
ti adhimuttattherassa nti natthi cetasikaṃ dukkhantiādikaṃ maraṇe bhayābhāvādidīpakaṃ tato eva abbhutaṃ lomahaṃsanaṃ vacanaṃ sutvā ti corā corā hi māṇavāti vuccanti māṇavehi saha gacchanti katakammehi akatakammehipītiādīsu  viya
ti bhante kiṃ nāma tapokammaṃ katvā ko vā tava ācariyo kassa  ovādaṃ nissāya ayaṃ  maraṇakāle sokābhāvo labbhatīti  atthaṃ  pucchāvasena kathesuṃ bhāsiṃsu
taṃ sutvā thero tesaṃ paṭivacanaṃ dento tiādimāha tattha ti paropadesena vinā sabbapakārena sabbadhammāvabodhanasamatthassa ākaṅkhāpaṭibaddhavuttino anāvaraṇañāṇassa adhigamena atītādibhedaṃ sabbaṃ jānātīti sabbaññū teneva samantacakkhunā sabbassa dassanato  yamhi anāvaraṇañāṇaṃ tadeva sabbaññutaññāṇaṃ nattheva asādhāraṇañāṇapāḷiyā virodho visayuppattimukhena aññehi asādhāraṇabhāvadassanatthaṃ ekasseva ñāṇassa dvidhā vuttattā yaṃ panettha vattabbaṃ taṃ   vitthārato vuttamevāti tattha vuttanayeneva  veditabbaṃ pañcannampi mārānaṃ vijayato  hīnādivibhāgabhinne sabbasmiṃ sattanikāye adhimuttavuttitāya mahatiyā karuṇāya samannāgatattā  diṭṭhadhammikasamparāyikaparamatthehi yathārahaṃ veneyyānaṃ anusāsanato  tato eva sabbalokassa kilesarogatikicchanato  sammāsambuddho ācariyo mamāti yojanā ti nibbānagāmī
evaṃ therena satthu sāsanassa ca guṇe pakāsite paṭiladdhasaddhā ekacce corā pabbajiṃsu ekacce upāsakattaṃ pavedesuṃ tamatthaṃ dīpento dhammasaṅgāhakā tiādinā dve gāthā abhāsiṃsu tattha ti adhisīlasikkhādīnaṃ esanaṭṭhena isino adhimuttattherassa ti pahāya ti asiādisatthāni ceva dhanukalāpādiāvudhāni ca ti tato corakammato
ti te corā sobhanagamanatādīhi sugatassa bhagavato sāsane pabbajjaṃ upagantvā bhāvanāvisesādhigatāya odagyalakkhaṇāya pītiyā samannāgamena ti somanassappattā ti bhāvitindriyā ti aggamaggādhigamena asaṅkhataṃ nibbānaṃ adhigacchiṃsu adhimutto kira core nibbisevane katvā te tattheva ṭhapetvā mātu santikaṃ gantvā mātaraṃ āpucchitvā paccāgantvā tehi saddhiṃ upajjhāyassa santikaṃ gantvā pabbājetvā upasampadaṃ akāsi atha tesaṃ kammaṭṭhānaṃ ācikkhi  te nacirasseva arahatte patiṭṭhahiṃsu tena vuttaṃ pabbajitvā asaṅkhatanti


tiādikā āyasmato pārāpariyattherassa gāthā kā uppatti ayampi purimabuddhesu katādhikāro tattha tattha bhave vivaṭṭūpanissayaṃ kusalaṃ upacinitvā sugatīsuyeva saṃsaranto imasmiṃ buddhuppāde sāvatthiyaṃ aññatarassa brāhmaṇamahāsālassa putto hutvā  nibbatti tassa vayappattassa gottavasena tveva samaññā ahosi so tayo vede uggahetvā brāhmaṇasippesu nipphattiṃ gato ekadivasaṃ satthu dhammadesanākāle jetavanavihāraṃ gantvā parisapariyante nisīdi satthā tassa ajjhāsayaṃ oloketvā   desesi so taṃ sutvā paṭiladdhasaddho pabbaji taṃ suttaṃ uggahetvā tadatthamanucintesi yathā pana anucintesi svāyamattho gāthāsu eva āvi bhavissati so tathā anuvicintento āyatanamukhena vipassanaṃ paṭṭhapetvā nacirasseva arahattaṃ patto aparabhāge attanā cintitākāraṃ pakāsento 

 samaṇassa ahu cintā pārāpariyassa bhikkhuno
ekakassa nisinnassa pavivittassa jhāyino

 kimānupubbaṃ  puriso kiṃ vataṃ kiṃ samācāraṃ
attano kiccakārīssa na ca kañci viheṭhaye

 indriyāni manussānaṃ hitāya ahitāya ca
arakkhitāni ahitāya rakkhitāni hitāya ca

 indriyāneva sārakkhaṃ indriyāni ca gopayaṃ
attano kiccakārīssa na ca kañci viheṭhaye

 cakkhundriyaṃ ce rūpesu gacchantaṃ anivārayaṃ
anādīnavadassāvī so dukkhā na hi muccati

 sotindriyaṃ  ce saddesu gacchantaṃ anivārayaṃ
anādīnavadassāvī so dukkhā na hi muccati

 anissaraṇadassāvī gandhe ce paṭisevati
na so muccati dukkhamhā gandhesu adhimucchito

 ambilaṃ madhuraggañca tittakaggamanussaraṃ
rasataṇhāya gadhito hadayaṃ nāvabujjhati

 subhānyappaṭikūlāni  phoṭṭhabbāni anussaraṃ
ratto rāgādhikaraṇaṃ vividhaṃ vindate dukhaṃ

 manaṃ cetehi dhammehi yo na sakkoti rakkhituṃ
tato naṃ dukkhamanveti sabbehetehi pañcahi

 pubbalohitasampuṇṇaṃ bahussa kuṇapassa ca
naravīrakataṃ vagguṃ samuggamiva cittitaṃ

 kaṭukaṃ madhurassādaṃ piyanibandhanaṃ dukhaṃ
khuraṃva madhunā littaṃ ullihaṃ nāvabujjhati

 itthirūpe itthisare phoṭṭhabbepi ca itthiyā
itthigandhesu sāratto vividhaṃ vindate dukhaṃ

 itthisotāni sabbāni sandanti pañca pañcasu
tesamāvaraṇaṃ kātuṃ yo sakkoti vīriyavā

 so atthavā so dhammaṭṭho so dakkho so vicakkhaṇo
kareyya ramamānopi kiccaṃ dhammatthasaṃhitaṃ

 atho sīdati saññuttaṃ vajje kiccaṃ niratthakaṃ
na taṃ kiccanti maññitvā appamatto vicakkhaṇo

 yañca atthena saññuttaṃ yā ca dhammagatā rati
taṃ samādāya vattetha sā hi ve uttamā rati

 uccāvacehupāyehi paresamabhijigīsati
hantvā vadhitvā atha socayitvā ālopati sāhasā yo paresaṃ

 tacchanto  āṇiyā āṇiṃ nihanti balavā yathā
indriyānindriyeheva nihanti kusalo tathā

 saddhaṃ  vīriyaṃ samādhiñca satipaññañca bhāvayaṃ
pañca pañcahi hantvāna anīgho yāti brāhmaṇo

 so  atthavā so dhammaṭṭho katvā vākyānusāsaniṃ
sabbena sabbaṃ buddhassa so naro sukhamedhatīti  imā gāthā abhāsi
tattha ti pabbajitassa ti ahosi ti dhammacintā dhammavicāraṇā ti pārāparagottassa pārācariyassātipi paṭhanti ti saṃsāre bhayaṃ ikkhanasīlassa ti asahāyassa etena kāyavivekaṃ dasseti ti pavivekahetunā kilesānaṃ vikkhambhanena vivekaṃ āraddhassa etena cittavivekaṃ dasseti tenāha ti ti jhāyanasīlassa yonisomanasikāresu yuttassāti attho sabbametaṃ thero attānaṃ paraṃ viya katvā vadati
ntiādinā taṃ cintanaṃ dasseti tattha paṭhamagāthāyaṃ tāva nti anupubbaṃ anukkamo anupubbameva vakkhamānesu vatasamācāresu ko anukkamo kena anukkamena te paṭipajjitabbāti attho nti atthakāmo puriso samādiyitabbaṭṭhena vatanti laddhanāmaṃ kīdisaṃ sīlaṃ samācāraṃ samācaranto attano  kattabbakārī assa  sattaṃ na ca  na bādheyyāti attho attano kiccaṃ nāma samaṇadhammo saṅkhepato sīlasamādhipaññā taṃ sampādentassa paraviheṭhanāya lesopi natthi tāya sati samaṇabhāvasseva abhāvato
yathāha bhagavā  na hi pabbajito parūpaghātī na samaṇo hoti paraṃ viheṭhayantoti  ettha ca vataggahaṇena vārittasīlaṃ gahitaṃ samācāraggahaṇena samācaritabbato cārittasīlena saddhiṃ jhānavipassanādi tasmā vārittasīlaṃ padhānaṃ tatthāpi ca yasmā indriyasaṃvare siddhe sabbaṃ sīlaṃ surakkhitaṃ sugopitameva hoti tasmā indriyasaṃvarasīlaṃ tāva dassetukāmo indriyānaṃ arakkhaṇe rakkhaṇe ca ādīnavānisaṃse vibhāvento ntiādimāha tattha ti rakkhitabbadhammanidassanaṃ tasmā cakkhādīni cha indriyānīti vuttaṃ hoti nti rakkhaṇayogyapuggalanidassanaṃ ti atthāya ti anatthāya hontīti  vacanaseso kathaṃ pana tāniyeva hitāya ca ahitāya hontīti āha rakkhitānītiādi tassattho  yassa cakkhādīni indriyāni satikavāṭena apihitāni tassa rūpādīsu abhijjhādipāpadhammapavattiyā dvārabhāvato anatthāya pihitāni tadabhāvato atthāya saṃvattantīti
nti yasmā indriyasaṃvaro paripuṇṇo sīlasampadaṃ paripūreti sīlasampadā paripuṇṇā samādhisampadaṃ paripūreti samādhisampadā paripuṇṇā paññāsampadaṃ paripūreti tasmā indriyārakkhā attahitapaṭipattiyāva mūlanti dassento āha indriyāneva sārakkhanti satipubbaṅgamena ārakkhena saṃrakkhanto yonisomanasikārena indriyāni eva tāva sammadeva rakkhanto yathā akusalacorā tehi tehi dvārehi pavisitvā cittasantāne kusalaṃ bhaṇḍaṃ na vilumpanti tathā tāni pidahantoti attho sārakkhanti ca saṃsaddassa sābhāvaṃ katvā vuttaṃ sārāgotiādīsu viya saṃrakkhanti ca pāṭho nti tasseva pariyāyavacanaṃ pariyāyavacane payojanaṃ  vuttanayeneva veditabbaṃ ti iminā attahitapaṭipattiṃ dasseti ti iminā parahitapaṭipattiṃ ubhayenāpi vā attahitapaṭipattimeva dasseti parāviheṭhanassāpi attahitapaṭipattibhāvato atha vā padadvayenapi attahitapaṭipattiṃ dasseti puthujjanassa sekkhassa ca parahitapaṭipattiyāpi attahitapaṭipattibhāvato
evaṃ rakkhitāni indriyāni hitāya hontīti vodānapakkhaṃ saṅkhepeneva dassetvā arakkhitāni ahitāya hontīti saṃkilesapakkhaṃ pana vibhajitvā dassento tiādimāha tattha ti yo nīlapītādibhedesu iṭṭhāniṭṭhesu rūpāyatanesu gacchantaṃ yathāruci pavattantaṃ cakkhundriyaṃ anivārayaṃ anivārayanto appaṭibāhanto tathāpavattiyaṃ ādīnavadassāvī na hoti ce diṭṭhadhammikaṃ samparāyikañca ādīnavaṃ dosaṃ na passati ce  gacchantaṃ nivāraye anissaraṇadassāvīti ca pāṭho tattha yo diṭṭhe diṭṭhamattaṃ bhavissatīti  vuttavidhinā diṭṭhamatteyeva ṭhatvā satisampajaññavasena rūpāyatane pavattamāno tattha nissaraṇadassāvī nāma vuttavipariyāyena anissaraṇadassāvī daṭṭhabbo ti so evarūpo puggalo vaṭṭadukkhato na muccateva ettha ca cakkhundriyassa anivāraṇaṃ  nāma yathā tena dvārena abhijjhādayo pāpadhammā anvāssaveyyuṃ tathā pavattanaṃ taṃ pana atthato satisampajaññassa anuṭṭhāpanaṃ daṭṭhabbaṃ sesindriyesupi eseva nayo ti adhimuttataṇhāya mucchaṃ āpanno nti ambilarasaṃ nti madhurarasakoṭṭhāsaṃ tathā nti assādavasena taṃ taṃ rasaṃ anuvicintento ti rasataṇhāya tasmiṃ tasmiṃ rase ganthito bandho gadhitoti ca paṭhanti gedhaṃ āpannoti attho ti dukkhassantaṃ karissāmīti pabbajjādikkhaṇe uppannaṃ cittaṃ na jānāti na sallakkheti  sāsanassa hadayaṃ abbhantaraṃ anavajjadhammānaṃ sammaddanarasataṇhāya gadhito nāvabujjhati na jānāti na paṭipajjatīti attho
ti sundarāni ti manoramāni iṭṭhāni ti upādiṇṇānupādiṇṇappabhede phasse ti rajjanasabhāvena rāgena ratto nti rāgahetu nti rāgapariḷāhādivasena diṭṭhadhammikañca nirayasantāpādivasena abhisamparāyañca nānappakāraṃ dukkhaṃ paṭilabhati
ti manañca etehi rūpārammaṇādīhi dhammārammaṇappabhedehi ca nti puggalaṃ ti sabbehi pañcahipi idaṃ vuttaṃ hoti  yo puggalo manaṃ manodvāraṃ  yathāvuttehi rūpādīhi pañcahi dhammehi dhammārammaṇappabhedato ca tattha pavattanakapāpakammanivāraṇena  gopituṃ na sakkoti  tassa arakkhaṇato naṃ puggalaṃ taṃnimittaṃ dukkhaṃ  anugacchati anugacchantañca etehi pañcahipi rūpārammaṇādīhi chaṭṭhārammaṇena saddhiṃ sabbehipi ārammaṇappaccayabhūtehi anugacchatīti ettha cakkhundriyaṃ sotindriyañca asampattaggāhibhāvato gacchantaṃ  anivārayanti vuttaṃ itaraṃ sampattaggāhīti gandhe ce paṭisevatītiādinā vuttaṃ tatthāpi ca rasataṇhā ca phoṭṭhabbataṇhā ca sattānaṃ visesato balavatīti rasataṇhāya gadhito phoṭṭhabbāni anussarantoti vuttanti daṭṭhabbaṃ
evaṃ aguttadvārassa puggalassa chahi dvārehi chasupi ārammaṇesu asaṃvaranimittaṃ uppajjanakadukkhaṃ dassetvā svāyamasaṃvaro yasmā sarīrasabhāvānavabodhena hoti tasmā sarīrasabhāvaṃ vicinanto ntiādinā gāthādvayamāha tassattho   sarīraṃ nāmetaṃ pubbena lohitena ca  bharitaṃ aññena ca pittasemhādinā bahunā kuṇapena tayidaṃ naravīrena naresu chekena sippācariyena kataṃ vaggu maṭṭhaṃ lākhāparikammādinā cittitaṃ anto pana gūthādiasucibharitaṃ samuggaṃ viya chavimattamanoharaṃ bālajanasammohaṃ dukkhasabhāvatāya nirayādidukkhatāpanato ca  parikappasambhavena amūlakena assādamattena madhuratāya  tato eva piyabhāvanibandhanena  dussahatāya appatītatāya ca  īdise sarīre assādalobhena mahādukkhaṃ paccanubhuyyamānaṃ anavabujjhanto loko madhuragiddho khuradhārālehakapuriso viya daṭṭhabboti
idāni  ete cakkhādīnaṃ gocarabhūtā rūpādayo vuttā te visesato purisassa itthipaṭibaddhā kamanīyāti tattha saṃvaro kātabboti dassento tiādimāha tattha ti itthiyā catusamuṭṭhānikarūpāyatanasaṅkhāte vaṇṇe api ca yo koci itthiyā nivatthassa alaṅkārassa vā gandhavaṇṇakādīnaṃ vā piḷandhanamālānaṃ vā kāyapaṭibaddho vaṇṇo purisassa cakkhuviññāṇassa ārammaṇabhāvāya upakappati sabbametaṃ itthirūpantveva veditabbaṃ ti itthiyā gītalapitahasitaruditasadde api ca itthiyā nivatthavatthassapi alaṅkataalaṅkārassapi itthipayoganipphāditā veṇuvīṇāsaṅkhapaṇavādīnampi saddā idha itthisaraggahaṇena gahitāti veditabbā sabbopeso purisassa cittaṃ ākaḍḍhatīti itthiraseti pana pāḷiyā catusamuṭṭhānikarasāyatanavasena vuttaṃ itthiyā kiṃkārapaṭissāvitādivasena assavaraso ceva paribhogaraso  ca itthirasoti eke yo pana itthiyā oṭṭhamaṃsasammakkhitakheḷādiraso yo ca tāya purisassa dinnayāgubhattādīnaṃ raso sabbopeso itthirasotveva veditabbo phoṭṭhabbepi ca itthiyā kāyasamphasso itthisarīrārūḷhānaṃ vatthālaṅkāramālādīnaṃ phasso itthiphoṭṭhabbotveva veditabbo ettha ca yesaṃ itthirūpe itthisareti pāḷi tesaṃ apisaddena itthirasasaṅgaho daṭṭhabbo ti itthiyā catusamuṭṭhānikagandhāyatanesu itthiyā sarīragandho nāma duggandho ekaccā hi itthī assagandhinī hoti ekaccā meṇḍagandhinī ekaccā sedagandhinī ekaccā soṇitagandhinī tathāpi tāsu andhabālo rajjateva cakkavattino pana itthiratanassa kāyato candanagandho vāyati mukhato  uppalagandho ayaṃ na sabbāsaṃ hotīti itthiyā sarīre ārūḷho āgantuko anulimpanādigandho itthigandhoti veditabbo ti suṭṭhu ratto gadhito mucchito idaṃ pana padaṃ itthirūpetiādīsupi yojetabbaṃ nti itthirūpādīsu sarāganimittaṃ diṭṭhadhammikaṃ vadhabandhanādivasena samparāyikaṃ pañcavidhabandhanādivasena nānappakāraṃ dukkhaṃ paṭilabhati
ti itthiyā rūpādiārammaṇāni sabbāni anavasesāni pañca taṇhāsotāni sandanti ti purisassa pañcasu dvāresu nti tesaṃ pañcannaṃ sotānaṃ nti saṃvaraṇaṃ yathā asaṃvaro na uppajjati evaṃ satisampajaññaṃ paccupaṭṭhapetvā saṃvaraṃ pavattetuṃ yo sakkoti so  āraddhavīriyo akusalānaṃ dhammānaṃ pahānāya kusalānaṃ dhammānaṃ upasampadāyāti attho
evaṃ rūpādigocare pabbajitassa paṭipattiṃ dassetvā idāni gahaṭṭhassa dassetuṃ tiādi  vuttaṃ tattha ti so puggalo imasmiṃ loke atthavā buddhimā dhamme ṭhito dhamme dakkho dhamme cheko analaso vā vicakkhaṇo iti kattabbatāsu kusalo nāma nti geharatiyā ramamānopi dhammatthasaṃhitaṃ dhammato atthato ca anapetameva taṃ taṃ kattabbaṃ anuppannānaṃ bhogānaṃ uppādanaṃ uppannānaṃ paripālanaṃ paribhogañca kareyya aññamaññaṃ avirodhena aññamaññaṃ abādhanena tivaggatthaṃ anuyuñjeyyāti adhippāyo  ayañca nayo yesaṃ sammāpaṭipattiavirodhena tivaggatthassa vasena vattati bimbisāramahārājādīnaṃ viya tesaṃ vasena vutto na yesaṃ kesañci vasenāti daṭṭhabbaṃ
nti yadi idhaloke supasaṃhitaṃ diṭṭhadhammikaṃ atthaṃ pariggahetvā ṭhitaṃ nti samparāyikattharahitaṃ anatthupasaṃhitaṃ kiccaṃ sacepi vissajjeyya pariccajeyya ti satiavippavāsena appamatto vicāraṇapaññāsambhavena vicakkhaṇo anatthupasaṃhitaṃ taṃ kiccaṃ mayā na kātabbanti maññitvā vivajjeyya
vivajjetvā pana ti yaṃkiñci diṭṭhadhammikasamparāyikappabhedena atthena  hitena saṃyuttaṃ tadubhayahitāvahaṃ yā ca adhikusaladhammagatā samathavipassanāsahitā rati tadubhayaṃ sammā ādiyitvā pariggahaṃ katvā vatteyya sabbaṃ ratiṃ dhammarati jinātīti  vacanato sā hi ekaṃsena uttamatthassa pāpanato uttamā rati nāma
yaṃ pana kāmaratisaṃyuttaṃ kiccaṃ niratthakanti vuttaṃ tassā anatthupasaṃhitabhāvaṃ dassetuṃ tiādi vuttaṃ tattha ti mahantehi ceva khuddakehi ca ti nayehi ti paresaṃ santakaṃ āharituṃ icchati pare vā sabbathā hāpeti jināpeti paraṃ hantvā vadhitvā atha socayitvā ālopati sāhasā yo paresaṃ idaṃ vuttaṃ hoti  yo puggalo kāmahetu pare hananto ghātento socento sandhicchedasandhiruhanapasayhāvahārādīhi nānupāyehi paresaṃ santakaṃ harituṃ vāyamanto sāhasākāraṃ karoti ālopati jigīsati sāpateyyavasena pare hāpeti tassa taṃ kiccaṃ kāmaratisannissitaṃ anatthupasaṃhitaṃ ekantanihīnanti etena tappaṭipakkhato dhammagatāya ratiyā ekaṃsato uttamabhāvaṃyeva vibhāveti
idāni  yaṃ tesamāvaraṇaṃ kātuṃ yo sakkotīti indriyānaṃ āvaraṇaṃ vuttaṃ taṃ upāyena saha vibhāvento  ti āha yathā  kāyabalena ñāṇabalena ca samannāgato tacchako rukkhadaṇḍagataṃ āṇiṃ nīharitukāmo tato balavatiṃ āṇiṃ koṭento tato nīharati tathā kusalo bhikkhu cakkhādīni indriyāni vipassanābalena nihantukāmo indriyehi eva nihanti
katamehi panāti āha ntiādi tassattho  adhimokkhalakkhaṇaṃ saddhaṃ paggahalakkhaṇaṃ vīriyaṃ avikkhepalakkhaṇaṃ samādhiṃ upaṭṭhānalakkhaṇaṃ satiṃ dassanalakkhaṇaṃ paññanti imānipi vimuttiparipācakāni pañcindriyāni bhāvento vaḍḍhento etehi pañcahi indriyehi cakkhādīni pañcindriyāni anunayapaṭighādikilesuppattiyā dvārabhāvavihanena hantvā ariyamaggena tadupanissaye kilese samucchinditvā tato eva anīgho niddukkho brāhmaṇo anupādisesaparinibbānameva yāti upagacchatīti
ti so yathāvutto brāhmaṇo uttamatthena samannāgatattā atthavā taṃ sampāpake dhamme ṭhitattā  anavasesena vidhinā anavasesaṃ  bhagavato vākyabhūtaṃ anusāsaniṃ katvā yathānusiṭṭhaṃ paṭipajjitvā ṭhito tato eva  uttamapuriso nibbānasukhañca  brūheti vaḍḍhetīti
evaṃ  therena attano cintitākāravibhāvanāvasena paṭipattiyā pakāsitattā idameva cassa aññābyākaraṇaṃ daṭṭhabbaṃ


tiādikā āyasmato telakānittherassa gāthā kā uppatti ayampi purimabuddhesu katādhikāro tattha tattha bhave vivaṭṭūpanissayaṃ kusalaṃ upacinitvā imasmiṃ buddhuppāde satthu abhijātito puretaraṃyeva sāvatthiyaṃ aññatarasmiṃ brāhmaṇakule nibbattitvā ti laddhanāmo vayappatto hetusampannatāya kāme jigucchanto gharāvāsaṃ pahāya paribbājakapabbajjaṃ  pabbajitvā vivaṭṭajjhāsayo ko so pāraṅgato loketiādinā vimokkhapariyesanaṃ  caramāno te te samaṇabrāhmaṇe upasaṅkamitvā pañhaṃ pucchati te na sampāyanti so tena anārādhitacitto vicarati atha amhākaṃ bhagavati loke uppajjitvā pavattitavaradhammacakke lokahitaṃ karonte ekadivasaṃ satthāraṃ upasaṅkamitvā dhammaṃ sutvā paṭiladdhasaddho pabbajitvā vipassanāya kammaṃ karonto nacirasseva arahatte patiṭṭhāti so ekadivasaṃ bhikkhūhi saddhiṃ nisinno attanā adhigatavisesaṃ paccavekkhitvā tadanusārena attano paṭipattiṃ anussaritvā taṃ sabbaṃ bhikkhūnaṃ ācikkhanto 

 cirarattaṃ vatātāpī dhammaṃ anuvicintayaṃ
samaṃ cittassa nālatthaṃ pucchaṃ samaṇabrāhmaṇe

 ko so pāraṅgato loke ko patto amatogadhaṃ
kassa dhammaṃ paṭicchāmi paramatthavijānanaṃ

 antovaṅkagato āsi macchova ghasamāmisaṃ
baddho mahindapāsena vepacityasuro yathā

 añchāmi naṃ na muñcāmi asmā sokapariddavā
ko me bandhaṃ muñcaṃ loke sambodhiṃ vedayissati

 samaṇaṃ brāhmaṇaṃ vā kaṃ ādisantaṃ pabhaṅgunaṃ
kassa dhammaṃ paṭicchāmi jarāmaccupavāhanaṃ

 vicikicchākaṅkhāganthitaṃ sārambhabalasaññutaṃ
kodhappattamanatthaddhaṃ abhijappappadāraṇaṃ

 taṇhādhanusamuṭṭhānaṃ dve ca pannarasāyutaṃ
passa orasikaṃ bāḷhaṃ bhetvāna yadi tiṭṭhati

 anudiṭṭhīnaṃ  appahānaṃ saṅkappaparatejitaṃ
tena viddho pavedhāmi pattaṃva māluteritaṃ

 ajjhattaṃ me samuṭṭhāya khippaṃ paccati māmakaṃ
chaphassāyatanī kāyo yattha sarati sabbadā

 taṃ  na passāmi tekicchaṃ yo metaṃ sallamuddhare
nānārajjena satthena nāññena vicikicchitaṃ

 ko me asattho avaṇo sallamabbhantarapassayaṃ
ahiṃsaṃ sabbagattāni sallaṃ me uddharissati

 dhammappati  hi so seṭṭho visadosappavāhako
gambhīre patitassa me thalaṃ pāṇiñca dassaye

 rahadehamasmi ogāḷho ahāriyarajamattike
māyāusūyasārambha thinamiddhamapatthaṭe

 uddhaccameghathanitaṃ saṃyojanavalāhakaṃ
vāhā vahanti kuddiṭṭhiṃ saṅkappā rāganissitā

 savanti sabbadhi sotā latā ubbhijja tiṭṭhati
te sote ko nivāreyya taṃ lataṃ ko hi checchati

 velaṃ karotha bhaddante sotānaṃ sannivāraṇaṃ
mā te manomayo sotā rukkhaṃva sahasā luve

 evaṃ me bhayajātassa apārā pāramesato
tāṇo paññāvudho satthā isisaṅghanisevito

 sopānaṃ sugataṃ suddhaṃ dhammasāramayaṃ daḷhaṃ
pādāsi vuyhamānassa mā bhāyīti ca mabravi

 satipaṭṭhānapāsādaṃ āruyha paccavekkhisaṃ
yaṃ taṃ pubbe amaññissaṃ sakkāyābhirataṃ pajaṃ

 yadā ca maggamaddakkhiṃ nāvāya abhirūhanaṃ
anadhiṭṭhāya attānaṃ titthamaddakkhimuttamaṃ

 sallaṃ attasamuṭṭhānaṃ bhavanettippabhāvitaṃ
etesaṃ appavattāya desesi maggamuttamaṃ

 dīgharattānusayitaṃ  cirarattamadhiṭṭhitaṃ
buddho mepānudī ganthaṃ visadosappavāhanoti  imā gāthā abhāsi
tattha ti cirakālaṃ vata ti vīriyavā vimokkhadhammapariyesane āraddhavīriyo nti kīdiso nu kho vimokkhadhammo kathaṃ vā adhigantabboti vimuttidhammaṃ anuvicinanto gavesanto ti te te nānātitthiye samaṇabrāhmaṇe vimuttidhammaṃ pucchanto pakatiyā anupasantasabhāvassa cittassa samaṃ vūpasamabhūtaṃ vaṭṭadukkhavissaraṇaṃ ariyadhammaṃ nālatthaṃ nādhigacchanti attho
tiādi pucchitākāradassanaṃ tattha ti imasmiṃ loke titthakārapaṭiññesu samaṇabrāhmaṇesu ko nu kho so saṃsārassa pāraṃ nibbānaṃ upagato nti nibbānapatiṭṭhaṃ vimokkhamaggaṃ ko patto adhigatoti attho ti kassa samaṇassa vā brāhmaṇassa vā ovādadhammaṃ paṭiggaṇhāmi paṭipajjāmi nti paramatthassa vijānanaṃ aviparītappavattinivattiyo pavedentanti attho
ti vaṅkaṃ vuccati diṭṭhigataṃ manovaṅkabhāvato sabbepi vā kilesā antoti pana hadayavaṅkassa anto hadayabbhantaragatakilesavaṅko vā ahosīti attho nti āmisaṃ ghasanto khādanto maccho viya gilabaḷiso maccho viyāti adhippāyo ti mahindassa sakkassa pāsena baddho yathā vepacitti asurindo aserivihārī mahādukkhappatto evamahaṃ pubbe kilesapāsena baddho āsiṃ aserivihārī mahādukkhappattoti adhippāyo
ti ākaḍḍhāmi nti kilesapāsaṃ ti na mocemi ti imasmā sokaparidevavaṭṭato idaṃ vuttaṃ hoti  yathāpāsena baddho migo sūkaro vā mocanupāyaṃ ajānanto paripphandamāno taṃ āviñchanto bandhanaṃ daḷhaṃ karoti evaṃ ahaṃ pubbe  kilesapāsena paṭimukko mocanupāyaṃ ajānanto kāyasañcetanādivasena paripphandamāno taṃ na mocesiṃ aññadatthu taṃ daḷhaṃ karonto sokādinā paraṃ kilesaṃ eva pāpuṇinti ti imasmiṃ loke etaṃ kilesabandhanena bandhaṃ muñcanto sambujjhati etenāti sambodhīti laddhanāmaṃ vimokkhamaggaṃ ko me vedayissati ācikkhissatīti attho bandhamuñcantipi paṭhanti bandhā bandhassa vā mocakaṃ sambodhinti yojanā
nti desentaṃ nti pabhañjanaṃ kilesānaṃ viddhaṃsanaṃ  pabhaṅgunaṃ vā dhammappavattiṃ ādisantaṃ kathentaṃ jarāya maccuno ca pavāhanaṃ kassa dhammaṃ paṭicchāmi paṭipajjāmīti vā pāṭho so evattho nti ahosiṃ nu kho ahamatītamaddhānantiādinayappavattāya  vicikicchāya āsappanaparisappanākāravuttiyā kaṅkhāya ca ganthitaṃ nti karaṇuttariyakaraṇalakkhaṇena balappattena sārambhena yuttaṃ nti sabbattha kodhena yuttamanasā  thaddhabhāvaṃ gataṃ abhijappappadāraṇaṃ icchitālābhādivasena hi taṇhā sattānaṃ cittaṃ padālentī viya pavattati dūre ṭhitassāpi vijjhanupāyatāya taṇhāva dhanu samupatiṭṭhati uppajjati etasmāti  diṭṭhisallaṃ taṃ pana yasmā vīsativatthukā sakkāyadiṭṭhi dasavatthukā micchādiṭṭhīti tiṃsappabhedaṃ tasmā vuttaṃ nti dvikkhattuṃ pannarasabhedavantanti attho ti yaṃ urasambandhanīyatāya orasikaṃ bāḷhaṃ balavataraṃ bhetvāna hadayaṃ vinivijjhitvā tasmiṃyeva hadaye tiṭṭhati taṃ passāti attānameva ālapati
nti anudiṭṭhibhūtānaṃ sesadiṭṭhīnaṃ appahānakāraṇaṃ yāva hi sakkāyadiṭṭhi santānato na vigacchati tāva sassatadiṭṭhiādīnaṃ appahānamevāti nti saṅkappena micchāvitakkena pare parajane nissayalakkhaṇaṃ patipatite tejitaṃ ussāhitaṃ ti tena diṭṭhisallena yathā hadayaṃ āhacca tiṭṭhati evaṃ viddho pavedhāmi saṅkappāmi sassatucchedādivasena ito cito ca parivaṭṭāmi nti mālutena vāyunā eritaṃ vaṇṭato muttaṃ dumapattaṃ viya
ti yathā loke sallaṃ nāma bāhirato uṭṭhāya ajjhattaṃ nimmathetvā bādhati na evamidaṃ idaṃ pana ajjhattaṃ me mama attabhāve samuṭṭhāya so attabhāvasaññito chaphassāyatanakāyo yathā  sīghaṃ  ḍayhati yathā kiṃ aggi viya sanissayaḍāhako taṃyeva  mama santakaṃ attabhāvaṃ ḍahanto yattha uppanno tattheva  pavattati
nti tādisāya tikicchāya niyuttatāya tekicchaṃ  sallakattaṃ bhisakkaṃ taṃ na passāmi ti yo bhisakko etaṃ diṭṭhisallaṃ kilesasallañca uddhareyya uddharanto ca  rajjusadisasaṅkhātāya esanisalākāya pavesetvāna  kantitvā  mantāgadappayogena  sallaṃ tikicchituṃ sakkāti āharitvā yojetabbaṃ vicikicchitanti ca nidassanamattametaṃ sabbassapi kilesasallassa vasena attho veditabbo
ti sattharahito ti vaṇena vinā nti abbhantarasaṅkhātaṃ hadayaṃ nissāya ṭhitaṃ nti apīḷento ahiṃsāti ca pāṭho ahiṃsāya apīḷanenāti  attho ayañhettha saṅkhepattho  ko nu kho kiñci satthaṃ aggahetvā vaṇañca akaronto tato eva sabbagattāni abādhento mama hadayabbhantaragataṃ pīḷājananato anto tudanato anto ruddhanato ca paramattheneva sallabhūtaṃ kilesasallaṃ uddharissatīti
evaṃ dasahi gāthāhi pubbe attanā cintitākāraṃ dassetvā punapi taṃ pakārantarena dassetuṃ tiādimāha tattha ti dhammanimittaṃ dhammahetu ti nipātamattaṃ ti so puggalo uttamo ti  rāgādikilesassa pavāhako ucchinnako ti ko nu kho atigambhīre saṃsāramahoghe patitassa mayhaṃ mā bhāyīti assāsento nibbānathalaṃ taṃsampāpakaṃ ariyamaggahatthañca dasseyya
ti mahati saṃsārarahade ahamasmi sasīsaṃ nimujjanavasena otiṇṇo anupaviṭṭho ti apanetuṃ asakkuṇeyyo rāgādirajo mattikā kaddamo etassāti ahāriyarajamattiko rahado tasmiṃ rahadasmiṃ ahāriyarajamantiketi vā pāṭho antike ṭhitarāgādīsu dunnīharaṇīyarāgādirajeti attho santadosapaṭicchādanalakkhaṇā  parasampattiasahanalakkhaṇā  karaṇuttariyakaraṇalakkhaṇo  cittālasiyalakkhaṇaṃ  kāyālasiyalakkhaṇaṃ nti ime pāpadhammā patthaṭā yaṃ rahadaṃ tasmiṃ māyāusūyasārambhathinamiddhamapatthaṭe makāro cettha padasandhikaro vutto yathāvuttehi imehi pāpadhammehi patthaṭeti attho
nti vacanavipallāsena vuttaṃ bhantasabhāvaṃ uddhaccaṃ meghathanitaṃ meghagajjitaṃ etesanti uddhaccameghathanitā dasavidhā saṃyojanā  eva valāhakā etesanti saṃyojanavalāhakā  mahāudakavāhasadisā rāganissitā micchāsaṅkappā asubhādīsu ṭhitā  maṃ  apāyasamuddameva uddissa kaḍḍhantīti attho
ti taṇhāsoto diṭṭhisoto mānasoto avijjāsoto kilesasototi ime pañcapisotā cakkhudvārādīnaṃ vasena sabbesu rūpādīsu ārammaṇesu savanato rūpataṇhā dhammataṇhātiādinā  sabbabhāgehi vā savanato sabbadhi savanti ti paliveṭhanaṭṭhena saṃsibbanaṭṭhena latā viyāti latā taṇhā ti chahi dvārehi ubbhijjitvā rūpādīsu ārammaṇesu tiṭṭhati ti taṇhādike  sote mama santāne sandante maggasetubandhanena ko purisaviseso nivāreyya nti taṇhālataṃ maggasatthena ko  chindissati
ti tesaṃ sotānaṃ velaṃ setuṃ karotha sannivāraṇaṃ ti ālapanākāradassanaṃ ti udakasoto oḷāriko tassa bālamahājanenapi setuṃ  katvā nivāraṇaṃ sakkā ayaṃ pana manomayo soto sukhumo dunnivāraṇo so yathā udakasoto vaḍḍhanto kūle ṭhitaṃ rukkhaṃ pātetvāva nāseti evaṃ tumhe apāyatīre ṭhite tattha sahasā pātetvā apāyasamuddaṃ pāpento  mā vināseyya mā anayabyasanaṃ pāpeyyāti attho
evaṃ ayaṃ thero purimattabhāve parimadditasaṅkhārattā ñāṇaparipākaṃ gatattā pavattidukkhaṃ upadhārento yathā vicikicchādike saṃkilesadhamme pariggaṇhi tamākāraṃ dassetvā idāni jātasaṃvego kiṃkusalagavesī satthu santikaṃ gato yaṃ visesaṃ adhimucci taṃ dassento tiādimāha tattha ti evaṃ vuttappakārena saṃsāre jātabhayassa  orimatīrato sappaṭibhayato saṃsāravaṭṭato kathaṃ nu kho muñceyyanti  nibbānaṃ  gavesato  sadevakassa lokassa tāṇabhūto kilesasamucchedanī paññā āvudho etassāti  diṭṭhadhammikādiatthena sattānaṃ yathārahaṃ anusāsanato  isisaṅghena aggasāvakādiariyapuggalasamūhena nisevito payirupāsito nti desanāñāṇena suṭṭhu katattā abhisaṅkhatattā  upakkilesavirahitato  saddhāpaññādisārabhūtaṃ  paṭipakkhehi acalanīyato  vipassanāsaṅkhātaṃ sopānaṃ mahoghena vuyhamānassa mayhaṃ satthā pādāsi dadanto ca iminā te sotthi bhavissatīti samassāsento  kathesi
nti tena vipassanāsopānena kāyānupassanādinā laddhabbacatubbidhasāmaññaphalavisesena catubhūmisampannaṃ satipaṭṭhānapāsādaṃ āruhitvā  catusaccadhammaṃ maggañāṇena patiavekkhiṃ paṭivijjhiṃ nti evaṃ paṭividdhasacco yaṃ sakkāye ahaṃ mamāti abhirataṃ pajaṃ titthiyajanaṃ tena parikappitaattānañca pubbe sārato amaññissaṃ nti ariyamagganāvāya abhiruhanūpāyabhūtaṃ yadā vipassanāmaggaṃ yāthāvato addakkhiṃ tato paṭṭhāya taṃ titthiyajanaṃ attānañca  citte aṭṭhapetvā aggahetvā  nibbānasaṅkhātassa amatamahāpārassa  titthabhūtaṃ ariyamaggadassanaṃ sabbehi maggehi sabbehi kusaladhammehi ukkaṭṭhaṃ addakkhiṃ yāthāvato apassinti attho
evaṃ attano anuttaraṃ maggādhigamaṃ pakāsetvā idāni tassa desakaṃ sammāsambuddhaṃ thomento ntiādimāha tattha nti diṭṭhimānādikilesasallaṃ nti ahanti mānaṭṭhānatāya attāti ca laddhanāme attabhāve sambhūtaṃ nti bhavataṇhāsamuṭṭhitaṃ bhavataṇhāsannissayaṃ sā hi diṭṭhimānādīnaṃ sambhavo ti yathāvuttānaṃ pāpadhammānaṃ appavattiyā anuppādāya nti uttamaṃ seṭṭhaṃ ariyaṃ aṭṭhaṅgikaṃ maggaṃ tadupāyañca vipassanāmaggaṃ kathesi
nti anamatagge saṃsāre cirakālaṃ santāne anu anu sayitaṃ kāraṇalābhena uppajjanārahabhāvena thāmagataṃ tato ca cirarattaṃ  santānaṃ ajjhāruyha ṭhitaṃ nti abhijjhākāyaganthādiṃ mama santāne ganthabhūtaṃ kilesavisadosaṃ pavāhano  bhagavā attano desanānubhāvena  parijahāpesi ganthesu hi anavasesato pahīnesu appahīno nāma kileso natthīti


ntiādikā āyasmato raṭṭhapālattherassa gāthā kā uppatti ayaṃ kira padumuttarassa bhagavato uppattito puretarameva haṃsavatīnagare gahapatimahāsālakule nibbattitvā vayappatto pitu accayena gharāvāse patiṭṭhito ratanakoṭṭhāgārakammikena dassitaṃ aparimāṇaṃ kulavaṃsānugataṃ dhanaṃ disvā imaṃ ettakaṃ dhanarāsiṃ mayhaṃ pituayyakapayyakādayo attanā saddhiṃ gahetvā gantuṃ nāsakkhiṃsu mayā pana gahetvā gantuṃ vaṭṭatīti cintetvā kapaṇaddhikādīnaṃ mahādānaṃ adāsi so abhiññālābhiṃ ekaṃ tāpasaṃ upaṭṭhahanto tena devalokādhipacce niyojito yāvajīvaṃ puññāni katvā tato cuto  devaloke nibbattitvā dibbasampattiṃ anubhavanto tattha yāvatāyukaṃ ṭhatvā tato cuto manussaloke bhinnaṃ raṭṭhaṃ sandhāretuṃ samatthassa kulassa ekaputtako hutvā nibbatti
tena  ca samayena padumuttaro bhagavā loke uppajjitvā pavattitavaradhammacakko veneyyasatte nibbānamahānagarasaṅkhātaṃ khemantabhūmiṃ sampāpesi atha so kulaputto anukkamena viññutaṃ patto ekadivasaṃ upāsakehi saddhiṃ vihāraṃ gantvā satthāraṃ dhammaṃ desentaṃ disvā pasannacitto parisapariyante nisīdi tena kho pana samayena satthā ekaṃ bhikkhuṃ saddhāpabbajitānaṃ aggaṭṭhāne ṭhapesi taṃ disvā so pasannamānaso tadatthāya cittaṃ ṭhapetvā satasahassabhikkhuparivutassa bhagavato mahatā sakkārena sattāhaṃ mahādānaṃ pavattetvā paṇidhānaṃ akāsi satthā tassa anantarāyena ijjhanabhāvaṃ disvā anāgate gotamassa nāma sammāsambuddhassa sāsane saddhāpabbajitānaṃ aggo bhavissatīti byākāsi so satthāraṃ bhikkhusaṅghañca vanditvā uṭṭhāyāsanā pakkāmi so tattha yāvatāyukaṃ puññāni katvā tato cavitvā devamanussesu saṃsaranto ito dvenavute kappe phussassa bhagavato kāle satthu vemātikabhātikesu tīsu rājaputtesu satthāraṃ upaṭṭhahantesu tesaṃ puññakiriyāya kiccaṃ akāsi
evaṃ tattha tattha bhave taṃ taṃ bahuṃ kusalaṃ upacinitvā sugatīsuyeva saṃsaranto imasmiṃ buddhuppāde kururaṭṭhe thullakoṭṭhikanigame raṭṭhapālaseṭṭhino gehe nibbatti tassa bhinnaṃ raṭṭhaṃ sandhāretuṃ samatthe kule nibbattattā ti  vaṃsānugatameva nāmaṃ ahosi so mahatā parivārena vaḍḍhanto anukkamena yobbanapatto mātāpitūhi patirūpena dārena saṃyojito mahante ca yase patiṭṭhāpito dibbasampattisadisaṃ sampattiṃ paccanubhoti atha bhagavā kururaṭṭhe janapadacārikaṃ caranto thullakoṭṭhikaṃ anupāpuṇi taṃ sutvā raṭṭhapālo kulaputto satthāraṃ upasaṅkamitvā satthu santike dhammaṃ sutvā paṭiladdhasaddho pabbajitukāmo sattāhaṃ bhattacchedaṃ katvā kicchena kasirena mātāpitaro anujānāpetvā satthāraṃ upasaṅkamitvā pabbajjaṃ yācitvā satthu āṇattiyā aññatarassa therassa santike pabbajitvā yonisomanasikārena kammaṃ karonto vipassanaṃ vaḍḍhetvā arahattaṃ pāpuṇi tena vuttaṃ   
padumuttarassa  bhagavato lokajeṭṭhassa tādino
varanāgo mayā dinno īsādanto urūḷhavā
setacchatto pasobhito sakappano sahatthipo
agghāpetvāna taṃ sabbaṃ saṅghārāmaṃ akārayiṃ
catupaññāsasahassāni pāsāde kārayiṃ ahaṃ
mahoghadānaṃ karitvāna niyyādesiṃ mahesino
anumodi  mahāvīro sayambhū aggapuggalo
sabbe jane hāsayanto desesi amataṃ padaṃ
taṃ me buddho viyākāsi jalajuttaranāmako
bhikkhusaṅghe nisīditvā imā gāthā abhāsatha
catupaññāsasahassāni pāsāde kārayī ayaṃ
kathayissāmi vipākaṃ suṇotha mama bhāsato
aṭṭhārasasahassāni kūṭāgārā bhavissare
byamhuttamamhi nibbattā sabbasoṇṇamayā ca te
paññāsakkhattuṃ devindo devarajjaṃ karissati
aṭṭhapaññāsakkhattuñca cakkavattī bhavissati
kappasatasahassamhi okkākakulasambhavo
gotamo nāma gottena satthā loke bhavissati
devalokā cavitvāna sukkamūlena codito
aḍḍhe kule mahābhoge nibbattissati tāvade
so pacchā pabbajitvāna sukkamūlena codito
raṭṭhapāloti nāmena hessati satthu sāvako
padhānapahitatto so upasanto nirūpadhi
sabbāsave pariññāya nibbāyissatināsavo
uṭṭhāya abhinikkhamma jahitā bhogasampadā
kheḷapiṇḍeva bhogamhi pemaṃ mayhaṃ na vijjati
vīriyaṃ  me dhuradhorayhaṃ yogakkhemādhivāhanaṃ
dhāremi antimaṃ dehaṃ sammāsambuddhasāsane
paṭisambhidā catasso vimokkhāpi ca aṭṭhime
chaḷabhiññā sacchikatā kataṃ buddhassa sāsananti
arahattaṃ pana patvā satthāraṃ anujānāpetvā mātāpitaro passituṃ thullakoṭṭhikaṃ gantvā tattha sapadānaṃ piṇḍāya caranto pitu nivesane ābhidosikaṃ kummāsaṃ labhitvā taṃ amataṃ viya paribhuñjanto pitarā nimantito svātanāya adhivāsetvā dutiyadivase pitu nivesane piṇḍapātaṃ paribhuñjitvā alaṅkatapaṭiyatte itthāgārajane upagantvā kīdisā nāma tā ayyaputta accharāyo yāsaṃ tvaṃ hetu brahmacariyaṃ carasītiādīni  vatvā palobhanakammaṃ kātuṃ āraddhe tassa adhippāyaṃ parivattetvā aniccatādipaṭisaṃyuttaṃ dhammaṃ kathento 

 passa  cittakataṃ bimbaṃ arukāyaṃ samussitaṃ
āturaṃ bahusaṅkappaṃ yassa natthi dhuvaṃ ṭhiti

 passa cittakataṃ rūpaṃ maṇinā kuṇḍalena ca
aṭṭhiṃ tacena onaddhaṃ saha vatthehi sobhati

 alattakakatā pādā mukhaṃ cuṇṇakamakkhitaṃ
alaṃ bālassa mohāya no ca pāragavesino

 aṭṭhāpadakatā kesā nettā añjanamakkhitā
alaṃ bālassa mohāya no ca pāragavesino

 añjanīva navā cittā pūtikāyo alaṅkato
alaṃ bālassa mohāya no ca pāragavesino

 odahi  migavo pāsaṃ nāsadā vāguraṃ migo
bhutvā nivāpaṃ gacchāma kandante migabandhake

 chinno  pāso migavassa nāsadā vāguraṃ migo
bhutvā nivāpaṃ gacchāma socante migaluddaketi  imā gāthā abhāsi
tattha nti cittaṃ kataṃ cittakataṃ vatthābharaṇamālādīhi vicittaṃ katanti attho nti dīghādibhāvena yuttaṭṭhānesu dīghādīhi aṅgapaccaṅgehi maṇḍitaṃ attabhāvaṃ nti navannaṃ vaṇamukhānaṃ lomakūpānañca vasena vissandamānaasuciṃ sabbaso ca arubhūtaṃ vaṇabhūtaṃ arūnaṃ vā kāyaṃ nti tīhi aṭṭhisatehi samussitaṃ nti sabbakālaṃ iriyāpathantarādīhi pariharitabbatāya niccaṃ gilānaṃ nti bālajanena abhūtaṃ āropetvā bahudhā saṅkappitabbaṃ ti yassa kāyassa dhuvabhāvo ṭhitisabhāvo natthi ekaṃsato bhedanavikiraṇaviddhaṃsanadhammoyeva taṃ ti samīpe ṭhitaṃ janaṃ attānameva vā sandhāya vadati
nti sarīraṃ sarīrampi hi aṭṭhiñca paṭicca nhāruñca paṭicca maṃsañca paṭicca cammañca paṭicca ākāso parivārito rūpantveva saṅkhaṃ gacchatītiādīsu  rūpanti vuccati ti sīsūpagādiābharaṇagatena maṇinā kuṇḍalena cittakataṃ nti allacammena pariyonaddhaṃ atirekatisatapabhedaṃ aṭṭhiṃ passāti yojanā kuṇḍalena cāti saddena sesābharaṇālaṅkāre saṅgaṇhāti ti tayidaṃ rūpaṃ maṇinā cittakatampi vatthehi paṭicchāditameva sobhati na apaṭicchāditanti  attho ye pana aṭṭhitacenāti paṭhanti tesaṃ aṭṭhitacenaṃ onaddhaṃ sobhati onaddhattā aṭṭhitacenāti attho
ti alattakena katarañjanā lākhāya saṃrañjitā ti caraṇā nti mukhaṃ cuṇṇakena makkhitaṃ yaṃ maṇḍanamanuyuttā sāsapakakkena mukhapīḷakādīni haritvā loṇamattikāya duṭṭhalohitaṃ haritvā mukhacuṇṇakavilepanaṃ karonti taṃ sandhāya vuttaṃ nti  andhaputhujjanassa  vaṭṭābhiratassa  sammohanāya samatthaṃ tassa cittaṃ mohetuṃ pariyattaṃ pāragavesino pana vivaṭṭābhiratassa no alaṃ na pariyattaṃ
ti  aṭṭhapadākārena katā sañcitā purimabhāge kese kappetvā nalāṭassa paṭicchādanavasena katā kesaracanā aṭṭhapadaṃ nāma yaṃ alakantipi vuccati ti ubhopi nayanāni anto dvīsu antesu ca yathā añjanacchāyā dissati evaṃ añjitañjanāni
ti yathā añjanī añjananāḷikā navā abhinavā mālākammamakaradantādivasena cittā bahi maṭṭhā ujjalā dassanīyā anto pana na dassanīyā hoti evameva tāsaṃ kāyo nhānabbhañjanavatthālaṅkārehi alaṅkato bahi ujjalo anto pana pūti nānappakāraasucīhi bharito tiṭṭhatīti attho
ti oḍḍesi ti migaluddako nti daṇḍavāguraṃ ti na saṅghaṭṭesi nti pāsaṃ nti migānaṃ khādanatthāya khittaṃ tiṇādighāsaṃ upamā kho ayaṃ therena katā atthassa viññāpanāya ayañhettha attho  yathā migānaṃ māraṇatthāya daṇḍavāguraṃ oḍḍetvā tattha nivāpaṃ vikiriya migaluddake nilīne ṭhite tattheko javaparakkamasampanno cheko migo pāsaṃ aphusanto eva yathāsukhaṃ nivāpaṃ khāditvā vañcesi vata migoti migaluddake viravante eva gacchati aparo migo balavā cheko javasampannova tattha gantvā nivāpaṃ khāditvā tattha tattha pāsaṃ chinditvā vañcesi vata migo pāso chinnoti migaluddake socante eva gacchati evaṃ mayampi pubbe puthujjanakāle mātāpitūhi āsajjanatthāya niyyādite bhoge bhuñjitvā tattha tattha asajjamānā nikkhantā idāni pana sabbaso  chinnakilesā apāsā hutvā ṭhitā tehi dinnabhojanaṃ bhuñjitvā tesu socantesu eva gacchāmāti
evaṃ thero migaluddakaṃ viya mātāpitaro hiraññasuvaṇṇaṃ itthāgārañca vāgurajālaṃ viya attanā pubbe bhuttabhoge ca idāni bhuttabhojanañca nivāpatiṇaṃ viya attānaṃ mahāmigaṃ viya ca katvā dasseti imā gāthā vatvā vehāsaṃ abbhuggantvā rañño korabyassa migājinauyyāne maṅgalasilāpaṭṭe nisīdi therassa kira pitā sattasu dvārakoṭṭhakesu aggaḷaṃ dāpetvā  malle āṇāpesi nikkhamituṃ mā detha kāsāyāni apanetvā setakāni nivāsethāti tasmā thero ākāsena  agamāsi atha rājā korabyo therassa tattha nisinnabhāvaṃ sutvā taṃ upasaṅkamitvā sammodanīyaṃ kathaṃ sāraṇīyaṃ vītisāretvā idha bho raṭṭhapāla pabbajanto byādhipārijuññaṃ vā jarābhogañātipārijuññaṃ vā patto pabbajati tvaṃ pana kiñcipi pārijuññaṃ anupagato eva kasmā pabbajitoti pucchi athassa thero upaniyyati loko addhuvo atāṇo loko anabhissaro assako loko sabbaṃ pahāya gamanīyaṃ ūno loko atitto taṇhādāsoti  imesaṃ catunnaṃ dhammuddesānaṃ attānaṃ vivittabhāvaṃ kathetvā tassā desanāya anugītiṃ kathento 

 passāmi loke sadhane manusse laddhāna vittaṃ na dadanti mohā
luddhā dhanaṃ sannicayaṃ karonti bhiyyova kāme abhipatthayanti

 rājā pasayhappathaviṃ vijetvā sasāgarantaṃ mahimāvasanto
oraṃ samuddassa atittarūpo pāraṃ samuddassapi patthayetha

 rājā ca aññe ca bahū manussā avītataṇhā maraṇaṃ upenti
ūnāva hutvāna jahanti dehaṃ kāmehi lokamhi na hatthi titti

 kandanti naṃ ñātī pakiriya kese aho vatā no amarāti cāhu
vatthena naṃ pārutaṃ nīharitvā citaṃ samodhāya tato ḍahanti

 so  ḍayhati sūlehi tujjamāno ekena vatthena pahāya bhoge
na mīyamānassa bhavanti tāṇā ñātī ca mittā atha vā sahāyā

 dāyādakā tassa dhanaṃ haranti satto pana gacchati yenakammaṃ
na mīyamānaṃ dhanamanveti kiñci puttā ca dārā ca dhanañca raṭṭhaṃ

 na  dīghamāyuṃ labhate dhanena na cāpi vittena jaraṃ vihanti
appaṃ hidaṃ jīvitamāhu dhīrā asassataṃ vippariṇāmadhammaṃ

 aḍḍhā  daliddā ca phusanti phassaṃ bālo ca dhīro ca tatheva phuṭṭho
bālo hi bālyā vadhitova seti dhīro ca no vedhati phassaphuṭṭho

 tasmā hi paññāva dhanena seyyā yāya vosānamidhādhigacchati
abyositattā hi bhavābhavesu pāpāni kammāni karoti mohā

 upeti gabbhañca parañca lokaṃ saṃsāramāpajja paramparāya
tassappapañño abhisaddahanto upeti gabbhañca parañca lokaṃ

 coro yathā sandhimukhe gahīto sakammunā haññati pāpadhammo
evaṃ pajā pecca paramhi loke sakammunā haññati pāpadhammo

 kāmā  hi citrā madhurā manoramā virūparūpena mathenti cittaṃ
ādīnavaṃ kāmaguṇesu disvā tasmā ahaṃ pabbajitomhi rāja

 dumapphalānīva patanti māṇavā daharā ca vuḍḍhā ca sarīrabhedā
etampi disvā pabbajitomhi rāja apaṇṇakaṃ sāmaññameva seyyo

 saddhāyāhaṃ pabbajito upeto jinasāsane
avañjhā mayhaṃ pabbajjā anaṇo bhuñjāmi bhojanaṃ

 kāme ādittato disvā jātarūpāni satthato
gabbhavokkantito dukkhaṃ nirayesu mahabbhayaṃ

 etamādīnavaṃ  ñatvā saṃvegaṃ alabhiṃ tadā
sohaṃ viddho tadā santo sampatto āsavakkhayaṃ

 pariciṇṇo mayā satthā kataṃ buddhassa sāsanaṃ
ohito garuko bhāro bhavanetti samūhatā

 yassatthāya pabbajito agārasmānagāriyaṃ
so me attho anuppatto sabbasaṃyojanakkhayoti  imā gāthā avoca
tattha ti ahaṃ mahārāja imasmiṃ loke  dhanasampanne aḍḍhe manusse passāmi te pana  dhanaṃ labhitvā bhogasampattiyaṃ ṭhitā samaṇabrāhmaṇādīsu kassaci kiñcipi na dadanti kasmā  kammassakatāpaññāya abhāvato  lobhābhibhūtā yathāladdhaṃ dhanaṃ  sabbaso nicetabbaṃ nidhetabbaṃ karonti  yathādhigatakāmato upari  kāmaguṇe tathāhaṃ edise ca bhoge paṭilabheyyanti  paccāsīsanti tajjañca vāyāmaṃ karonti
bhiyyo  kāmapatthanāya udāharaṇaṃ dassento tiādimāha tattha ti attano vaṃsānugataṃ pathaviṃ balakkārena abhivijiya ti pasāsento ti anavasesaṃ samuddassa orabhāgaṃ labhitvāpi tena atittarūpo  dīpantarampi patthayeyya
ti avigatataṇhā ti aparipuṇṇamanorathāva ti taṇhāvipannānaṃ imasmiṃ loke vatthukāmehi titti nāma natthi
nti matapurisaṃ uddissa tassa guṇe kittentā kandanaṃ karonti ti aho vata amhākaṃ ñātī amarā siyunti ca kathenti gāthāsukhatthañhettha vatāiti dīghaṃ katvā vuttaṃ
ti so matasatto chavaḍāhakehi sammā jhāpetuṃ sūlehi tujjamāno ti parittāṇakarā
nti yathākammaṃ nti dhanāyitabbaṃ yaṃkiñci vatthu puna nti hiraññasuvaṇṇaṃ sandhāya vadati
ntiādinā kāmaguṇassa jarāya ca paṭikārābhāvaṃ vatvā puna tassa ekantikabhāvaṃ dassetuṃ tiādi vuttaṃ ti  aniṭṭhaphassaṃ phusanti pāpuṇanti tattha aḍḍhadaliddatā akāraṇanti dasseti ti yathā bālo iṭṭhāniṭṭhasamphassaṃ phuṭṭho tatheva dhīro iṭṭhāniṭṭhaphassaṃ phuṭṭho hoti na ettha bālapaṇḍitānaṃ koci viseso ayaṃ pana viseso ti bālapuggalo kenaci dukkhadhammena phuṭṭho socanto kilamanto urattāḷiṃ kandanto bālabhāvena vadhito pīḷitova hutvā seti sayati ito cito ca āvaṭṭanto vivaṭṭanto virodhento ti  pana paṇḍito dukkhasamphassena samphuṭṭho na vedhati kampanamattampi tassa na hotīti
ti  yasmā bālapaṇḍitānaṃ lokadhamme edisī pavatti ti paññāva dhanato pāsaṃsatarā yāya paññāya vosānaṃ bhavassa  pariyosānabhūtaṃ nibbānaṃ adhigacchati ti anadhigataniṭṭhattā ti mahantāmahantesu bhavesu
ti yo pāpāni katvā aparāparaṃ saṃsaraṇamāpajjitvā upeti gabbhañca parañca lokaṃ gabbhaseyyāya paralokuppattiyā ca na muccati  pāpakammakārino puggalassa kiriyaṃ  attā ca me hotīti pattiyāyanto aññopi  bālo yathā paṭipajjitvā upeti gabbhañca parañca lokaṃ na tato parimuccati
ti yathā coro pāpadhammo gharasandhiṃ chindanto sandhimukhe ārakkhakapurisehi gahito  tena attano sandhicchedakammunā kāraṇabhūtena kasādīhi tāḷanādivasena  rājapurisehi bādhiyyati bajjhati ca ti evamayaṃ sattaloko idha pāpāni karitvā  patvā tena kammunā  nirayādīsu haññati pañcavidhabandhanakammakāraṇādivasena bādhiyyati
evametāhi ekādasahi gāthāhi yathārahaṃ cattāro dhammuddese pakāsetvā idāni kāmesu saṃsāre ca ādīnavaṃ disvā saddhāya attano pabbajitabhāvaṃ pabbajitakiccassa ca matthakappattiṃ vibhāvento tiādimāha tattha ti vatthukāmā manāpiyā rūpādayo dhammā kilesakāmā sabbepi rāgappabhedā idha pana vatthukāmā veditabbā te hi rūpādivasena anekappakāratāya  lokassādavasena iṭṭhākāratāya  bālaputhujjanānaṃ manaṃ  ramentīti ti vividharūpena anekavidhasabhāvenāti attho te hi rūpādivasena citrā nīlādivasena vividharūpā evaṃ tena virūparūpena tathā tathā assādaṃ dassetvā  pabbajjāya abhiramituṃ na dentīti iminā appassādabahudukkhatādinā  taṃnimittaṃ ahaṃ pabbajito amhi dumapphalāni  pakkakāle aparipakkakāle ca yattha katthaci parūpakkamato sarasato vā patanti evaṃ sattā daharā ca vuḍḍhā ca sarīrassa bhedā patantiyeva ti evaṃ aniccatampi paññācakkhunā disvā na kevalaṃ appassādatāditāya ādīnavamevāti adhippāyo nti aviraddhanakaṃ  samaṇabhāvova  uttaritaro
ti kammaṃ kammaphalaṃ buddhasubuddhataṃ dhammasudhammataṃ saṅghasuppaṭipattiñca saddahitvā ti satthu sāsane sammāpaṭipattiṃ upagato  arahattassa adhigatattā tato eva  nikkilesavasena sāmibhāvato sāmiparibhogena paribhuñjanato
ti vatthukāme kilesakāme ca ekādasahi aggīhi ādittabhāvato disvā ti katākatappabhedā sabbasuvaṇṇavikatiyo anatthāvahatāya nisitasatthato nti gabbhavokkantito paṭṭhāya sabbasaṃsārapavattidukkhaṃ nti saussadesu aṭṭhasu mahānirayesu labbhamānaṃ mahābhayañca sabbattha disvāti yojanā
ti etaṃ kāmānaṃ ādittatādiṃ saṃsāre ādīnavaṃ dosaṃ ñatvā ti tasmiṃ satthu santike dhammassa sutakāle bhavādike saṃvegaṃ alatthaṃ ti tasmiṃ gahaṭṭhakāle rāgasallādīhi viddho samāno idāni satthu sāsanaṃ āgamma sampatto āsavakkhayaṃ viddho vā cattāri saccāni paṭividdhoti attho sesaṃ antarantarādīsu vuttattā suviññeyyameva
evaṃ thero rañño korabyassa dhammaṃ desetvā satthu santikameva gato satthā ca aparabhāge ariyagaṇamajjhe nisinno theraṃ saddhāpabbajitānaṃ aggaṭṭhāne ṭhapesīti


tiādikā āyasmato mālukyaputtassa gāthā imassa āyasmato vatthu heṭṭhā chakkanipāte  vuttameva tā pana gāthā therena arahatte patiṭṭhitena ñātīnaṃ dhammadesanāvasena bhāsitā idha pana puthujjanakāle sādhu me bhante bhagavā saṃkhittena dhammaṃ desetūti yācitena satthārā taṃ kiṃ maññasi mālukyaputta ye te cakkhuviññeyyā rūpā adiṭṭhā adiṭṭhapubbā na ca passasi na ca te hoti passeyyanti atthi te tattha chando vā rāgo vā pemaṃ vāti no hetaṃ bhante ye te sotaviññeyyā saddā  ghānajivhākāyamanoviññeyyā dhammā aviññātā aviññātapubbā na ca vijānāsi na ca te hoti vijāneyyanti atthi te tattha chando vā rāgo vā pemaṃ vāti no hetaṃ bhante ettha ca te mālukyaputta diṭṭhasutamutaviññātabbesu dhammesu diṭṭhe diṭṭhamattaṃ bhavissati sute sutamattaṃ mute mutamattaṃ viññāte viññātamattaṃ bhavissati yato kho te mālukyaputta diṭṭhasutamutaviññātabbesu dhammesu diṭṭhe diṭṭhamattaṃ sute sutamattaṃ mute mutamattaṃ viññāte viññātamattaṃ bhavissati tato tvaṃ mālukyaputta na tena yato tvaṃ mālukyaputta na tena tato tvaṃ mālukyaputta na tattha yato tvaṃ mālukyaputta na tattha tato tvaṃ mālukyaputta nevidha na huraṃ na ubhayamantarena esevanto dukkhassāti  saṃkhittena dhamme desite tassa dhammassa sādhukaṃ uggahitabhāvaṃ pakāsentena 

 rūpaṃ disvā sati muṭṭhā piyaṃ nimittaṃ manasi karoto
sārattacitto vedeti tañca ajjhosa tiṭṭhati

 tassa vaḍḍhanti vedanā anekā rūpasambhavā
abhijjhā ca vihesā ca cittamassūpahaññati
evamācinato dukkhaṃ ārā nibbāna vuccati

 saddaṃ sutvā sati muṭṭhā piyaṃ nimittaṃ manasi karoto
sārattacitto vedeti tañca ajjhosa tiṭṭhati

 tassa  vaḍḍhanti vedanā anekā saddasambhavā
abhijjhā ca vihesā ca cittamassūpahaññati
evamācinato dukkhaṃ ārā nibbāna vuccati

 gandhaṃ  ghatvā sati muṭṭhā piyaṃ nimittaṃ manasi karoto
sārattacitto vedeti tañca ajjhosa tiṭṭhati

 tassa vaḍḍhanti vedanā anekā gandhasambhavā
abhijjhā ca vihesā ca cittamassūpahaññati
evamācinato dukkhaṃ ārā nibbāna vuccati

 rasaṃ bhotvā sati muṭṭhā piyaṃ nimittaṃ manasi karoto
sārattacitto vedeti tañca ajjhosa tiṭṭhati

 tassa vaḍḍhanti vedanā anekā rasasambhavā
abhijjhā ca vihesā ca cittamassūpahaññati
evamācinato dukkhaṃ ārā nibbāna vuccati

 phassaṃ  phussa sati muṭṭhā piyaṃ nimittaṃ manasi karoto
sārattacitto vedeti tañca ajjhosa tiṭṭhati

 tassa vaḍḍhanti vedanā anekā phassasambhavā
abhijjhā ca vihesā ca cittamassūpahaññati
evamācinato dukkhaṃ ārā nibbāna vuccati

 dhammaṃ ñatvā sati muṭṭhā piyaṃ nimittaṃ manasi karoto
sārattacitto vedeti tañca ajjhosa tiṭṭhati

 tassa vaḍḍhanti vedanā anekā dhammasambhavā
abhijjhā ca vihesā ca cittamassūpahaññati
evamācinato dukkhaṃ ārā nibbāna vuccati

 na so rajjati rūpesu rūpaṃ disvā paṭissato
virattacitto vedeti tañca nājjhosa tiṭṭhati

 yathāssa  passato rūpaṃ sevato cāpi vedanaṃ
khīyati nopacīyati evaṃ so caratī sato
evaṃ apacinato dukkhaṃ santike nibbāna vuccati

 na so rajjati saddesu saddaṃ sutvā paṭissato
virattacitto vedeti tañca nājjhosa tiṭṭhati

 yathāssa suṇato saddaṃ sevato cāpi vedanaṃ
khīyati nopacīyati evaṃ so caratī sato
evaṃ apacinato dukkhaṃ santike nibbāna vuccati

 na so rajjati gandhesu gandhaṃ ghatvā paṭissato
virattacitto vedeti tañca nājjhosa tiṭṭhati

 yathāssa ghāyato gandhaṃ sevato cāpi vedanaṃ
khīyati nopacīyati evaṃ so caratī sato
evaṃ apacinato dukkhaṃ santike nibbāna vuccati

 na so rajjati rasesu rasaṃ bhotvā paṭissato
virattacitto vedeti tañca nājjhosa tiṭṭhati

 yathāssa sāyato rasaṃ sevato cāpi vedanaṃ
khīyati nopacīyati evaṃ so caratī sato
evaṃ apacinato dukkhaṃ santike nibbāna vuccati

 na so rajjati phassesu phassaṃ phussa paṭissato
virattacitto vedeti tañca nājjhosa tiṭṭhati

 yathāssa  phusato phassaṃ sevato cāpi vedanaṃ
khīyati nopacīyati evaṃ so caratī sato
evaṃ apacinato dukkhaṃ santike nibbāna vuccati

 na so rajjati dhammesu dhammaṃ ñatvā paṭissato
virattacitto vedeti tañca nājjhosa tiṭṭhati

 yathāssa  vijānato dhammaṃ sevato cāpi vedanaṃ
khīyati nopacīyati evaṃ so caratī sato
evaṃ apacinato dukkhaṃ santike nibbāna vuccatīti 
imā gāthā abhāsi
tattha ti cakkhuviññeyyaṃ rūpaṃ cakkhudvārena upalabhitvā ti tasmiṃ rūpe diṭṭhamatte eva aṭṭhatvā subhanimittaṃ manasi karoto subhākāraggahaṇavasena ayoniso manasi karoto sati muṭṭhā hoti tathā ca sati  taṃ rūpārammaṇaṃ ratto giddho gadhito hutvā anubhavati assādeti abhinandati tathābhūto ca ti tañca rūpārammaṇaṃ ajjhosāya sukhaṃ sukhanti abhinivissa gilitvā pariniṭṭhāpetvā tiṭṭhati
ti tassa evarūpassa puggalassa  rūpasambhavā rūpārammaṇā sukhādibhedena anekā vedanā kilesuppattihetubhūtā vaḍḍhanti ti piyarūpe sārajjanavasena uppajjamānāya abhijjhāya apiyarūpe byāpajjanavasena piyarūpasseva vipariṇāmaññathābhāvāya uppajjamānāya sokādilakkhaṇāya vihesāya ca assa puggalassa cittaṃ upahaññati bādhīyati nti vuttākārena taṃ taṃ vedanassādavasena bhavābhisaṅkhāraṃ ācinato vaṭṭadukkhaṃ pavattati tenāha bhagavā  vedanāpaccayā taṇhā dukkhakkhandhassa samudayo hotīti  tathābhūtassa  ārakā dūre nibbānaṃ vuccati tassa taṃ dullabhanti attho tiādigāthāsupi vuttanayeneva attho veditabbo tattha ti ghāyitvā ti sāyitvā ti phusitvā ti dhammārammaṇaṃ vijānitvā
evaṃ chadvāragocare sārajjantassa vaṭṭaṃ dassetvā idāni tattha virajjantassa vivaṭṭaṃ dassento tiādimāha tattha ti  yo puggalo rūpaṃ disvā āpāthagataṃ  rūpārammaṇaṃ cakkhudvārikena viññāṇasantānena gahetvā catusampajaññavasena sampajānakāritāya paṭissato hoti so rūpārammaṇesu na rajjati rāgaṃ na janeti aññadatthu virattacitto vedeti rūpārammaṇamhi samudayādito yathābhūtaṃ pajānanto nibbindati nibbindanto taṃ tatthuppannavedanañca virattacitto vedeti tathābhūto ca ti taṃ rūpārammaṇaṃ sammadeva virattacittatāya ajjhosāya na tiṭṭhati etaṃ mama esohamasmi eso me attāti taṇhāmānadiṭṭhivasena nābhinivisati
nti assa yogino yathā tattha abhijjhādayo nappavattanti evaṃ aniccādito rūpaṃ passantassa nti taṃ ārabbha uppannaṃ vedanaṃ taṃsampayuttadhamme ca gocarasevanāya sevato cāpi ti sabbaṃ kilesavaṭṭaṃ parikkhayaṃ pariyādānaṃ gacchati ti na upaciyati na ācayaṃ gacchati ti evaṃ kilesāpanayanapaṭipattiyā sato sampajāno hutvā carati viharati nti vuttanayena apacayagāminiyā maggapaññāya sakalaṃ vaṭṭadukkhaṃ apacinantassa ti saupādisesaanupādisesanibbānadhātusamīpe evāti vuccati asaṅkhatāya dhātuyā sacchikatattā tiādīsupi imināva nayena attho veditabbo
evaṃ  thero imāhi gāthāhi satthu ovādassa attanā upadhāritabhāvaṃ pavedetvā uṭṭhāyāsanā satthāraṃ vanditvā gato nacirasseva vipassanaṃ vaḍḍhetvā arahattaṃ pāpuṇīti


tiādikā āyasmato selattherassa gāthā kā uppatti ayaṃ kira padumuttarabhagavato kāle kulagehe nibbattitvā viññutaṃ patto gaṇapāmokkho hutvā tīṇi purisasatāni samādapetvā tehi saddhiṃ satthu gandhakuṭiṃ kāretvā katapariyositāya gandhakuṭiyā  sabhikkhusaṅghassa bhagavato mahādānaṃ pavattetvā satthāraṃ bhikkhū ca ticīvarena acchādesi so tena puññakammena ekaṃ buddhantaraṃ devaloke eva vasitvā tato cuto devamanussesu saṃsaranto imasmiṃ  buddhuppāde aṅguttarāpesu āpaṇe nāma brāhmaṇagāme brāhmaṇakule nibbattitvā ti laddhanāmo ahosi so vayappatto tīsu vedesu brāhmaṇasippesu ca nipphattiṃ gantvā tīṇi māṇavakasatāni mante vācento āpaṇe paṭivasati tena ca samayena satthā sāvatthito nikkhamitvā aḍḍhateḷasahi bhikkhusatehi saddhiṃ aṅguttarāpesu cārikaṃ caranto selassa antevāsikānañca ñāṇaparipākaṃ disvā aññatarasmiṃ vanasaṇḍe viharati atha keṇiyo nāma jaṭilo satthu āgamanaṃ sutvā tattha gantvā saddhiṃ bhikkhusaṅghena satthāraṃ svātanāya nimantetvā sake assame pahūtaṃ khādanīyaṃ bhojanīyaṃ paṭiyādeti tasmiñca samaye selo brāhmaṇo saddhiṃ tīhi māṇavakasatehi jaṅghāvihāraṃ anuvicaranto keṇiyassa assamaṃ pavisitvā jaṭile kaṭṭhaphālanuddhanasampādanādinā dānūpakaraṇaṃ sajjente disvā kiṃ nu kho te keṇiya mahāyañño paccupaṭṭhitotiādiṃ pucchitvā tena buddho bhagavā mayā svātanāya nimantitoti vutte buddhoti vacanaṃ sutvāva haṭṭho udaggo pītisomanassajāto tāvadeva māṇavakehi saddhiṃ satthāraṃ upasaṅkamitvā katapaṭisanthāro ekamantaṃ nisinno bhagavato kāye bāttiṃsamahāpurisalakkhaṇāni disvā imehi lakkhaṇehi samannāgato rājā vā hoti cakkavattī buddho vā loke vivaṭṭacchado ayaṃ pana pabbajito no ca kho naṃ jānāmi buddho vā no vā sutaṃ kho pana metaṃ brāhmaṇānaṃ vuddhānaṃ mahallakānaṃ ācariyapācariyānaṃ bhāsamānānaṃ ye te bhavanti arahanto sammāsambuddhā  te sake vaṇṇe bhaññamāne attānaṃ pātukarontīti asammāsambuddho hi sammukhe ṭhatvā buddhaguṇehi abhitthavīyamāno sārajjati maṅkubhāvaṃ āpajjati avesārajjappattatāya ananuyogakkhamattā yaṃnūnāhaṃ samaṇaṃ gotamaṃ sammukhā sāruppāhi gāthāhi abhitthaveyyanti evaṃ pana cintetvā 

 paripuṇṇakāyo suruci sujāto cārudassano
suvaṇṇavaṇṇosi bhagavā susukkadāṭhosi vīriyavā

 narassa  hi sujātassa ye bhavanti viyañjanā
sabbe te tava kāyasmiṃ mahāpurisalakkhaṇā

 pasannanetto sumukho brahā uju patāpavā
majjhe samaṇasaṅghassa ādiccova virocasi

 kalyāṇadassano bhikkhu kañcanasannibhattaco
kiṃ te samaṇabhāvena evaṃ uttamavaṇṇino

 rājā arahasi bhavituṃ cakkavattī rathesabho
cāturanto vijitāvī jambusaṇḍassa issaro

 khattiyā  bhogī rājāno anuyantā bhavanti te
rājābhirājā manujindo rajjaṃ kārehi gotamāti 
chahi gāthāhi bhagavantaṃ abhitthavi
tattha ti abhibyattarūpānaṃ dvattiṃsāya mahāpurisalakkhaṇānaṃ paripuṇṇatāya ahīnaṅgapaccaṅgatāya ca paripuṇṇasarīro ti sundarasarīrappabho ti ārohapariṇāhasampattiyā saṇṭhānasampattiyā ca sunibbatto ti sucirampi passantānaṃ atittijanakaṃ appaṭikkūlaṃ ramaṇīyaṃ cāru eva dassanaṃ assāti cārudassano keci panāhu cārudassanoti sundaranettoti ti suvaṇṇasadisavaṇṇo ti bhavasi idaṃ padaṃ paripuṇṇakāyo asītiādinā sabbapadehi yojetabbaṃ ti suṭṭhu sukkadāṭho bhagavato hi dāṭhāhi candakiraṇā viya dhavalarasmiyo niccharanti ti vīriyapāramīpāripūriyā caturaṅgasamannāgatavīriyādhiṭṭhānato catubbidhassa sammappadhānassa sampattiyā ca atisayayutto
ti samatiṃsāya pāramīnaṃ ariyassa vā cakkavattīvattassa paripūritattā suṭṭhu sammadeva jātassa narassa mahāpurisassāti attho ti ye mahāpurisabhāvaṃ loke aggapuggalabhāvaṃ  byañjayantīti ti laddhavohārasuppatiṭṭhitapādatādibāttiṃsamahāpurisalakkhaṇasaṅkhātā tambanakhatuṅganakhatādiasītianubyañjanasaṅkhātā  ca rūpaguṇā te anavasesā tava kāyasmiṃ santīti vacanaseso
ti pubbe vuttabyañjanāneva vacanantarena nigamento āha
idāni tesu lakkhaṇesu attanā abhirucitehi lakkhaṇehi bhagavantaṃ thomento tiādimāha bhagavā hi pañca vaṇṇapasādasampattiyā  paripuṇṇacandamaṇḍalasadisamukhatāya  ārohapariṇāhasampattiyā  brahmujugattatāya  jutimantatāya 
idāni tameva patāpavantataṃ ādiccūpamāya vibhāvento tiādimāha tattha ti yathā ādicco uggacchanto sabbaṃ tamagataṃ  vidhametvā ālokaṃ karonto virocati evaṃ tvampi anto ceva bahi ca sabbaṃ avijjātamaṃ viddhaṃsetvā ñāṇālokaṃ karonto virocasi
dassanīyarūpatāya aṅgīgatānaṃ dassanasampattīnaṃ āvahanato kalyāṇehi pañcahi dassanehi samannāgatattā ca ti uttamavaṇṇasampannassa
ti cakkaratanaṃ vatteti catūhi sampatticakkehi vatteti tehi ca pare vatteti parahitāya iriyāpathacakkānaṃ vatto etasmiṃ atthīti cakkavattī atha vā catūhi acchariyadhammehi ca saṅgahavatthūhi ca samannāgamena parehi anabhibhavanīyassa āṇācakkassa vatto etasmiṃ atthītipi cakkavattī ti rathikesu ājānīyausabhapuriso mahārathikoti attho ti catusamuddantāya pathaviyā issaro ti vijitavijayo ti jambudīpassa pākaṭena hi issariyāni dassento evamāha cakkavattī pana saparittadīpānaṃ catunnampi mahādīpānaṃ issarova
ti  jātikhattiyā ti bhogiyā ti ye keci rajjaṃ kārentā ti anugāmino sevakā ti rājūnaṃ pūjanīyo rājā hutvā cakkavattīti adhippāyo ti manussādhipati manussānaṃ paramissaroti attho
evaṃ selena vutte bhagavā ye te bhavanti arahanto sammāsambuddhā te sake vaṇṇe bhaññamāne attānaṃ pātukarontīti imaṃ selassa manorathaṃ pūrento 

 rājāhamasmi sela  dhammarājā anuttaro
dhammena cakkaṃ vattemi cakkaṃ appaṭivattiyanti  imaṃ gāthamāha
tatrāyaṃ  adhippāyo  yaṃ maṃ tvaṃ sela yācasi rājā arahasi bhavituṃ cakkavattīti ettha appossukko hohi  sati ca rājatte yathā añño rājā samānopi yojanasataṃ vā anusāsati dve tīṇi cattāri pañca yojanasatāni vā yojanasahassaṃ vā cakkavattī hutvāpi catudīpapariyantamattaṃ vā nāhamevaṃ paricchinnavisayo ahañhi  bhavaggato avīcipariyantaṃ katvā tiriyaṃ aparimeyyalokadhātuyo anusāsāmi yāvatā hi apadādibhedā sattā ahaṃ tesaṃ aggo na hi me koci sīlena vā  vimuttiñāṇadassanena vā sadiso natthi kuto bhiyyo svāhaṃ evaṃ dhammarājā anuttaro anuttareneva catusatipaṭṭhānādibhedabodhipakkhiyasaṅkhātena  idaṃ pajahatha idaṃ upasampajja viharathātiādinā āṇācakkaṃ idaṃ kho pana bhikkhave dukkhaṃ ariyasaccantiādinā  pariyattidhammena dhammacakkameva vā nti yaṃ cakkaṃ appaṭivattiyaṃ hoti samaṇena vā kenaci vā lokasminti
evaṃ attānamāvikarontaṃ bhagavantaṃ disvā pītisomanassajāto selo puna daḷhīkaraṇatthaṃ 

 sambuddho  paṭijānāsi  dhammarājā anuttaro
dhammena cakkaṃ vattemi iti bhāsatha gotama

 ko nu senāpati bhoto sāvako satthuranvayo
ko tetamanuvatteti dhammacakkaṃ pavattitanti  gāthādvayamāha
tattha ti dhammarañño bhoto dhammena pavattitassa cakkassa anupavattanako senāpati ko nūti pucchi
tena ca samayena bhagavato dakkhiṇapasse āyasmā sāriputto nisinno hoti suvaṇṇapuñjo viya siriyā sobhamāno taṃ dassento bhagavā 

 mayā pavattitaṃ cakkaṃ  dhammacakkaṃ anuttaraṃ
sāriputto anuvatteti anujāto tathāgatanti  gāthamāha
tattha nti tathāgataṃ anujāto tathā gatena hetunā ariyāya jātiyā jātoti attho
evaṃ ko nu senāpati bhototi selena vuttapañhaṃ byākaritvā yaṃ selo āha sambuddho paṭijānāsīti tattha naṃ nikkaṅkhaṃ kātukāmo nāhaṃ paṭiññāmatteneva paṭijānāmi api cāhaṃ iminā kāraṇena buddhoti ñāpetuṃ 

 abhiññeyyaṃ  abhiññātaṃ bhāvetabbañca bhāvitaṃ
pahātabbaṃ pahīnaṃ me tasmā buddhosmi brāhmaṇāti  gāthamāha
tattha nti cattāri saccāni cattāri ariyasaccāni catunnañhi saccānaṃ ariyasaccānañca sāmaññaggahaṇametaṃ yadidaṃ abhiññeyyanti tattha ariyasaccesu yaṃ bhāvetabbaṃ maggasaccaṃ yañca pahātabbaṃ samudayasaccaṃ tadubhayaggahaṇena  tesaṃ phalabhūtāni nirodhasaccadukkhasaccānipi gahitāneva honti hetuggahaṇeneva phalasiddhito tena tattha sacchikātabbaṃ sacchikataṃ pariññeyyaṃ pariññātanti idampi vuttameva hoti abhiññeyyaṃ abhiññātanti vā iminā ca sabbassapi ñeyyassa abhiññātasambuddhabhāvaṃ uddesavasena pakāsetvā tadekadesaṃ niddesavasena dassento ntiādimāha atha vā nti iminā attano ñāṇapahānasampadākittanamukhena taṃmūlakattā sabbepi buddhaguṇā kittitā hontīti āha ti abhiññeyyaabhiññātaggahaṇena hi sabbaso vijjāvimuttīnaṃ gahitattā saphalaṃ catusaccabhāvaṃ saddhiṃ hetusampattiyā dassento bujjhitabbaṃ sabbaṃ bujjhitvā buddho jātosmīti ñāyena hetunā attano buddhabhāvaṃ vibhāveti
evaṃ nippariyāyena attānaṃ pātukaritvā attani kaṅkhāvitaraṇatthaṃ brāhmaṇaṃ ussāhento 

 vinayassu mayi kaṅkhaṃ adhimuccassu brāhmaṇa
dullabhaṃ dassanaṃ hoti sambuddhānaṃ abhiṇhaso

 yesaṃ ve dullabho loke pātubhāvo abhiṇhaso
sohaṃ brāhmaṇa buddhosmi sallakatto anuttaro

 brahmabhūto atitulo mārasenappamaddano
sabbāmitte vase katvā modāmi akutobhayoti  gāthattayamāha
tattha ti vinehi chinda nti vicikicchaṃ ti adhimokkhaṃ kara sammāsambuddhoti saddaha nti yato kappānaṃ asaṅkhyeyyampi buddhasuñño loko hoti ti rāgādisallakattano ti seṭṭhabhūto ti tulaṃ atīto nirupamoti attho ti kāmā te paṭhamā senāti  evaṃ āgatāya mārasenāya pamaddano ti khandhakilesābhisaṅkhāramaccudevaputtamārasaṅkhāte sabbapaccatthike  ti attano  vase katvā ti kutoci nibbhayo samādhisukhena phalanibbānasukhena ca modāmi
evaṃ  vutte selo brāhmaṇo tāvadeva bhagavati sañjātapasādo pabbajjāpekkho hutvā 

 idaṃ bhonto nisāmetha yathā bhāsati cakkhumā
sallakatto mahāvīro sīhova nadatī vane

 brahmabhūtaṃ atitulaṃ mārasenappamaddanaṃ
ko disvā nappasīdeyya api kaṇhābhijātiko

 yo maṃ icchati anvetu yo vā nicchati gacchatu
idhāhaṃ pabbajissāmi varapaññassa santiketi 
gāthattayamāha yathā taṃ paripākagatāya upanissayasampattiyā codiyamāno
tattha ti nīcajātiko tamotamaparāyaṇabhāve ṭhito
tato tepi māṇavakā hetusampannatāya tattheva pabbajjāpekkhā hutvā 

 etaṃ ce ruccati bhoto sammāsambuddhasāsanaṃ
mayampi pabbajissāma varapaññassa santiketi 
gāthamāhaṃsu yathā taṃ tena saddhiṃ katādhikārā kulaputtā
atha selo tesu māṇavakesu tuṭṭhacitto te dassento pabbajjañca yācamāno 

 brāhmaṇā tisatā ime yācanti pañjalīkatā
brahmacariyaṃ carissāma bhagavā tava santiketi  gāthamāha
tato  bhagavā yasmā selo heṭṭhā vuttanayena padumuttarassa bhagavato kāle tesaṃyeva tiṇṇaṃ purisasatānaṃ gaṇajeṭṭho hutvā ropitakusalamūlo idāni pacchimabhavepi tesaṃyeva ācariyo hutvā  nibbatto ñāṇañcassa tesañca paripakkaṃ ehibhikkhubhāvassa ca upanissayo atthi tasmā te sabbeva ehibhikkhubhāvena pabbajjāya pabbājento 

 svākhātaṃ brahmacariyaṃ  sandiṭṭhikamakālikaṃ
yattha amoghā pabbajjā appamattassa sikkhatoti  gāthamāha
tattha nti paccakkhaṃ nti maggānantaraphaluppattito na kālantare pattabbaphalaṃ ti yaṃnimittā  maggabrahmacariyanimittā hi pabbajjā amoghā anipphalā yatthāti vā yasmiṃ sāsane  sativippavāsarahitassa tīsu sikkhāsu 
evañca vatvā etha bhikkhavoti bhagavā avoca tāvadeva te sabbe iddhimayapattacīvaradharā hutvā saṭṭhivassikattherā viya bhagavantaṃ abhivādetvā parivāresuṃ so evaṃ pabbajitvā vipassanāya kammaṃ karonto sattame divase sapariso arahattaṃ pāpuṇi tena vuttaṃ   
nagare haṃsavatiyā vīthisāmī ahosahaṃ
mama ñātī samānetvā idaṃ vacanamabraviṃ
buddho loke samuppanno puññakkhetto anuttaro
āsi so sabbalokassa āhutīnaṃ paṭiggaho
khattiyā negamā ceva mahāsālā ca brāhmaṇā
pasannacittā sumanā pūgadhammaṃ akaṃsu te
hatthārohā anīkaṭṭhā rathikā pattikārakā
pasannacittā sumanā pūgadhammaṃ akaṃsu te
uggā  ca rājaputtā ca vesiyānā ca brāhmaṇā
pasannacittā sumanā pūgadhammaṃ akaṃsu te
āḷārikā kappakā ca nhāpakā mālakārakā
pasannacittā sumanā pūgadhammaṃ akaṃsu te
rajakā pesakārā ca cammakārā ca nhāpitā
pasannacittā sumanā pūgadhammaṃ akaṃsu te
usukārā  bhamakārā cammakārā ca tacchakā
pasannacittā sumanā pūgadhammaṃ akaṃsu te
kammārā soṇṇakārā ca tipulohakarā tathā
pasannacittā sumanā pūgadhammaṃ akaṃsu te
bhatakā ceṭakā ceva dāsakammakarā bahū
yathāsakena thāmena pūgadhammaṃ akaṃsu te
udahārā kaṭṭhahārā kassakā tiṇahārakā
yathāsakena thāmena pūgadhammaṃ akaṃsu te
pupphikā mālikā ceva paṇṇikā phalahārakā
yathāsakena thāmena pūgadhammaṃ akaṃsu te
gaṇikā kumbhadāsī ca pūvikā macchikāpi ca
yathāsakena thāmena pūgadhammaṃ akaṃsu te
etha sabbe samāgantvā gaṇaṃ bandhāma ekato
adhikāraṃ karissāma puññakkhette anuttare
te me sutvāna vacanaṃ gaṇaṃ bandhiṃsu tāvade
upaṭṭhānasālaṃ sukataṃ bhikkhusaṅghassa kārayuṃ
niṭṭhāpetvāna taṃ sālaṃ udaggo tuṭṭhamānaso
pareto tehi sabbehi sambuddhamupasaṅkamiṃ
upasaṅkamma sambuddhaṃ lokanāthaṃ narāsabhaṃ
vanditvā satthuno pāde idaṃ vacanamabraviṃ
ime  tīṇi satā vīra purisā ekato gaṇā
upaṭṭhānasālaṃ sukataṃ niyyādenti tuvaṃ muni
bhikkhusaṅghassa purato sampaṭicchatva cakkhumā
tiṇṇaṃ satānaṃ purato imā gāthā abhāsatha
tisatāpi ca jeṭṭho ca anuvattiṃsu ekato
sampattiñhi karitvāna sabbe anubhavissatha
pacchime bhave sampatte sītibhāvamanuttaraṃ
ajaraṃ amataṃ santaṃ nibbānaṃ phassayissatha
evaṃ buddho viyākāsi sabbaññū samaṇuttaro
buddhassa vacanaṃ sutvā somanassaṃ pavedayiṃ
tiṃsakappasahassāni devaloke ramiṃ ahaṃ
devādhipo pañcasataṃ devarajjamakārayiṃ
sahassakkhattuṃ  rājā ca cakkavattī ahosahaṃ
devarajjaṃ karontassa mahādevā avandisuṃ
idha mānusake rajjaṃ parisā honti bandhavā
pacchime bhave sampatte vāseṭṭho nāma brāhmaṇo
asītikoṭi nicayo tassa putto ahosahaṃ
selo iti mamaṃ nāmaṃ chaḷaṅge pāramiṃ gato
jaṅghāvihāraṃ vicaraṃ sasissehi purakkhato
jaṭābhārikabharitaṃ keṇiyaṃ nāma tāpasaṃ
paṭiyattāhutiṃ disvā idaṃ vacanamabraviṃ
āvāho vā vivāho vā rājā vā te nimantito
āhutiṃ yiṭṭhukāmohaṃ brāhmaṇe devasammate
na nimantemi rājānaṃ āhutī me na vijjati
na catthi mayhamāvāho vivāho me na vijjati
sakyānaṃ nandijanano seṭṭho loke sadevake
sabbalokahitatthāya  sabbasattasukhāvaho
so me nimantito ajja tassetaṃ paṭiyādanaṃ
timbarūsakavaṇṇābho appameyyo anūpamo
rūpenāsadiso buddho svātanāya nimantito
ukkāmukhapahaṭṭhova khadiraṅgārasannibho
vijjūpamo mahāvīro so me buddho nimantito
pabbatagge yathā acci puṇṇamāyeva candimā
naḷaggivaṇṇasaṅkāso so me buddho nimantito
asambhīto bhayātīto bhavantakaraṇo muni
sīhūpamo mahāvīro so me buddho nimantito
kusalo buddhadhammehi apasayho parehi so
nāgūpamo mahāvīro so me buddho nimantito
saddhammācārakusalo buddhanāgo asādiso
usabhūpamo mahāvīro so me buddho nimantito
anantavaṇṇo amitayaso vicittasabbalakkhaṇo
sakkūpamo mahāvīro so me buddho nimantito
vasī gaṇī patāpī ca tejassī ca durāsado
brahmūpamo mahāvīro so me buddho nimantito
pattadhammo  dasabalo balātibalapārago
dharaṇūpamo mahāvīro so me buddho nimantito
sīlavīcisamākiṇṇo dhammaviññāṇakhobhito
udadhūpamo mahāvīro so me buddho nimantito
durāsado duppasaho acalo uggato brahā
nerūpamo mahāvīro so me buddho nimantito
anantañāṇo asamasamo atulo aggataṃ gato
gaganūpamo mahāvīro so me buddho nimantito
patiṭṭhā  bhayabhītānaṃ tāṇo saraṇagāminaṃ
assāsako mahāvīro so me buddho nimantito
āsayo buddhimantānaṃ puññakkhettaṃ sukhesinaṃ
ratanākaro mahāvīro so me buddho nimantito
assāsako vedakaro sāmaññaphaladāyako
meghūpamo mahāvīro so me buddho nimantito
lokacakkhu mahātejo sabbatamavinodano
sūriyūpamo mahāvīro so me buddho nimantito
ārammaṇavimuttīsu sabhāvadassano muni
candūpamo mahāvīro so me buddho nimantito
buddho samussito loke lakkhaṇehi alaṅkato
appameyyo mahāvīro so me buddho nimantito
yassa ñāṇaṃ appameyyaṃ sīlaṃ yassa anūpamaṃ
vimutti asadisā yassa so me buddho nimantito
yassa dhīti asadisā thāmo yassa acintiyo
yassa parakkamo jeṭṭho so me buddho nimantito
rāgo doso ca moho ca visā sabbe samūhatā
agadūpamo mahāvīro so me buddho nimantito
klesabyādhibahudukkhasabbatamavinodano
vejjūpamo mahāvīro so me buddho nimantito
buddhoti bho yaṃ vadesi ghosopeso sudullabho
buddho buddhoti sutvāna pīti me udapajjatha
abbhantaraṃ agaṇhantaṃ pīti me bahi nicchare
sohaṃ pītimano santo idaṃ vacanamabraviṃ
kahaṃ  nu kho so bhagavā lokajeṭṭho narāsabho
tattha gantvā namassissaṃ sāmaññaphaladāyakaṃ
paggayha  dakkhiṇaṃ bāhuṃ vedajāto katañjalī
ācikkhi me dhammarājaṃ sokasallavinodanaṃ
udentaṃva mahāmeghaṃ nīlaṃ añjanasannibhaṃ
sāgaraṃ viya dissantaṃ passasetaṃ mahāvanaṃ
ettha so vasate buddho adantadamako muni
vinayanto ca veneyye bodhento bodhipakkhiye
pipāsitova udakaṃ bhojanaṃva jighacchito
gāvī yathā vacchagiddhā evāhaṃ viciniṃ jinaṃ
ācāraupacāraññū dhammānucchavisaṃvaraṃ
sikkhāpemi sake sisse gacchante jinasantikaṃ
durāsadā bhagavanto sīhāva ekacārino
pade padaṃ nikkhipantā āgaccheyyātha māṇavā
āsīviso yathā ghoro migarājāva kesarī
mattova kuñjaro dantī evaṃ buddhā durāsadā
ukkāsitañca khipitaṃ ajjhupekkhiya māṇavā
pade padaṃ nikkhipantā upetha buddhasantikaṃ
paṭisallānagarukā appasaddā durāsadā
durūpasaṅkamā buddhā garū honti sadevake
yadāhaṃ pañhaṃ pucchāmi paṭisammodayāmi vā
appasaddā tadā hotha munibhūtāva tiṭṭhatha
yaṃ so deseti sambuddho khemaṃ nibbānapattiyā
tamevatthaṃ nisāmetha saddhammasavanaṃ sukhaṃ
upasaṅkamma sambuddhaṃ sammodiṃ muninā ahaṃ
taṃ kathaṃ vītisāretvā lakkhaṇe upadhārayiṃ
lakkhaṇe dve ca kaṅkhāmi passāmi tiṃsalakkhaṇe
kosohitavatthaguyhaṃ iddhiyā dassayī muni
jivhaṃ  ninnāmayitvāna kaṇṇasote ca nāsike
paṭimasi nalāṭantaṃ kevalaṃ chādayī jino
tassāhaṃ lakkhaṇe disvā paripuṇṇe sabyañjane
buddhoti niṭṭhaṃ gantvāna saha sissehi pabbajiṃ
satehi  tīhi sahito pabbajiṃ anagāriyaṃ
aḍḍhamāse asampatte sabbe pattāmha nibbutiṃ
ekato kammaṃ katvāna puññakkhette anuttare
ekato saṃsaritvāna ekato vinivattayuṃ
gopānasiyo datvāna pūgadhamme vasiṃ ahaṃ
tena kammena sukatena aṭṭha hetū labhāmahaṃ
disāsu pūjito homi bhogā ca amitā mama
patiṭṭhā homi sabbesaṃ tāso mama na vijjati
byādhayo me na vijjanti dīghāyuṃ pālayāmi ca
sukhumacchaviko homi āvāse patthite vase
aṭṭha gopānasī datvā pūgadhamme vasiṃ ahaṃ
paṭisambhidārahattañca etaṃ me aparaṭṭhamaṃ
sabbavositavosāno katakicco anāsavo
aṭṭha gopānasī nāma tava putto mahāmuni
pañca thambhāni datvāna pūgadhamme vasiṃ ahaṃ
tena kammena sukatena pañca hetū labhāmahaṃ
acalo homi mettāya anūnaṅgo bhavāmahaṃ
ādeyyavacano homi na dhaṃsemi yathā ahaṃ
abhantaṃ hoti me cittaṃ akhilo homi kassaci
tena kammena sukatena vimalo homi sāsane
sagāravo sappatisso katakicco anāsavo
sāvako te mahāvīra bhikkhu taṃ vandate muni
katvā  sukatapallaṅkaṃ sālāyaṃ paññapesahaṃ
tena kammena sukatena pañca hetū labhāmahaṃ
ucce kule pajāyitvā mahābhogo bhavāmahaṃ
sabbasampattiko homi maccheraṃ me na vijjati
gamane patthite mayhaṃ pallaṅko upatiṭṭhati
saha pallaṅkaseṭṭhena gacchāmi mama patthitaṃ
tena pallaṅkadānena tamaṃ sabbaṃ vinodayiṃ
sabbābhiññābalappatto thero vandati taṃ muni
parikiccattakiccāni sabbakiccāni sādhayiṃ
tena kammena sukatena pāvisiṃ abhayaṃ puraṃ
pariniṭṭhitasālamhi  paribhogamadāsahaṃ
tena kammena sukatena seṭṭhattaṃ ajjhupāgato
ye keci damakā loke hatthiasse damenti ye
karitvā kāraṇā nānā dāruṇena damenti te
na hevaṃ tvaṃ mahāvīra damesi naranāriyo
adaṇḍena asatthena damesi uttame dame
dānassa vaṇṇe kittento desanākusalo muni
ekapañhaṃ kathentova bodhesi tisate muni
dantā mayaṃ sārathinā suvimuttā anāsavā
sabbābhiññābalapattā nibbutā upadhikkhaye
satasahassito kappe yaṃ dānamadadiṃ tadā
atikkantā bhayā sabbe sālādānassidaṃ phalaṃ
kilesā jhāpitā mayhaṃ kataṃ buddhassa sāsananti
arahattaṃ pana patvā satthāraṃ upasaṅkamitvā aññaṃ byākaronto 

 yaṃ taṃ saraṇamāgamha ito aṭṭhame cakkhuma
sattarattena bhagavā dantāmha tava sāsaneti 
gāthamāha  tassattho  pañcahi cakkhūhi  bhagavā yasmā mayaṃ ito atīte  divase taṃ saraṇaṃ  tasmā sattarattena tava sāsane damakena  aho  saraṇagamanassa ānubhāvoti tato paraṃ 

 tuvaṃ buddho tuvaṃ satthā tuvaṃ mārābhibhū muni
tuvaṃ anusaye chetvā tiṇṇo tāresimaṃ pajaṃ

 upadhī te samatikkantā āsavā te padālitā
sīhova anupādāno pahīnabhayabheravoti 
imāhi dvīhi gāthāhi abhitthavitvā osānagāthāya satthāraṃ vandanaṃ yācati 

 bhikkhavo tisatā ime tiṭṭhanti pañjalīkatā
pāde vīra pasārehi nāgā vandantu satthunoti
tattha ti tvameva imasmiṃ loke sabbaññubuddho diṭṭhadhammikādiatthena sattānaṃ anusāsanato tvameva  sabbesaṃ mārānaṃ abhibhavanato  munibhāvato ti kāmarāgādike anusaye ariyamaggasatthena chinditvā ti sayaṃ saṃsāramahoghaṃ tiṇṇo desanāhatthena imaṃ  sattakāyaṃ tāresi ti khandhūpadhiādayo sabbe upadhī ti sabbaso pahīnakāmupādānādiko evaṃ vatvā thero sapariso satthāraṃ abhivandatīti


tiādikā āyasmato bhaddiyattherassa gāthā kā uppatti ayampi purimabuddhesu katādhikāro padumuttarassa bhagavato kāle mahābhogakule nibbattitvā viññutaṃ patto ekadivasaṃ satthu santike dhammaṃ suṇanto satthārā ekaṃ bhikkhuṃ uccākulikānaṃ  aggaṭṭhāne ṭhapiyamānaṃ disvā sayampi taṃ ṭhānantaraṃ patthetvā sattāhaṃ buddhappamukhassa bhikkhusaṅghassa mahādānaṃ datvā paṇidhānaṃ akāsi satthāpissa anantarāyena samijjhanabhāvaṃ disvā byākāsi sopi taṃ byākaraṇaṃ sutvā uccākulikasaṃvattanikaṃ kammaṃ pucchitvā dhammassavanassa kārāpanaṃ dhammamaṇḍape āsanadānaṃ bījanīdānaṃ dhammakathikānaṃ pūjāsakkārakaraṇaṃ uposathāgāre paṭissayadānanti evamādiṃ yāvajīvaṃ bahupuññaṃ katvā tato cuto devamanussesu saṃsaranto kassapassa bhagavato aparabhāge amhākaṃ bhagavato uppattiyā puretaraṃ bārāṇasiyaṃ kuṭumbiyaghare nibbatto sambahule paccekabuddhe piṇḍāya caritvā ekasmiṃyeva ṭhāne samāgantvā bhattavissaggaṃ karonte disvā tattha pāsāṇaphalakāni attharitvā pādodakādiṃ upaṭṭhapento yāvajīvaṃ upaṭṭhahi
so ekaṃ buddhantaraṃ devamanussesu saṃsaritvā imasmiṃ buddhuppāde kapilavatthunagare sākiyarājakule nibbatti tissa nāmaṃ ahosi so vayappatto anuruddhādīhi pañcahi khattiyehi saddhiṃ satthari anupiyambavane viharante satthu santike pabbajitvā arahattaṃ pāpuṇi taṃ satthā aparabhāge jetavane ariyagaṇamajjhe nisinno uccākulikānaṃ bhikkhūnaṃ aggaṭṭhāne ṭhapesi so phalasukhena nibbānasukhena ca vītināmento araññagatopi rukkhamūlagatopi suññāgāragatopi aho sukhaṃ aho sukhanti abhikkhaṇaṃ udānaṃ udānesi taṃ sutvā bhikkhū satthu ārocesuṃ  āyasmā bhaddiyo kāḷigodhāya putto abhikkhaṇaṃ  aho sukhaṃ aho sukhanti vadati anabhirato maññe brahmacariyaṃ caratīti satthā taṃ pakkosāpetvā saccaṃ kira tvaṃ bhaddiya abhikkhaṇaṃ aho sukhaṃ aho sukhanti vadasīti pucchi so saccaṃ bhagavāti paṭijānitvā pubbe me bhante rajjaṃ kārentassa susaṃvihitārakkho ahosiṃ tathāpi bhīto ubbiggo ussaṅkito vihāsiṃ idāni pana pabbajito abhīto anubbiggo anussaṅkito viharāmīti vatvā 

 yātaṃ  me hatthigīvāya sukhumā vatthā padhāritā
sālīnaṃ odano bhutto sucimaṃsūpasecano

 sojja  bhaddo sātatiko uñchāpattāgate rato
jhāyati anupādāno putto godhāya bhaddiyo

 paṃsukūlī sātatiko uñchāpattāgate rato
jhāyati anupādāno putto godhāya bhaddiyo


piṇḍapātī sātatiko

 tecīvarī sātatiko

 sapadānacārī sātatiko

 ekāsanī sātatiko

 pattapiṇḍī sātatiko

 khalupacchābhattī sātatiko

 āraññiko sātatiko

 rukkhamūliko sātatiko

 abbhokāsī sātatiko

 sosāniko sātatiko

 yathāsanthatiko sātatiko

 nesajjiko sātatiko

 appiccho sātatiko

 santuṭṭho sātatiko

 pavivitto sātatiko

 asaṃsaṭṭho sātatiko

 āraddhavīriyo  sātatiko

 hitvā satapalaṃ kaṃsaṃ sovaṇṇaṃ satarājikaṃ
aggahiṃ mattikāpattaṃ idaṃ dutiyābhisecanaṃ

 ucce  maṇḍalipākāre daḷhamaṭṭālakoṭṭhake
rakkhito khaggahatthehi uttamaṃ vihariṃ pure

 sojja bhaddo anutrāsī pahīnabhayabheravo
jhāyati vanamogayha putto godhāya bhaddiyo

 sīlakkhandhe patiṭṭhāya satiṃ paññañca bhāvayaṃ
pāpuṇiṃ anupubbena sabbasaṃyojanakkhayanti 
imāhi gāthāhi satthu purato sīhanādaṃ nadi
tattha ti bhante pubbe mayā gacchantenāpi hatthigīvāya hatthikkhandhe nisīditvā yātaṃ caritaṃ vatthāni pariharantenāpi  sukhasamphassā kāsikavatthavisesā dhāritā odanaṃ bhuñjantenāpi tivassikānaṃ purāṇagandhasālīnaṃ odano tittirakapiñjarādinā sucinā maṃsena upasittatāya  bhutto tathāpi taṃ sukhaṃ na mayhaṃ cittaparitosakaraṃ ahosi yathā etarahi vivekasukhanti dassento āha tiādi ettha ca hatthiggahaṇeneva assarathayānāni vatthaggahaṇena sabbarājālaṅkārā odanaggahaṇena sabbabhojanavikati gahitāti veditabbaṃ ti so ajja etarahi pabbajjāyaṃ ṭhito ti sīlādiguṇehi samannāgatattā bhaddo ti samaṇadhamme diṭṭhadhammasukhavihāre sātaccayutto ti uñchācariyāya patte āgate pattapariyāpanne abhirato teneva santuṭṭhoti adhippāyo ti phalasamāpattijhānena jhāyati ti kāḷigodhāya nāma khattiyāya putto ti evaṃnāmo attānameva thero aññaṃ viya katvā vadati
gahapaticīvaraṃ  paṭikkhipitvā paṃsukūlikaṅgasamādānena  saṅghabhattaṃ paṭikkhipitvā piṇḍapātikaṅgasamādānena  atirekacīvaraṃ  paṭikkhipitvā tecīvarikaṅgasamādānena  loluppacāraṃ paṭikkhipitvā sapadānacārikaṅgasamādānena  nānāsanabhojanaṃ paṭikkhipitvā ekāsanikaṅgasamādānena  dutiyakabhājanaṃ paṭikkhipitvā pattapiṇḍikaṅgasamādānena  atirittabhojanaṃ paṭikkhipitvā khalupacchābhattikaṅgasamādānena  gāmantasenāsanaṃ paṭikkhipitvā āraññikaṅgasamādānena  channavāsaṃ paṭikkhipitvā rukkhamūlikaṅgasamādānena  channarukkhamūlāni paṭikkhipitvā abbhokāsikaṅgasamādānena  nasusānaṃ paṭikkhipitvā sosānikaṅgasamādānena  senāsanaloluppaṃ paṭikkhipitvā yathāsanthatikaṅgasamādānena  sayanaṃ paṭikkhipitvā nesajjikaṅgasamādānena  ayamettha saṅkhepo vitthārato pana dhutaṅgakathā   vuttanayeneva gahetabbā
ti uccādiṭṭhāne uparipāsādatāya vā ucce ti maṇḍalākārena pākāraparikkhitte ti thirehi aṭṭālehi dvārakoṭṭhakehi ca samannāgate nagareti attho
ti ettha satisīsena samādhiṃ vadati phalasamāpattinirodhasamāpattiyo sandhāya satiṃ paññañca bhāvayanti vutto sesaṃ tattha tattha vuttanayattā uttānameva
evaṃ thero satthu sammukhā sīhanādaṃ nadi taṃ sutvā bhikkhū abhippasannā ahesuṃ


tiādikā āyasmato aṅgulimālattherassa gāthā kā uppatti ayampi purimabuddhesu katādhikāro tattha tattha bhave vivaṭṭūpanissayaṃ kusalaṃ upacinitvā imasmiṃ buddhuppāde sāvatthiyaṃ kosalarañño purohitassa bhaggavassa nāma brāhmaṇassa putto hutvā nibbatti tassa jātadivase  sakalanagare āvudhāni pajjaliṃsu rañño ca  maṅgalāvudhaṃ sayanapīṭhe ṭhapitaṃ pajjali taṃ disvā rājā bhīto saṃviggo niddaṃ na labhi purohito tāyaṃ velāyaṃ nakkhattayogaṃ ullokento coranakkhattena jātoti sanniṭṭhānamakāsi so vibhātāya rattiyā rañño santikaṃ gato sukhaseyyaṃ pucchi rājā kuto ācariya sukhaseyyaṃ rattiyaṃ mayhaṃ maṅgalāvudhaṃ pajjali tassa ko nu kho vipāko bhavissatīti mā bhāyi mahārāja mayhaṃ ghare dārako jāto tassa ānubhāvena sakalanagarepi āvudhāni pajjaliṃsūti kiṃ bhavissati ācariyāti dārako coro bhavissatīti kiṃ ekacārī coro udāhu gaṇajeṭṭhakoti ekacāriko deva kiṃ naṃ māremāti ekacāriko ce paṭijaggatha tāva nanti āha tassa nāmaṃ karontā yasmā jāyamāno rañño cittaṃ vihesento jāto tasmā ti katvā pacchā diṭṭhaṃ adiṭṭhanti viya ti vohariṃsu
so  vayappatto pubbakammabalena sattannaṃ hatthīnaṃ balaṃ dhāreti tassidaṃ pubbakammaṃ  buddhasuññe loke kassako hutvā nibbatto ekaṃ paccekabuddhaṃ vassodakena tintaṃ allacīvaraṃ sītapīḷitaṃ attano khettabhūmiṃ upagataṃ disvā puññakkhettaṃ me upaṭṭhitanti somanassajāto aggiṃ katvā adāsi so tassa kammassa balena nibbattanibbattaṭṭhāne thāmajavabalasampanno ca hutvā imasmiṃ pacchimattabhāve sattannaṃ hatthīnaṃ balaṃ dhāreti so takkasilaṃ gantvā disāpāmokkhassa ācariyassa santike dhammantevāsī hutvā sippaṃ uggaṇhato ācariyabrāhmaṇaṃ tassa bhariyañca sakkaccaṃ paṭijaggati tenassa sā brāhmaṇī gehe labbhamānena bhattādinā saṅgahaṃ karoti taṃ asahamānā aññe māṇavā ācariyena saddhiṃ bhedaṃ akaṃsu brāhmaṇo tesaṃ vacanaṃ dve tayo vāre asaddahanto hutvā pacchā saddahitvā mahābalo māṇavo na sakkā kenaci mārāpetuṃ upāyena naṃ māressāmīti cintetvā niṭṭhitasippaṃ attano nagaraṃ gantuṃ āpucchantaṃ māṇavaṃ āha  tāta ahiṃsaka niṭṭhitasippena nāma antevāsinā ācariyassa garudakkhiṇā dātabbā taṃ mayhaṃ dehīti sādhu ācariya kiṃ dassāmīti manussānaṃ sahassadakkhiṇahatthaṅgaliyo ānehīti brāhmaṇassa kira ayamassa adhippāyo  bahūsu māriyamānesu ekantato eko naṃ māreyyāti  taṃ sutvā ahiṃsako attano ciraparicitaṃ nikkaruṇataṃ purakkhatvā sannaddhapañcāvudho kosalarañño vijite  jālinaṃ vanaṃ pavisitvā mahāmaggasamīpe pabbatantare vasanto pabbatasikhare ṭhatvā maggena gacchante manusse oloketvā vegena gantvā aṅguliyo gahetvā rukkhagge olambesi tā gijjhāpi kākāpi khādiṃsu bhūmiyaṃ nikkhittā pūtibhāvaṃ agamaṃsu evaṃ gaṇanāya aparipūramānāya laddhā laddhā aṅguliyo suttena ganthitvā mālaṃ katvā yaññopacitaṃ viya aṃse olambesi tato paṭṭhāya tvevassa samaññā ahosi
evaṃ tasmiṃ manusse mārente maggo avaḷañjo ahosi so magge manusse alabhanto gāmūpacāraṃ gantvā nilīyitvā āgatāgate manusse māretvā aṅguliyo gahetvā gacchati taṃ ñatvā manussā gāmato apakkamiṃsu gāmā suññā ahesuṃ tathā nigamā janapadā ca evaṃ tena so padeso ubbāsito ahosi aṅgulimālassa ca ekāya ūnā sahassaaṅguliyo saṅgahā ahesuṃ atha manussā taṃ corupaddavaṃ kosalarañño ārocesuṃ rājā pātova nagare bheriṃ carāpesi sīghaṃ aṅgulimālacoraṃ gaṇhāma balakāyo āgacchatūti taṃ sutvā aṅgulimālassa mātā mantāṇī nāma brāhmaṇī tassa pitaraṃ āha  putto kira te coro hutvā idañcidañca karoti taṃ īdisaṃ mā karīti saññāpetvā ānehi aññathā naṃ rājā ghāteyyāti brāhmaṇo na mayhaṃ tādisehi puttehi attho rājā yaṃ vā taṃ vā karotūti āha  atha brāhmaṇī puttasinehena pātheyyaṃ gahetvā mama puttaṃ saññāpetvā ānessāmīti maggaṃ paṭipajji
bhagavā ayaṃ aṅgulimālaṃ ānessāmīti gacchati sace sā gamissati aṅgulimālo aṅgulisahassaṃ pūressāmīti mātarampi māressati so ca pacchimabhaviko sacāhaṃ na gamissaṃ mahājāni abhavissāti ñatvā pacchābhattaṃ piṇḍapātapaṭikkanto sayameva pattacīvaraṃ gahetvā aṅgulimālaṃ uddissa tiṃsayojanikaṃ maggaṃ padasāva paṭipajjamāno antarāmagge gopālakādīhi vāriyamānopi jālinaṃ vanaṃ upagacchi tasmiñca khaṇe tassa mātā tena diṭṭhā so mātaraṃ dūratova disvā mātarampi māretvā ajja ūnaṅguliṃ pūressāmīti asiṃ ukkhipitvā upadhāvi tesaṃ  ubhinnaṃ antare bhagavā attānaṃ dassesi aṅgulimālo bhagavantaṃ disvā kiṃ me mātaraṃ vadhitvā aṅguliyā gahitena jīvatu me mātā yaṃnūnāhaṃ imaṃ samaṇaṃ jīvitā voropetvā aṅguliṃ gaṇheyyanti ukkhittāsiko bhagavantaṃ piṭṭhito piṭṭhito anubandhi atha kho bhagavā tathārūpaṃ iddhābhisaṅkhāraṃ abhisaṅkhāsi yathā pakatiiriyāpathena gacchantampi attānaṃ aṅgulimālo sabbathāmena dhāvantopi na sakkoti sampāpuṇituṃ so parihīnajavo ghurughurupassāsī kacchehi  sedaṃ muñcanto padaṃ uddharitumpi asakkonto khāṇu viya ṭhito bhagavantaṃ tiṭṭha tiṭṭha samaṇāti āha bhagavā gacchantova ṭhito ahaṃ aṅgulimāla tvañca tiṭṭhāti āha so ime kho samaṇā sakyaputtiyā saccavādino ayaṃ samaṇo gacchantoyeva ṭhito ahaṃ aṅgulimāla tvañca tiṭṭhāti āha ahañcamhi ṭhito ko nu kho imassa adhippāyo pucchitvā naṃ jānissāmīti bhagavantaṃ gāthāya ajjhabhāsi 

 gacchaṃ vadesi samaṇa ṭhitomhi mamañca brūsi ṭhitamaṭṭhitoti
pucchāmi taṃ samaṇa etamatthaṃ kathaṃ ṭhito tvaṃ ahamaṭṭhitomhīti
tattha ti bhagavantaṃ ālapati nti maṃ nti kenākārena ayañhettha attho  samaṇa tvaṃ gacchantova samāno ṭhitomhīti vadesi mamañca ṭhitaṃyeva aṭṭhitoti brūsi vadesi kāraṇenettha bhavitabbaṃ tasmā taṃ samaṇaṃ ahaṃ evamatthaṃ pucchāmi kathaṃ kenākārena tvaṃ ṭhito ahosi ahañca aṭṭhitomhīti evaṃ vutte bhagavā 

 ṭhito  ahaṃ aṅgulimāla sabbadā sabbesu bhūtesu nidhāya daṇḍaṃ
tuvañca pāṇesu asaññatosi tasmā ṭhitohaṃ tuvamaṭṭhitosīti 
gāthāya taṃ ajjhabhāsi
tattha nti aṅgulimāla ahaṃ sabbadā sabbakāle ādimajjhapariyosānesu tasathāvarabhedesu sabbesu sattesu daṇḍaṃ nidhāya nihitadaṇḍo nihitasattho lajjī dayāpanno tato aññathā avattanato evarūpeneva ṭhito ti tvaṃ pana sattesu saññamarahito asi luddo lohitapāṇi hatapahate niviṭṭho adayāpanno tasmā asaññato virativasena aṭṭhito tato eva tāsu tāsu gatīsu paribbhamanatopi tuvaṃ idāni iriyāpathena ṭhitopi aṭṭhito asi ahaṃ pana vuttappakārena ṭhitoti tato aṅgulimālo yathābhuccaguṇappabhāvitassa jalatale telassa viya sakalaṃ lokaṃ abhibyāpetvā ṭhitassa bhagavato kittisaddassa sutapubbattā hetusampattiyā ñāṇassa ca paripākagatattā ayaṃ so bhagavāti sañjātapītisomanasso mahā ayaṃ sīhanādo mahantaṃ gajjitaṃ nayidaṃ aññassa bhavissati samaṇassa maññe gotamassa etaṃ gajjitaṃ diṭṭho  vatamhi mahesinā sammāsambuddhena mayhaṃ saṅgahakaraṇatthaṃ bhagavā idhāgatoti cintetvā 

 cirassaṃ vata me mahito mahesī mahāvanaṃ samaṇo paccapādi
sohaṃ cajissāmi sahassapāpaṃ sutvāna gāthaṃ tava dhammayuttanti 
imaṃ gāthaṃ abhāsi
tattha ti cirakālena vata ti mayhaṃ anuggahatthāya ti sadevakena lokena mahatiyā pūjāya pūjito mahante sīlakkhandhādiguṇe esi gavesīti mahesī ti imaṃ mahāraññaṃ samitasabbapāpo bhagavā paṭipajji nti sohaṃ dhammayuttaṃ dhammūpasaṃhitaṃ tava gāthaṃ suṇiṃ sohaṃ taṃ sutvāna cirassampi cirakālenapi saṅgataṃ paricitaṃ pāpasahassaṃ pajahissanti cintetvā idāni naṃ aññadatthu pariccajissāmīti attho evaṃ pana vatvā yathā paṭipajji yathā ca bhagavatā anuggahito taṃ dassetuṃ 

 icceva  coro asimāvudhañca sobbhe papāte narake anvakāsi
avandi coro sugatassa pāde tattheva pabbajjamayāci buddhaṃ

 buddho ca kho kāruṇiko mahesi yo satthā lokassa sadevakassa
tamehi bhikkhūti tadā avoca eseva tassa ahu bhikkhubhāvoti
saṅgītikārā imā dve gāthā ṭhapesuṃ
tattha ti iti eva evaṃ vatvā anantarameva ti aṅgulimālo nti khaggaṃ nti sesāvudhaṃ ti samantato chinnataṭe ti ekato chinnataṭe ti bhūmiyā phalitavivare idha pana tīhipi padehi yattha patitaṃ aññena gahetuṃ na sakkā tādisaṃ pabbatantarameva vadati ti anu akāsi pañcavidhampi attano āvudhaṃ anu khipi chaḍḍesi tāni chaḍḍetvā bhagavato pādesu sirasā nipatitvā pabbājetha maṃ bhanteti āha tena vuttaṃ nti evaṃ tena pabbajjāya  yācitāya satthā tassa purimakammaṃ olokento ehibhikkhubhāvāya hetusampattiṃ disvā dakkhiṇahatthaṃ pasāretvā  ehi bhikkhu svākhāto dhammo cara brahmacariyaṃ sammā dukkhassa antakiriyāyāti āha sā eva ca tassa pabbajjā upasampadā ca ahosi tenāha ti
evaṃ thero satthu santike ehibhikkhubhāvena pabbajjaṃ upasampadañca labhitvā vipassanāya kammaṃ karonto arahattaṃ patvā vimuttisukhaṃ paṭisaṃvedento pītisomanassajāto udānavasena 

 yo ca pubbe pamajjitvā pacchā so nappamajjati
somaṃ lokaṃ pabhāseti abbhā muttova candimā

 yassa  pāpaṃ kataṃ kammaṃ kusalena pidhīyati
somaṃ lokaṃ pabhāseti abbhā muttova candimā

 yo have daharo bhikkhu yuñjati buddhasāsane
somaṃ lokaṃ pabhāseti abbhā muttova candimāti  gāthattayaṃ abhāsi
tassattho   puggalo gahaṭṭho vā pabbajito vā kalyāṇamittasaṃsaggato pubbe pāpamittasaṃsaggena vā attano vā paṭisaṅkhānābhāvena  sammāpaṭipattiyaṃ pamādaṃ āpajjitvā  pacchā kalyāṇamittasaṃsaggena yoniso ummujjanto nappamajjati sammā paṭipajjati samathavipassanaṃ anuyuñjanto tisso vijjā cha abhiññā pāpuṇāti so abbhādīhi mutto cando viya okāsalokaṃ attanā adhigatāhi vijjābhiññāhi imaṃ khandhādilokaṃ obhāsetīti
 puggalassa  upacitaṃ pāpakammaṃ kammakkhayakarena lokuttarakusalena avipākārahabhāvassa āharitattā vipākuppādane dvārapidhānena  thakīyati sesaṃ vuttanayameva
ti taruṇo tenassa yogakkhamasarīrataṃ dasseti so hi uppannaṃ vātātapaparissayaṃ abhibhavitvā yogaṃ kātuṃ sakkoti  sikkhattaye yuttappayutto hoti sakkaccaṃ sampādetīti attho
evaṃ pītisomanassajāto vimuttisukhena viharanto yadā nagaraṃ piṇḍāya pavisati tadā aññenapi khitto leḍḍu therassa kāye nipatati aññenapi khitto daṇḍo tasseva kāye nipatati so bhinnena pattena vihāraṃ pavisitvā satthu santikaṃ gacchati satthā taṃ ovadati adhivāsehi tvaṃ brāhmaṇa adhivāsehi tvaṃ brāhmaṇa yassa  kho tvaṃ brāhmaṇa kammassa vipākena bahūni vassasahassāni niraye pacceyyāsi tassa tvaṃ brāhmaṇa kammassa vipākaṃ diṭṭheva dhamme paṭisaṃvedesīti atha thero anodhiso sabbasattesu mettacittaṃ upaṭṭhapetvā 

 disāpi  me dhammakathaṃ suṇantu disāpi me yuñjantu buddhasāsane
disāpi me te manuje bhajantu ye dhammamevādapayanti santo

 disā hi me khantivādānaṃ avirodhappasaṃsinaṃ
suṇantu dhammaṃ kālena tañca anuvidhīyantu

 na hi jātu so mamaṃ hiṃse aññaṃ vā pana kañci naṃ
pappuyya paramaṃ santiṃ rakkheyya tasathāvare

 udakañhi nayanti nettikā usukārā damayanti tejanaṃ
dāruṃ damayanti tacchakā attānaṃ damayanti paṇḍitā

 daṇḍeneke damayanti aṅkusebhi kasāhi ca
adaṇḍena asatthena ahaṃ dantomhi tādinā

 ahiṃsakoti  me nāmaṃ hiṃsakassa pure sato
ajjāhaṃ saccanāmomhi na naṃ hiṃsāmi kañci naṃ

 coro ahaṃ pure āsiṃ aṅgulimāloti vissuto
vuyhamāno mahoghena buddhaṃ saraṇamāgamaṃ

 lohitapāṇi pure āsiṃ aṅgulimāloti vissuto
saraṇagamanaṃ passa bhavanetti samūhatā

 tādisaṃ kammaṃ katvāna bahuṃ duggatigāminaṃ
phuṭṭho kammavipākena anaṇo bhuñjāmi bhojanaṃ

 pamādamanuyuñjanti bālā dummedhino janā
appamādañca medhāvī dhanaṃ seṭṭhaṃva rakkhati

 mā pamādamanuyuñjetha mā kāmaratisanthavaṃ
appamatto hi jhāyanto pappoti paramaṃ sukhaṃ

 svāgataṃ  nāpagataṃ netaṃ dummantitaṃ mama
savibhattesu dhammesu yaṃ seṭṭhaṃ tadupāgamaṃ

 svāgataṃ nāpagataṃ netaṃ dummantitaṃ mama
tisso vijjā anuppattā kataṃ buddhassa sāsanaṃ

 araññe rukkhamūle vā pabbatesu guhāsu vā
tattha tattheva aṭṭhāsiṃ ubbiggamanaso tadā

 sukhaṃ  sayāmi ṭhāyāmi sukhaṃ kappemi jīvitaṃ
ahatthapāso mārassa aho satthānukampito

 brahmajacco pure āsiṃ udicco ubhato ahu
sojja putto sugatassa dhammarājassa satthuno

 vītataṇho anādāno guttadvāro susaṃvuto
aghamūlaṃ vadhitvāna patto me āsavakkhayo

 pariciṇṇo mayā satthā kataṃ buddhassa sāsanaṃ
ohito garuko bhāro bhavanetti samūhatāti  imā gāthā abhāsi
tattha ti mayhaṃ disāpi amittā paccatthikāpi ye maṃ evaṃ upavadanti yathā mayaṃ aṅgulimālassa vasena ñātiviyogadukkhaparetā dukkhaṃ pāpuṇāma evaṃ aṅgulimālopi dukkhaṃ pāpuṇātūti ti mayā satthu santike sutaṃ catusaccadhammapaṭisaṃyuttaṃ kathaṃ suṇantu  ti sutvā ca tadatthāya paṭipajjantu ti tādise sappurise kalyāṇamitte bhajantu sevantu ti ye sappurisā kusaladhammameva uttarimanussadhammameva nibbattitalokuttaradhammameva ca ādapenti samādapenti gaṇhāpenti
nti adhivāsanakhantimeva vadantānaṃ tato eva nti kenaci avirodhabhūtāya mettāya eva pasaṃsanasīlānaṃ ti yuttappayuttakāle tesaṃ santike dhammaṃ suṇantu ti tañca yathāsutaṃ dhammaṃ sammadeva uggahitvā anukarontu dhammānudhammaṃ paṭipajjantūti attho
ti so mayhaṃ diso paccatthiko jātu ekaṃseneva maṃ na hiṃse na bādheyya nti na kevalaṃ maṃyeva aññaṃ vāpi kañci sattaṃ na hiṃseyya nti paramaṃ uttamaṃ santiṃ nibbānaṃ pāpuṇeyya pāpuṇitvā ca ti sabbe ca satte paramāya rakkhāya rakkheyya sissaṃ puttaṃ viya paripāleyyāti attho
evaṃ thero imāhi gāthāhi pare pāpato parimocento parittakiriyaṃ nāma katvā attano paṭipattiṃ pakāsento ti gāthamāha tattha pathaviyā thalaṭṭhānaṃ khaṇitvā ninnaṭṭhānaṃ pūretvā mātikaṃ vā katvā rukkhadoṇiṃ vā ṭhapetvā attanā icchikicchitaṭṭhānaṃ udakaṃ  nentīti  udakahārino nti kaṇḍaṃ idaṃ vuttaṃ hoti  nettikā attano ruciyā udakaṃ nayanti usukārāpi tāpetvā vaṅkābhāvaṃ harantā tejanaṃ usuṃ  ujukaṃ karonti tacchakāpi nemiādīnaṃ atthāya tacchantā dāruṃ  attano ruciyā ujuṃ vā vaṅkaṃ vā karonti evaṃ ettakaṃ ārammaṇaṃ katvā  sappaññā ariyamaggaṃ uppādentā attānaṃ damenti arahattappattā pana ekantadantā nāma hontīti
idāni purisadammasārathinā satthārā attano damitākāraṃ kataññutañca pakāsento tiādikā pañca gāthā abhāsi tattha ti rājarājamahāmattādayo daṇḍena hatthiassādinā balakāyena ca paccatthikādike damenti gopālādayo ca gāvādike daṇḍena yaṭṭhiyā damenti hatthācariyā hatthiṃ aṅkusehi assācariyā asse kasāhi ca damenti ti ahaṃ pana iṭṭhādīsu tādibhāvappattena sammāsambuddhena vinā eva daṇḍena vinā satthena nihitadaṇḍanihitasatthabhāvena danto damito nibbisevano gato amhi
ti satthārā samāgamato pubbe hiṃsakassa me samānassa ahiṃsakoti nāmamattaṃ ahosi nti idāni panāhaṃ ahiṃsakoti  avitathanāmo amhi tasmā  kañcipi sattaṃ na hiṃsāmi na bādhemi nti nipātamattaṃ
ti pāṇātipātī luddo lohitapāṇītiādinā paññāto ti kāmoghādinā mahatā oghena tassa oghassa vicchedakaraṃ  buddhasaṅkhātaṃ saraṇaṃ  upagacchiṃ
ti pāṇamatipātanena paresaṃ lohitena ruhirena makkhitapāṇi ti mahapphalaṃ mama saraṇagamanaṃ passāti attānamevālapati
nti anekasatapurisavadhaṃ dāruṇaṃ tathārūpaṃ pāpakammaṃ ti pubbe katassa pāpakammassa vipākena phuṭṭho sabbaso pahīnakammo vipākamattaṃ paccanubhonto atha vā ti upanissayabhūtassa kusalakammassa phalabhūtena lokuttaramaggena lokuttarakammasseva vā phalena vimuttisukhena phuṭṭho sabbaso kilesānaṃ khīṇattā  bhuñjāmi bhojanaṃ bhojanāpadesena cattāropi paccaye vadati
idāni pubbe attano pamādavihāraṃ garahāmukhena  pacchā appamādapaṭipattiṃ pasaṃsanto tattha ca paresaṃ ussāhaṃ janento tiādikā gāthā abhāsi tattha ti bālyena samannāgatā idhalokaparalokatthaṃ ajānantā ti nippaññā te pamāde ādīnavaṃ apassantā pamādaṃ  pavattenti pamādeneva kālaṃ vītināmenti ti dhammojapaññāya samannāgato pana paṇḍito kulavaṃsāgataṃ  uttamaṃ sattaratanadhanaṃ viya appamādaṃ rakkhati yathā hi uttamaṃ dhanaṃ nissāya bhogasampattiṃ pāpuṇissāma puttadāraṃ posessāma sugatimaggaṃ sodhessāmāti dhane ānisaṃsaṃ passantā dhanaṃ rakkhanti evaṃ paṇḍitopi appamādaṃ nissāya paṭhamajjhānādīni paṭilabhissāmi  maggaphalāni pāpuṇissāmi tisso vijjā cha abhiññā sampādessāmīti appamāde ānisaṃsaṃ passanto dhanaṃ seṭṭhaṃva appamādaṃ rakkhatīti attho
nti pamādaṃ mā anuyuñjetha pamādena kālaṃ mā vītināmayittha nti  vatthukāmesu kilesakāmesu ca ratisaṅkhātaṃ taṇhāsanthavampi mā  mā vindittha mā paṭilabhittha ti upaṭṭhitasatitāya appamatto puggalo  jhāyanappasuto  uttamaṃ nibbānasukhaṃ pāpuṇāti
nti yaṃ tadā mama satthu santike āgataṃ āgamanaṃ satthu vā tasmiṃ mahāvane āgamanaṃ taṃ svāgataṃ svāgamanaṃ nāpagataṃ atthato apetaṃ vigataṃ na hoti ti yaṃ tadā mayā satthu santike pabbajissāmīti mantitaṃ idampi mama na dummantitaṃ sumantitameva kasmā ti sāvajjānavajjādivasena pakārato vibhattesu dhammesu yaṃ  uttamaṃ pavaraṃ nibbānaṃ  tadeva upagacchinti attho
tadā puthujjanakāle payogāsayavipannatāya araññādīsu dukkhaṃ vihāsiṃ idāni payogāsayasampannatāya tattha sukhaṃ viharāmīti sukhavihārabhāvañceva pubbe jātimattena brāhmaṇo idāni satthu orasaputtatāya brāhmaṇoti paramatthabrāhmaṇabhāvañca dassento araññetiādimāha tattha ti sayantopi sukhaṃ sukhena nidukkhena cittutrāsādīnaṃ abhāvena cetodukkharahito sayāmi ti ṭhāmi  ti kilesamārādīnaṃ agocaro ti satthārānukampito aho
ti brāhmaṇajātiko ti mātito ca pitito ca ubhato udito saṃsuddhagahaṇiko sesaṃ tattha tattha vuttanayameva


tiādikā āyasmato anuruddhattherassa gāthā kā uppatti ayampi purimabuddhesu katādhikāro padumuttarassa bhagavato kāle vibhavasampanno kuṭumbiko hutvā nibbatti so ekadivasaṃ vihāraṃ gantvā satthu santike dhammaṃ suṇanto satthāraṃ ekaṃ bhikkhuṃ dibbacakkhukānaṃ aggaṭṭhāne ṭhapentaṃ disvā sayampi taṃ ṭhānantaraṃ patthetvā satasahassabhikkhuparivārassa bhagavato sattāhaṃ mahādānaṃ pavattetvā sattame divase bhagavato bhikkhusaṅghassa  ca uttamāni vatthāni datvā paṇidhānamakāsi satthāpissa anantarāyena samijjhanabhāvaṃ disvā anāgate gotamassa nāma sammāsambuddhassa sāsane dibbacakkhukānaṃ aggo bhavissatīti byākāsi sopi tattha puññāni karonto satthari parinibbute niṭṭhite sattayojanike suvaṇṇacetiye anekasahassehi dīparukkhehi dīpakapallikāhi ca dibbacakkhuñāṇassa upanissayapaccayo hotūti uḷāraṃ dīpapūjaṃ akāsi
evaṃ yāvajīvaṃ puññāni katvā devamanussesu saṃsaranto kassapassa bhagavato kāle bārāṇasiyaṃ kuṭumbikagehe nibbattitvā viññutaṃ patto satthari parinibbute niṭṭhite yojanike kanakathūpe bahū kaṃsapātiyo kāretvā sappimaṇḍassa pūretvā majjhe ekekaṃ guḷapiṇḍaṃ ṭhapetvā mukhavaṭṭiyā mukhavaṭṭiṃ phusāpento cetiyaṃ parikkhipāpetvā attanā ekaṃ mahatiṃ kaṃsapātiṃ kāretvā sappimaṇḍassa pūretvā sahassavaṭṭiyo jālāpetvā sīse ṭhapetvā sabbarattiṃ cetiyaṃ anupariyāyi
evaṃ tasmimpi attabhāve yāvajīvaṃ kusalaṃ katvā tato cuto devaloke nibbattitvā tattha yāvatāyukaṃ ṭhatvā tato cuto anuppanne buddhe bārāṇasiyaṃyeva duggatakule nibbatti tissa nāmaṃ ahosi so sumanaseṭṭhissa nāma gehe kammaṃ karonto jīvati so ekadivasaṃ upariṭṭhaṃ nāma paccekabuddhaṃ nirodhasamāpattito vuṭṭhāya gandhamādanapabbatato ākāsenāgantvā bārāṇasīnagaradvāre otaritvā cīvaraṃ  pārupitvā nagare piṇḍāya pavisantaṃ disvā pasannacitto pattaṃ gahetvā attano atthāya ṭhapitaṃ ekaṃ bhāgabhattaṃ patte pakkhipitvā paccekabuddhassa dātukāmo ārabhi bhariyāpissa attano bhāgabhattaṃ tattheva  pakkhipi so taṃ netvā paccekabuddhassa hatthe ṭhapesi paccekabuddho taṃ gahetvā anumodanaṃ katvā pakkāmi taṃ disvā rattiṃ sumanaseṭṭhissa chatte adhivatthā devatā aho dānaṃ paramadānaṃ upariṭṭhe suppatiṭṭhitanti mahāsaddena anumodi taṃ sutvā sumanaseṭṭhi evaṃ devatāya anumoditaṃ idameva uttamadānanti cintetvā tattha pattiṃ yāci annabhāro pana tassa pattiṃ adāsi tena pasannacitto sumanaseṭṭhi tassa sahassaṃ datvā ito paṭṭhāya tuyhaṃ sahatthena kammakaraṇakiccaṃ natthi patirūpaṃ gehaṃ katvā niccaṃ vasāhīti āha
yasmā nirodhato vuṭṭhitassa paccekabuddhassa dinnapiṇḍapāto taṃdivasameva uḷārataravipāko hoti tasmā taṃdivasaṃ sumanaseṭṭhi rañño santikaṃ gacchanto taṃ gahetvā agamāsi rājā pana taṃ ādaravasena olokesi seṭṭhi mahārāja ayaṃ oloketabbayuttoyevāti vatvā tadā  tena katapuññaṃ attanāpissa sahassaṃ dinnabhāvaṃ kathesi taṃ sutvā rājā tussitvā sahassaṃ datvā asukasmiṃ nāma ṭhāne gehaṃ katvā vasāti gehaṭṭhānamassa āṇāpesi tassa taṃ ṭhānaṃ sodhāpentassa mahantiyo nidhikumbhiyo uṭṭhahiṃsu tā disvā so rañño ārocesi rājā sabbaṃ dhanaṃ uddharāpetvā rāsikataṃ disvā ettakaṃ dhanaṃ imasmiṃ nagare kassa gehe atthīti na kassaci devāti tena hi ayaṃ annabhāro imasmiṃ nagare mahādhanaseṭṭhi nāma hotūti taṃdivasameva tassa seṭṭhichattaṃ ussāpesi
so tato paṭṭhāya yāvajīvaṃ kusalakammaṃ katvā tato cuto devamanussesu saṃsaritvā imasmiṃ buddhuppāde kapilavatthunagare sukkodanasakkassa gehe paṭisandhiṃ gaṇhi tissa nāmaṃ ahosi so mahānāmassa sakkassa kaniṭṭhabhātā satthu cūḷapitu putto paramasukhumālo mahāpuñño tiṇṇaṃ utūnaṃ anucchavikesu tīsu pāsādesu alaṅkatanāṭakitthīhi parivuto devo viya sampattiṃ anubhavanto suddhodanamahārājena ussāhitehi sakyarājūhi satthu parivāratthaṃ pesitehi bhaddiyakumārādīhi anupiyambavane viharantaṃ satthāraṃ upasaṅkamitvā satthu santike pabbajitvā antovasseyeva dibbacakkhuṃ nibbattetvā puna  dhammasenāpatissa santike kammaṭṭhānaṃ gahetvā cetiyaraṭṭhe pācīnavaṃsadāyaṃ gantvā samaṇadhammaṃ karonto sattamahāpurisavitakke vitakketvā aṭṭhamaṃ jānituṃ nāsakkhi tassa taṃ pavattiṃ ñatvā satthā aṭṭhamaṃ mahāpurisavitakkaṃ kathetvā  catupaccayasantosabhāvanārāmapaṭimaṇḍitaṃ mahāariyavaṃsapaṭipadaṃ deseti so desanānusārena vipassanaṃ vaḍḍhetvā abhiññāpaṭisambhidāparivāraṃ arahattaṃ sacchākāsi tena vuttaṃ   
sumedhaṃ bhagavantāhaṃ lokajeṭṭhaṃ narāsabhaṃ
vūpakaṭṭhaṃ viharantaṃ addasaṃ lokanāyakaṃ
upagantvāna sambuddhaṃ sumedhaṃ lokanāyakaṃ
añjaliṃ paggahetvāna buddhaseṭṭhamayācahaṃ
anukampa mahāvīra lokajeṭṭha narāsabha
padīpaṃ te padassāmi rukkhamūlamhi jhāyato
adhivāsesi so dhīro sayambhū vadataṃ varo
dumesu vinivijjhitvā yantaṃ yojiyahaṃ tadā
sahassavaṭṭiṃ pādāsiṃ buddhassa lokabandhuno
sattāhaṃ pajjalitvāna dīpā vūpasamiṃsu me
tena  cittappasādena cetanāpaṇidhīhi ca
jahitvā mānusaṃ dehaṃ vimānamupapajjahaṃ
upapannassa devattaṃ byamhaṃ āsi sunimmitaṃ
samantato pajjalati dīpadānassidaṃ phalaṃ
samantā yojanasataṃ virocesimahaṃ tadā
sabbe deve abhibhomi dīpadānassidaṃ phalaṃ
tiṃsakappāni devindo devarajjamakārayiṃ
na maṃ kecītimaññanti dīpadānassidaṃ phalaṃ
aṭṭhavīsatikkhattuñca cakkavattī ahosahaṃ
divā rattiñca passāmi samantā yojanaṃ tadā
sahassalokaṃ  ñāṇena passāmi satthu sāsane
dibbacakkhumanuppatto dīpadānassidaṃ phalaṃ
sumedho nāma sambuddho tiṃsakappasahassito
tassa dīpo mayā dinno vippasannena cetasā
paṭisambhidā catasso kataṃ buddhassa sāsananti
atha naṃ satthā aparabhāge jetavanamahāvihāre ariyagaṇamajjhe nisinno dibbacakkhukānaṃ aggaṭṭhāne ṭhapesi etadaggaṃ bhikkhave mama sāvakānaṃ bhikkhūnaṃ dibbacakkhukānaṃ yadidaṃ anuruddhoti 
so vimuttisukhaṃ paṭisaṃvedī viharanto ekadivasaṃ attano paṭipattiṃ paccavekkhitvā pītisomanassajāto udānavasena tiādikā gāthā abhāsi keci pana therassa pabbajjaṃ arahattappattiñca pakāsentehi saṅgītikārehi ādito catasso gāthā bhāsitā tato parā therassa ariyavaṃsapaṭipattiyā ārādhitacittena bhagavatā bhāsitā itarā sabbāpi tena tena kāraṇena thereneva bhāsitāti vadanti iti sabbathāpi imā gāthā therena bhāsitāpi theraṃ uddissa bhāsitāpi therassa cetā gāthāti veditabbā seyyathidaṃ 

 pahāya mātāpitaro bhaginī ñātibhātaro
pañca kāmaguṇe hitvā anuruddhova jhāyati

 sameto naccagītehi sammatāḷappabodhano
na tena suddhimajjhagaṃ mārassa visaye rato

 etañca  samatikkamma rato buddhassa sāsane
sabboghaṃ samatikkamma anuruddhova jhāyati

 rūpā saddā rasā gandhā phoṭṭhabbā ca manoramā
ete ca samatikkamma anuruddhova jhāyati

 piṇḍapātamatikkanto eko adutiyo muni
esati paṃsukūlāni anuruddho anāsavo

 vicinī  aggahī dhovi rajayī dhārayī muni
paṃsukūlāni matimā anuruddho anāsavo

 mahiccho ca asantuṭṭho saṃsaṭṭho yo ca uddhato
tassa dhammā ime honti pāpakā saṃkilesikā

 sato ca hoti appiccho santuṭṭho avighātavā
pavivekarato vitto niccamāraddhavīriyo

 tassa  dhammā ime honti kusalā bodhipakkhikā
anāsavo ca so hoti iti vuttaṃ mahesinā

 mama saṅkappamaññāya satthā loke anuttaro
manomayena kāyena iddhiyā upasaṅkami

 yadā me ahu saṅkappo tato uttari desayi
nippapañcarato buddho nippapañcamadesayi

 tassāhaṃ dhammamaññāya vihāsiṃ sāsane rato
tisso vijjā anuppattā kataṃ buddhassa sāsanaṃ

 pañcapaññāsavassāni yato nesajjiko ahaṃ
pañcavīsativassāni yato middhaṃ samūhataṃ

 nāhu assāsapassāsā ṭhitacittassa tādino
anejo santimārabbha cakkhumā parinibbuto

 asallīnena cittena vedanaṃ ajjhavāsayi
pajjotasseva nibbānaṃ vimokkho cetaso ahu

 ete pacchimakā dāni munino phassapañcamā
nāññe dhammā bhavissanti sambuddhe parinibbute

 natthi dāni punāvāso devakāyasmi jālini
vikkhīṇo jātisaṃsāro natthi dāni punabbhavo

 yassa  muhuttena sahassadhā loko saṃvidito sabrahmakappo
vasī iddhiguṇe cutūpapāte kāle passati devatā sa bhikkhu

 annabhāro pure āsiṃ daliddo ghāsahārako
samaṇaṃ paṭipādesiṃ upariṭṭhaṃ yasassinaṃ

 somhi sakyakule jāto anuruddhoti maṃ vidū
upeto naccagītehi sammatāḷappabodhano

 athaddasāsiṃ  sambuddhaṃ satthāraṃ akutobhayaṃ
tasmiṃ cittaṃ pasādetvā pabbajiṃ anagāriyaṃ

 pubbenivāsaṃ jānāmi yattha me vusitaṃ pure
tāvatiṃsesu devesu aṭṭhāsiṃ sakkajātiyā

 sattakkhattuṃ manussindo ahaṃ rajjamakārayiṃ
cāturanto vijitāvī jambusaṇḍassa issaro
adaṇḍena asatthena dhammena anusāsayiṃ

 ito satta tato satta saṃsārāni catuddasa
nivāsamabhijānissaṃ devaloke ṭhito tadā

 pañcaṅgike samādhimhi sante ekodibhāvite
paṭippassaddhiladdhamhi dibbacakkhu visujjhi me

 cutūpapātaṃ jānāmi sattānaṃ āgatiṃ gatiṃ
itthabhāvaññathābhāvaṃ jhāne pañcaṅgike ṭhito

 pariciṇṇo mayā satthā bhavanetti samūhatā

 vajjīnaṃ veḷuvagāme ahaṃ jīvitasaṅkhayā
heṭṭhato veḷugumbasmiṃ nibbāyissaṃ anāsavoti
tattha ti pajahitvā ti mātarañca pitarañca ayañhettha adhippāyo  yathā aññe keci ñātipārijuññena vā bhogapārijuññena vā abhibhūtā pabbajanti pabbajitā ca kiccantarapasutā viharanti na evaṃ mayaṃ mayaṃ pana mahantaṃ ñātiparivaṭṭaṃ mahantañca bhogakkhandhaṃ pahāya kāmesu nirapekkhā pabbajitāti ti ārammaṇūpanijjhānaṃ lakkhaṇūpanijjhānañcāti duvidhampi jhānaṃ anuyutto viharati
ti naccehi ca gītehi ca samaṅgībhūto naccāni passanto gītāni suṇantoti  attho sammatoti ca paṭhanti naccagītehi pūjitoti attho ti sammatāḷasaddehi paccūsakāle pabodhetabbo nti tena kāmabhogena saṃsārasuddhiṃ nādhigacchiṃ ti kilesamārassa visayabhūte kāmaguṇe rato kilesamārassa visayabhūtena kāmaguṇabhogena saṃsārasuddhi hotīti evaṃdiṭṭhiko ahutvāti attho tenāha tiādi tattha nti etaṃ pañcavidhampi kāmaguṇaṃ ti samatikkamitvā anapekkho chaḍḍetvāti attho nti kāmoghādikaṃ sabbampi oghaṃ
pañca kāmaguṇe sarūpato dassetuṃ tiādi vuttaṃ tattha ti lobhanīyaṭṭhena manaṃ ramayantīti manoramā manāpiyāti vuttaṃ hoti yathāha katame pañca manāpiyā rūpā manāpiyā saddātiādi 
ti piṇḍapātaggahaṇaṃ atikkanto piṇḍapātaggahaṇato nivattentoti attho ti ekākī apacchāsamaṇo ti nittaṇho taṇhā hi purisassa dutiyo nāma yathāha taṇhādutiyo purisoti  ti pariyesati
ti esantova tattha tattha saṅkārakūṭādike paṃsukūluppattiṭṭhāne vicini ti vicinitvā asucimakkhitampi ajigucchanto gaṇhi ti vikkhālesi ti dhovitvā gahitaṃ sibbitvā kappiyarajanena rajayi ti rajitvā kappabinduṃ datvā dhāresi nivāsesi ceva pārupi ca
idāni  pācīnavaṃsadāye satthārā dinnaovādaṃ tassa ca attanā matthakappattabhāvaṃ dīpento tiādikā gāthā abhāsi tattha ti mahatiyā paccayicchāya samannāgato uḷāruḷāre bahū ca paccaye icchantoti attho ti nissantuṭṭho yathālābhasantosādinā santosena virahito ti gihīhi ceva pabbajitehi ca ananulomikena saṃsaggena saṃsaṭṭho ti ukkhitto ti mahicchotiādinā vuttapuggalassa ti mahicchatā asantoso saṃsaṭṭhatā vikkhepoti īdisā lāmakaṭṭhena ti tassa cittassa malīnabhāvakaraṇato saṃkilesikā dhammā honti
ti yadā panāyaṃ puggalo kalyāṇamitte sevanto bhajanto payirupāsanto saddhammaṃ suṇanto yoniso manasi karonto satimā ca mahicchataṃ pahāya appiccho ca hoti asantosaṃ pahāya  cittassa vighātakaraṃ vikkhepaṃ pahāya  avikkhitto samāhito gaṇasaṅgaṇikaṃ pahāya vivekābhiratiyā nibbidāya dhammapītiyā  sumano tuṭṭhacitto sabbaso kosajjapahānena 
 evaṃ appicchatādiguṇasamannāgatassa ime satipaṭṭhānādayo sattatiṃsappabhedā tividhavipassanāsaṅgahā kosallasambhūtaṭṭhena  maggapariyāpannā  dhammā honti so tehi samannāgato sabbaso āsavānaṃ khepanena aggamaggakkhaṇato paṭṭhāya  ca hoti  evaṃ vuttaṃ  sammāsambuddhena pācīnavaṃsadāye mahāpurisavitakke matthakaṃ pāpanavasenāti adhippāyo
ti apicchassāyaṃ bhikkhave dhammo nāyaṃ dhammo mahicchassātiādinā  mahāpurisavitakkavasena āraddhaṃ te ca matthakaṃ pāpetuṃ asamatthabhāvena ṭhitaṃ mama saṅkappaṃ jānitvā ti manomayena viya manasā nimmitasadisena pariṇāmitenāti attho ti ayaṃ kāyo idaṃ cittaṃ viya hotūti evaṃ pavattaadhiṭṭhāniddhiyā
ti yasmiṃ kāle mayhaṃ kīdiso nu kho aṭṭhamo mahāpurisavitakkoti parivitakko ahosi tato mama saṅkappamaññāya iddhiyā upasaṅkamīti yojanā ti nippapañcārāmassāyaṃ bhikkhave dhammo nippapañcaratino nāyaṃdhammo papañcārāmassa papañcaratinoti  imamaṭṭhamaṃ mahāpurisavitakkaṃ pūrento upari desayi taṃ pana desitaṃ dhammaṃ desento āha ti papañcā nāma rāgādayo kilesā tesaṃ vūpasamatāya tadabhāvato ca lokuttaradhammā nippapañcā nāma tasmiṃ nippapañce rato abhirato sammāsambuddho yathā taṃ pāpuṇāmi tathā tādisaṃ dhammaṃ adesayi sāmukkaṃsikaṃ catusaccadhammadesanaṃ pakāsayīti attho
ti tassā satthu desanāya dhammaṃ jānitvā yathānusiṭṭhaṃ paṭipajjanto vihāsiṃ sikkhattayasaṅgahe  abhirato hutvāti attho
satthārā  attano samāgamaṃ tena sādhitamatthaṃ dassetvā idāni attano pabbajitakālato paṭṭhāya āraddhavīriyataṃ kāye anapekkhatāya seyyasukhapassasukhānaṃ pariccāgaṃ appamiddhakālato paṭṭhāya āraddhavīriyatañca dassento ti gāthamāha tattha nti yato paṭṭhāya yogānukūlatā kammaṭṭhānapariyuṭṭhitasappurisacariyā sallekhavuttīti evamādiguṇe disvā nesajjiko ahosiṃ tāni pañcapaññāsa vassāni nti yato paṭṭhāya mayā niddā pariccattā tāni pañcavīsativassāni therassa pañcapaññāsāya vassesu nesajjikassa sato ādito pañcavīsativassāni niddā nāhosi tato paraṃ sarīrakilamathena pacchimayāme niddā ahosīti vadanti
 tiādikā tisso gāthā satthu parinibbānakāle bhikkhūhi kiṃ bhagavā parinibbutoti puṭṭho parinibbānabhāvaṃ pavedento āha tattha ti  anulomapaṭilomato anekākāravokārā sabbā samāpattiyo  samāpajjitvā vuṭṭhāya sabbapacchā catutthajjhāne ṭhitacittassa tādino buddhassa bhagavato assāsapassāsā nāhu nāhesunti attho etena yasmā catutthajjhānaṃ samāpannassa kāyasaṅkhārā nirujjhanti kāyasaṅkhārāti ca assāsapassāsā vuccanti tasmā catutthajjhānakkhaṇato paṭṭhāya assāsapassāsā nāhesunti dasseti taṇhāsaṅkhātāya ejāya abhāvato  samādhismiṃ ṭhitattā vā ti anupādisesaṃ nibbānaṃ ārabbha paṭicca sandhāya ti pañcahi cakkhūhi cakkhumā ti parinibbāyi ayañhettha attho  nibbānārammaṇacatutthajjhānaphalasamāpattiṃ samāpajjitvā tadanantarameva anupādisesāya nibbānadhātuyā parinibbutoti
ti alīnena asaṃkuṭitena suvikasiteneva cittena ti sato sampajāno hutvā māraṇantikaṃ vedanaṃ adhivāsesi na vedanānuvattī hutvā ito cito ca samparivatti ti yathā telañca paṭicca vaṭṭiñca paṭicca pajjalanto pajjoto padīpo tesaṃ parikkhaye nibbāyati nibbuto ca katthaci gantvā na tiṭṭhati aññadatthu antaradhāyati adassanameva gacchati evaṃ kilesābhisaṅkhāre nissāya pavattamāno khandhasantāno tesaṃ parikkhaye nibbāyati nibbuto ca katthaci gantvā na tiṭṭhati aññadatthu antaradhāyati adassanameva gacchatīti dasseti tena vuttaṃ nibbanti dhīrā yathāyaṃ padīpoti  accī yathā vātavegena khittāti  ca ādi
ti  parinibbānakkhaṇe satthu santāne pavattamānānaṃ dhammānaṃ attano paccakkhatāya vuttaṃ pacchimakā tato paraṃ cittuppādābhāvato ti etarahi ti phassapañcamakānaṃ dhammānaṃ pākaṭabhāvato vuttaṃ tathā hi cittuppādakathāyampi phassapañcamakāva ādito vuttā ti saha nissayena aññe cittacetasikā dhammā na parinibbānacittacetasikā nanu tepi na bhavissantevāti saccaṃ na bhavissanti āsaṅkābhāvato pana te sandhāya na bhavissantīti na vattabbameva itare pana sekkhaputhujjanānaṃ viya bhavissanti nu khoti siyā āsaṅkāti tadāsaṅkānivattanatthaṃ nāññe dhammā bhavissantīti vuttaṃ
ti ettha ti  devataṃ ālapati devate devakāyasmiṃ devasamūhe upapajjanavasena puna āvāso āvasanaṃ idāni mayhaṃ natthīti attho tattha kāraṇamāha tiādinā sā kira devatā purimattabhāve therassa pādaparicārikā tasmā idāni theraṃ jiṇṇaṃ vuddhaṃ disvā purimasinehena āgantvā tattha cittaṃ paṇidhehi yattha te vusitaṃ pureti devūpapattiṃ yāci atha dāni natthītiādinā thero tassā paṭivacanaṃ adāsi taṃ sutvā devatā vihatāsā tatthevantaradhāyi
atha thero vehāsaṃ abbhuggantvā attano ānubhāvaṃ sabrahmacārīnaṃ pakāsento ti gāthamāha tassattho   khīṇāsavabhikkhuno muhuttamattena eva  sahassappakāro tisahassimahāsahassipabhedo  sahabrahmaloko  sammadeva vidito ñāto paccakkhaṃ kato evaṃ  iddhisampadāya cutūpapāte ca vasībhāvappatto so bhikkhu upagatakāle devatā passati na tassa devatānaṃ dassane parihānīti therena kira jāliniyā devatāya paṭivacanadānavasena natthi dānīti gāthāya vuttāya bhikkhū jāliniṃ apassantā kiṃ nu kho thero dhammālapanavasena kiñci ālapatīti cintesuṃ tesaṃ cittācāraṃ ñatvā thero yassa muhuttenāti imaṃ gāthamāha
ti evaṃnāmo purimattabhāve ti ghāsamattassa atthāya bhattiṃ katvā jīvanako nti samitapāpaṃ nti paṭimukho hutvā pādāsiṃ pasādena abhimukho hutvā āhāradānaṃ adāsinti adhippāyo nti evaṃnāmakaṃ paccekabuddhaṃ nti kittimantaṃ patthaṭayasaṃ imāya gāthāya yāva carimattabhāvā uḷārasampattihetubhūtaṃ attano pubbakammaṃ dasseti tenāha tiādi
ti ito manussalokato cavitvā devaloke dibbena ādhipaccena satta ti tato devalokato cavitvā manussaloke cakkavattibhāvena satta ti catuddasa bhavantarasaṃsaraṇāni nti pubbenivāsaṃ aññāsiṃ  ṭhito tadāti tañca kho na imasmiṃyeva attabhāve api ca kho yadā ito anantarātīte attabhāve devaloke ṭhito tadā aññāsinti attho
idāni attanā dibbacakkhuñāṇacutūpapātañāṇānaṃ adhigatākāraṃ dassento tiādinā dve gāthā abhāsi tattha ti abhiññāpādakacatutthajjhānasamādhimhi so hi pītipharaṇatā sukhapharaṇatā cetopharaṇatā ālokapharaṇatā  paccavekkhaṇanimittanti imehi pañcahi aṅgehi samannāgatattā pañcaṅgiko samādhīti vuccati ti paṭipakkhavūpasamena aṅgasantatāya ca sante ti ekodibhāvagate suciṇṇe vasībhāvappatteti attho ti kilesānaṃ paṭippassaddhiyā laddhe ti evaṃvidhe samādhimhi sampādite mayhaṃ dibbacakkhuñāṇaṃ visujjhi ekādasahi upakkilesehi vimuttiyā visuddhaṃ ahosi
ti sattānaṃ cutiñca upapattiñca jānāmi jānanto ca ime sattā amumhā lokamhā āgantvā idhūpapannā imamhā ca lokā gantvā amumhi loke upapajjissantīti sattānaṃ  jānāmi jānanto eva ca nesaṃ  manussabhāvaṃ tato  aññathātiracchānabhāvañca upapattito puretarameva jānāmi tayidaṃ sabbampi pañcaṅgike samādhimhi sampādite evāti dassento āha ti tattha pañcaṅgike jhāne ṭhito patiṭṭhito hutvā evaṃ jānāmīti attho
evaṃ vijjāttayaṃ dassetvā tappasaṅgena pubbe dassitampi tatiyavijjaṃ saha kiccanipphattiyā dassento tiādinā gāthādvayamāha tattha ti vajjiraṭṭhassa veḷuvagāme vajjiraṭṭhe yattha pacchimavassaṃ upagacchi veḷuvagāme nti tattha aññatarassa veḷugumbassa heṭṭhā nti nibbāyissāmi anupādisesāya nibbānadhātuyā parinibbāyissāmīti attho


tiādikā āyasmato pārāpariyattherassa gāthā imassa vatthu heṭṭhā āgatameva tā ca gāthā satthari dharante attano puthujjanakāle manacchaṭṭhānaṃ indriyānaṃ niggaṇhanacintāya pakāsanavasena bhāsitā imā pana aparabhāge satthari parinibbute attano ca parinibbāne upaṭṭhite tadā āyatiñca bhikkhūnaṃ uddhammapaṭipattiyā pakāsanavasena bhāsitā tattha 

 samaṇassa  ahu cintā pupphitamhi mahāvane
ekaggassa nisinnassa pavivittassa jhāyinoti 
ayaṃ gāthā saṅgītikārehi ṭhapitā tassattho heṭṭhā vuttanayova ayaṃ pana sambandho  satthari aggasāvakesu ekaccesu mahātheresu ca parinibbutesu atītasatthuke pāvacane subbacesu sikkhākāmesu bhikkhūsu dullabhesu dubbacesu micchāpaṭipattibahulesu bhikkhūsu ca jātesu supupphite mahante sālavane nisinnassa pavivittassa ekaggassa jhāyanasīlassa samitapāpatāya  pārāpariyattherassa paṭipattiṃ nissāya  vīmaṃsā ahosīti itarā 

 aññathā lokanāthamhi tiṭṭhante purisuttame
iriyaṃ āsi bhikkhūnaṃ aññathā dāni dissati

 sītavātaparittāṇaṃ hirikopīnachādanaṃ
mattaṭṭhiyaṃ abhuñjiṃsu santuṭṭhā itarītare

 paṇītaṃ yadi vā lūkhaṃ appaṃ vā yadi vā bahuṃ
yāpanatthaṃ abhuñjiṃsu agiddhā nādhimucchitā

 jīvitānaṃ parikkhāre bhesajje atha paccaye
na bāḷhaṃ ussukā āsuṃ yathā te āsavakkhaye

 araññe rukkhamūlesu kandarāsu guhāsu ca
vivekamanubrūhantā vihaṃsu tapparāyaṇā

 nīcā  niviṭṭhā subharā mudū athaddhamānasā
abyāsekā amukharā atthacintāvasānugā

 tato pāsādikaṃ āsi gataṃ bhuttaṃ nisevitaṃ
siniddhā teladhārāva ahosi iriyāpatho

 sabbāsavaparikkhīṇā  mahājhāyī mahāhitā
nibbutā dāni te therā parittā dāni tādisā

 kusalānañca dhammānaṃ paññāya ca parikkhayā
sabbākāravarūpetaṃ lujjate jinasāsanaṃ

 pāpakānañca dhammānaṃ kilesānañca yo utu
upaṭṭhitā vivekāya ye ca saddhammasesakā

 te kilesā pavaḍḍhantā āvisanti bahuṃ janaṃ
kīḷanti maññe bālehi ummattehiva rakkhasā

 kilesehābhibhūtā te tena tena vidhāvitā
narā kilesavatthūsu sasaṅgāmeva ghosite

 pariccajitvā saddhammaṃ aññamaññehi bhaṇḍare
diṭṭhigatāni anventā idaṃ seyyoti maññare

 dhanañca puttaṃ bhariyañca chaḍḍayitvāna niggatā
kaṭacchubhikkhahetūpi akicchāni nisevare

 udarāvadehakaṃ  bhutvā sayantuttānaseyyakā
kathā vaḍḍhenti paṭibuddhā yā kathā satthugarahitā

 sabbakārukasippāni cittiṃ katvāna sikkhare
avūpasantā ajjhattaṃ sāmaññatthotiacchati

 mattikaṃ telacuṇṇañca udakāsanabhojanaṃ
gihīnaṃ upanāmenti ākaṅkhantā bahuttaraṃ

 dantaponaṃ kapitthañca pupphaṃ khādaniyāni ca
piṇḍapāte ca sampanne ambe āmalakāni ca

 bhesajjesu  yathā vejjā kiccākicce yathā gihī
gaṇikāva vibhūsāyaṃ issare khattiyā yathā

 nekatikā vañcanikā kūṭasakkhī apāṭukā
bahūhi parikappehi āmisaṃ paribhuñjare

 lesakappe pariyāye parikappenudhāvitā
jīvikatthā upāyena saṅkaḍḍhanti bahuṃ dhanaṃ

 upaṭṭhāpenti  parisaṃ kammato no ca dhammato
dhammaṃ paresaṃ desenti lābhato no ca atthato

 saṅghalābhassa bhaṇḍanti saṅghato paribāhirā
paralābhopajīvantā ahirīkā na lajjare

 nānuyuttā tathā eke muṇḍā saṅghāṭipārutā
sambhāvanaṃyevicchanti lābhasakkāramucchitā

 evaṃ nānappayātamhi na dāni sukaraṃ tathā
aphusitaṃ vā phusituṃ phusitaṃ vānurakkhituṃ

 yathā kaṇṭakaṭṭhānamhi careyya anupāhano
satiṃ upaṭṭhapetvāna evaṃ gāme munī care

 saritvā pubbake yogī tesaṃ vattamanussaraṃ
kiñcāpi pacchimo kālo phuseyya amataṃ padaṃ

 idaṃ vatvā sālavane samaṇo bhāvitindriyo
brāhmaṇo parinibbāyī isi khīṇapunabbhavoti 
imā gāthā thereneva bhāsitā
tattha nti purisuttame  sammāsambuddhe  dharante etarahi paṭipattibhāvato  aññena pakārena  bhikkhūnaṃ iriyaṃ caritaṃ ahosi yathānusiṭṭhaṃ paṭipattibhāvato ti idāni pana tato aññathā bhikkhūnaṃ iriyaṃ dissati ayāthāvapaṭipattibhāvatoti adhippāyo 
idāni satthari dharante yenākārena bhikkhūnaṃ paṭipatti ahosi taṃ tāva dassetuṃ ntiādi vuttaṃ tattha nti taṃ mattaṃ payojanaṃ yāvadeva sītavātaparittāṇaṃ yāvadeva hirīkopīnapaṭicchādanaṃ katvā cīvaraṃ paribhuñjiṃsu kathaṃ  yasmiṃ tasmiṃ hīne paṇīte vā yathāladdhe paccaye santosaṃ āpannā
nti uḷāraṃ sappiādinā saṃsaṭṭhaṃ tadabhāvena nti catupañcālopamattampi ti paṇītaṃ bahuṃ bhuñjantāpi yāpanamattameva āhāraṃ bhuñjiṃsu tato eva  gedhaṃ anāpannā  na ajjhositā akkhabbhañjanaṃ viya sākaṭikā vaṇalepanaṃ viya vaṇino abhuñjiṃsu
pi jīvitānaṃ pavattiyā parikkhārabhūte bhesajjasaṅkhāte paccaye gilānapaccaye ti yathā te purimakā bhikkhū āsavakkhaye  yuttā āsuṃ tathā te rogābhibhūtāpi gilānapaccaye bāḷhaṃ ativiya  nāhesunti attho
ti vivekaparāyaṇā vivekapoṇā evaṃ catūhi gāthāhi catupaccayasantosaṃ bhāvanābhiratiñca dassentena tesaṃ ariyavaṃsapaṭipadā dassitā
ti mayaṃ paṃsukūlikā piṇḍapātikāti attukkaṃsanaparavambhanāni akatvā nīcavuttino nivātavuttinoti attho ti sāsane niviṭṭhasaddhā ti appicchatādibhāvena suposā ti vattapaṭipattiyaṃ sakale ca brahmacariye mudū suparikammakatasuvaṇṇaṃ viya viniyogakkhamā ti vā abhākuṭikā uttānamukhā pupphitamukhena paṭisanthāravuttino sutitthaṃ viya sukhāvahāti vuttaṃ hoti ti akathinacittā  tena subbacabhāvamāha ti sativippavāsābhāvato kilesabyāsekarahitā antarantarā taṇhādiṭṭhimānādīhi avokiṇṇāti attho ti na mukharā na mukhena kharā vacīpāgabbhiyarahitāti vā attho ti hitacintāvasānugāhitacintāvasikā attano paresañca hitacintameva anuparivattanakā
ti tasmā nīcavuttādihetu nti pasādajanikaṃ paṭipattiṃ passantānaṃ suṇantānañca pasādāvahaṃ nti abhikkantapaṭikkantaparivattanādigamanaṃ nti vā kāyavācāpavatti nti catupaccayaparibhogo nti gocaranisevanaṃ ti yathā anivattitā kusalajanābhisiñcitā savantī teladhārā avicchinnā  maṭṭhā dassanīyā pāsādikā hoti evaṃ tesaṃ ākappasampannānaṃ iriyāpatho acchiddo saṇho maṭṭho dassanīyo pāsādiko ahosi
ti mahantehi jhānehi jhāyanasīlā mahantaṃ vā nibbānaṃ jhāyantīti mahājhāyī tato eva  mahantehi hitehi samannāgatāti attho ti te yathāvuttappakārā paṭipattiparāyaṇā therā idāni parinibbutāti attho ti idāni pacchime kāle tādisā tathārūpā therā parittā appakā katipayā evāti vuttaṃ hoti
nti vivaṭṭassa upanissayabhūtānaṃ vimokkhasambhārānaṃ anavajjadhammānaṃ ti tathārūpāya paññāya ca ti abhāvato anuppattito kāmañcettha paññāpi siyā anavajjadhammā bahukārabhāvadassanatthaṃ panassā visuṃ gahaṇaṃ yathā puññañāṇasambhārāti nti ādikalyāṇatādīhi sabbehi ākāravarehi pakāravisesehi upetaṃ yuttaṃ jinassa bhagavato sāsanaṃ lujjati vinassatīti attho
ti kāyaduccaritādīnaṃ pāpadhammānaṃ lobhādīnañca kilesānaṃ yo utu yo kālo so ayaṃ  vattatīti vacanaseso ti ye pana evarūpe kāle kāyacittaupadhivivekatthāya upaṭṭhitā āraddhavīriyā te ca sesapaṭipattisaddhammakā honti ayañhettha adhippāyo  suvisuddhasīlācārāpi samānā idāni ekacce bhikkhū iriyāpathasaṇṭhāpanaṃ samathavipassanābhāvanāvidhānaṃ mahāpalibodhūpacchedo khuddakapalibodhūpacchedoti evamādipubbakiccaṃ sampādetvā bhāvanamanuyuñjanti te sesapaṭipattisaddhammakā paṭipattiṃ matthakaṃ pāpetuṃ na sakkontīti
ti ye bhagavato orasaputtehi ca tadā parikkhayaṃ pariyādānaṃ gamitā kilesā te etarahi laddhokāsā bhikkhūsu vuddhiṃ virūḷhiṃ vepullaṃ āpajjantā nti kalyāṇamittarahitaṃ ayonisomanasikārabahulaṃ andhabālajanaṃ abhibhavitvā avasaṃ karontā āvisanti santānaṃ anupavisanti evaṃbhūtā ca te  yathā nāma keḷisīlā rakkhasā bhisakkarahite ummatte āvisitvā te anayabyasanaṃ āpādentā tehi kīḷanti evaṃ te kilesā sammāsambuddhabhisakkarahite andhabāle bhikkhū āvisitvā tesaṃ diṭṭhadhammikādibhedaṃ anatthaṃ uppādentā tehi saddhiṃ kīḷanti maññe kīḷantā viya hontīti attho
ti tena tena ārammaṇabhāgena ti virūpaṃ dhāvitā asāruppavasena paṭipajjantā ti paṭhamaṃ uppannaṃ kilesā pacchā uppajjanakānaṃ kāraṇabhāvato kilesāva kilesavatthūni tesu kilesavatthūsu samūhitesu ti hiraññasuvaṇṇamaṇimuttādikaṃ dhanaṃ vippakiritvā yaṃ yaṃ hiraññasuvaṇṇādi yassa yassa hatthagataṃ taṃ taṃ tassa tasseva hotūti evaṃ kāmaghosanā sasaṅgāmaghosanā nāma tatthāyamattho   kilesavatthūsu yo yo kileso yaṃ yaṃ sattaṃ gaṇhāti abhibhavati so so tassa tassa hotūti kilesasenāpatinā mārena sasaṅgāme ghosite viya tehi tehi kilesehi abhibhūtā te bālaputhujjanā tena tena ārammaṇabhāgena vidhāvitā vositāti
te  evaṃ vidhāvitā kiṃ karontīti āha ti tassattho  paṭipattisaddhammaṃ chaḍḍetvā āmisakiñjakkhahetu  kalahaṃ karontīti ti viññāṇamattameva atthi nattheva rūpadhammāti yathā puggalo nāma paramatthato natthi evaṃ sabhāvadhammāpi paramatthato natthi vohāramattamevāti ca evamādīni diṭṭhigatāni micchāgāhe  anugacchantā  idameva seṭṭhaṃ aññaṃ micchāti maññanti
ti gehato nikkhantā ti kaṭacchumattabhikkhānimittampi taṃ dadantassa gahaṭṭhassa ananulomikasaṃsaggavasena  pabbajitena akattabbāni kammāni  karonti
ti ūnūdaro mitāhāroti  vuttavacanaṃ acintetvā udarapūraṃ bhuñjitvā ti dakkhiṇena passena sīhaseyyaṃ kappeti pāde pādaṃ accādhāya sato sampajānoti  vuttavidhānaṃ ananussaritvā uttānaseyyakā sayanti ti rājakathāditiracchānakathaṃ sandhāya vadati
ti sabbehi vessādīhi kārukehi kattabbāni bhattatālavaṇṭakaraṇādīni hatthasippāni ti sakkaccaṃ sādaraṃ katvā nti kilesavūpasamābhāvato gadduhanamattampi samādhānābhāvato ca ajjhattaṃ avūpasantā avūpasantacittāti attho ti samaṇadhammo ti tesaṃ ājīvakiccapasutatāya ekadesampi aphusanato visuṃyeva nisīdati anallīyatīti vuttaṃ hoti
nti  pākatikaṃ vā pañcavaṇṇaṃ vā gihīnaṃ viniyogakkhamaṃ mattikaṃ ti pākatikaṃ abhisaṅkhataṃ vā telañca cuṇṇañca nti udakañca āsanañca  bhojanañca nti bahuṃ piṇḍapātādiuttaruttaraṃ ākaṅkhantā amhehi mattikādīsu dinnesu manussā daḷhabhattikā hutvā bahuṃ uttaruttaraṃ catupaccayajātaṃ dassantīti adhippāyena gihīnaṃ upanāmentīti attho
dante  punanti sodhenti etenāti  dantakaṭṭhaṃ nti kapitthaphalaṃ nti sumanacampakādipupphaṃ ti aṭṭhārasavidhepi khajjakavisese ti vaṇṇādisampayutte odanavisese ti saddena mātuluṅgatālanāḷikerādiphalāni avuttāni saṅgaṇhāti sabbattha gihīnaṃ upanāmenti ākaṅkhantā bahuttaranti yojanā
ti gihīnaṃ bhesajjappayogesu yathā vejjā tathā bhikkhū paṭipajjantīti adhippāyo ti gahaṭṭhānaṃ khuddake ceva mahante ca kicce kattabbe gihī viya nti attano sarīrassa vibhūsane rūpūpajīviniyo viya ti issare issariyapavattane yathā khattiyā evaṃ kulapatī hutvā vattantīti attho
ti nikatiyaṃ niyuttā amaṇiṃyeva maṇiṃ asuvaṇṇaṃyeva suvaṇṇaṃ katvā paṭirūpasāciyoganiratā ti kūṭamānādīhi vippalambakā ti ayāthāvasakkhino ti vāmakā asaṃyatavuttīti attho ti yathāvuttehi aññehi ca bahūhi micchājīvappakārehi
ti kappiyalese kappiyapaṭirūpe  paccayesu pariyāyassa yoge ti vaḍḍhiādivikappane sabbattha visaye bhummaṃ ti mahicchatādīhi pāpadhammehi anudhāvitā vositā  jīvikappayojanā ājīvahetukā ti parikathādinā upāyena paccayuppādananayena ti saṃharanti
nti parisāya attānaṃ upaṭṭhapenti yathā parisā attānaṃ upaṭṭhapenti evaṃ parisaṃ saṅgaṇhantīti attho ti kammahetu te hi attano kattabbaveyyāvaccanimittaṃ upaṭṭhapenti ti dhammanimittaṃ no ca upaṭṭhapenti yo satthārā ullumpanasabhāvasaṇṭhitāya parisāya saṅgaho anuññāto tena na saṅgaṇhantīti attho ti  lābhahetu ayyo  bahussuto bhāṇako dhammakathikoti evaṃ sambhāvento mahājano mayhaṃ lābhasakkāre upanayissatīti  icchācāre ṭhatvā lābhanimittaṃ paresaṃ dhammaṃ desenti ti yo so vimuttāyatanasīse ṭhatvā saddhammaṃ kathentena pattabbo attho na taṃdiṭṭhadhammikādibhedahitanimittaṃ dhammaṃ desentīti attho
ti saṅghalābhahetu bhaṇḍanti mayhaṃ pāpuṇāti na tuyhantiādinā kalahaṃ karonti ti ariyasaṅghato bahibhūtā ariyasaṅghe tadabhāvato ti sāsane lābhassa andhabālaputhujjanehi pare sīlādiguṇasampanne sekkhe uddissa uppannattā taṃ paralābhaṃ parato vā dāyakato laddhabbalābhaṃ upajīvantā bhaṇḍanakārakā bhikkhū pāpajigucchāya abhāvato  samānā ca mayaṃ paralābhaṃ bhuñjāma parapaṭibaddhajīvikātipi  na hirīyanti
ti samaṇakaraṇehi dhammehi ananuyuttā ti yathā pubbe vuttā bandhanakārakādayo tathā ti ekacce ti kevalaṃ muṇḍitakesatāya muṇḍā pilotikakhaṇḍehi saṅghaṭitaṭṭhena saṅghāṭīti laddhanāmena cīvarena pārutasarīrā ti lābhasakkārāsāya mucchitā ajjhositā hutvā pesalo dhutavādo bahussutoti vā madhuravacanamanuyuttā ariyoti ca kevalaṃ  bahumānaṃyeva icchanti esanti na tannimitte guṇeti attho
nti kusalānañca dhammānaṃ paññāya ca parikkhayāti vuttanayena ti nānappakāre bhedanadhamme payāte samakate nānappakārena vā saṃkilesadhamme payātuṃ pavattituṃ āraddhe ti idāni imasmiṃ dullabhakalyāṇamitte dullabhasappāyasaddhammassavane ca kāle yathā satthari dharante  aphuṭṭhaṃ anadhigataṃ jhānavipassanaṃ  hānabhāgiyaṃ ṭhitibhāgiyameva vā ahutvā yathā visesabhāgiyaṃ hoti tathā  pāletuṃ sukaraṃ tathā na sukaraṃ tathā sampādetuṃ na sakkāti attho
idāni  attano parinibbānakālassa āsannattā saṃkhittena ovādena sabrahmacāriṃ ovadanto tiādimāha tassattho  yathā puriso kenacideva payojanena kaṇṭakanicite padese anupāhano vicaranto mā maṃ kaṇṭako vijjhīti  satiṃ upaṭṭhapetvāva  vicarati evaṃ kilesakaṇṭakanicite gocaragāme payojanena caranto muni satiṃ upaṭṭhapetvāna satisampajaññayutto appamattova careyya kammaṭṭhānaṃ avijahantoti vuttaṃ hoti
nti purimake yoge bhāvanāya yuttatāya yogī āraddhavipassake saritvā tesaṃ vattaṃ āgamānusārena sammāpaṭipattibhāvanāvidhiṃ anussaranto dhuranikkhepaṃ akatvā yathāpaṭipajjanto ti yadipāyaṃ atītasatthuko carimo kālo tathāpi yathādhammameva paṭipajjanto vipassanaṃ ussukkāpento  nibbānaṃ adhigaccheyya
ti yathādassitaṃ saṃkilesavodānesu imaṃ paṭipattividhiṃ kathetvā ayañca osānagāthā saṅgītikārehi therassa parinibbānaṃ pakāsetuṃ vuttāti veditabbā


