

 sādhuñca  vo bhikkhave desessāmi asādhuñca taṃ suṇātha sādhukaṃ  manasi karotha bhāsissāmīti evaṃ bhanteti  kho te bhikkhū bhagavato paccassosuṃ bhagavā etadavoca 
katamañca bhikkhave asādhu pāṇātipāto adinnādānaṃ kāmesumicchācāro musāvādo pisuṇā vācā pharusā vācā samphappalāpo abhijjhā byāpādo micchādiṭṭhi  idaṃ vuccati bhikkhave asādhu
katamañca bhikkhave sādhu pāṇātipātā veramaṇī adinnādānā veramaṇī kāmesumicchācārā veramaṇī musāvādā veramaṇī pisuṇāya vācāya veramaṇī pharusāya vācāya veramaṇī samphappalāpā veramaṇī anabhijjhā abyāpādo sammādiṭṭhi  idaṃ vuccati bhikkhave sādhūti paṭhamaṃ

 ariyadhammañca vo bhikkhave desessāmi anariyadhammañca taṃ suṇātha katamo ca bhikkhave anariyo dhammo pāṇātipāto micchādiṭṭhi  ayaṃ vuccati bhikkhave anariyo dhammo
katamo ca bhikkhave ariyo dhammo pāṇātipātā veramaṇī sammādiṭṭhi  ayaṃ vuccati bhikkhave ariyo dhammoti dutiyaṃ

 kusalañca  vo bhikkhave desessāmi akusalañca taṃ suṇātha katamañca bhikkhave akusalaṃ pāṇātipāto micchādiṭṭhi  idaṃ vuccati bhikkhave akusalaṃ
katamañca  bhikkhave kusalaṃ pāṇātipātā veramaṇī sammādiṭṭhi  idaṃ vuccati bhikkhave kusalanti tatiyaṃ

 atthañca vo bhikkhave desessāmi anatthañca taṃ suṇātha katamo ca bhikkhave anattho pāṇātipāto micchādiṭṭhi  ayaṃ vuccati bhikkhave anattho
katamo ca bhikkhave attho pāṇātipātā veramaṇī sammādiṭṭhi  ayaṃ vuccati bhikkhave atthoti catutthaṃ

 dhammañca vo bhikkhave desessāmi adhammañca taṃ suṇātha katamo ca bhikkhave adhammo pāṇātipāto micchādiṭṭhi  ayaṃ vuccati bhikkhave adhammo
katamo ca bhikkhave dhammo pāṇātipātā veramaṇī sammādiṭṭhi  ayaṃ vuccati bhikkhave dhammoti pañcamaṃ

 sāsavañca  vo bhikkhave dhammaṃ desessāmi anāsavañca taṃ suṇātha katamo ca bhikkhave sāsavo dhammo pāṇātipāto micchādiṭṭhi  ayaṃ vuccati bhikkhave sāsavo dhammo
katamo  ca bhikkhave anāsavo dhammo pāṇātipātā veramaṇī sammādiṭṭhi  ayaṃ vuccati bhikkhave anāsavo  dhammoti chaṭṭhaṃ

 sāvajjañca  vo bhikkhave dhammaṃ desessāmi anavajjañca taṃ suṇātha katamo ca bhikkhave sāvajjo dhammo pāṇātipāto micchādiṭṭhi  ayaṃ vuccati bhikkhave sāvajjo dhammo
katamo ca bhikkhave anavajjo dhammo pāṇātipātā veramaṇī sammādiṭṭhi  ayaṃ vuccati bhikkhave anavajjo dhammoti sattamaṃ

 tapanīyañca vo bhikkhave dhammaṃ desessāmi atapanīyañca taṃ suṇātha katamo ca bhikkhave tapanīyo dhammo pāṇātipāto micchādiṭṭhi  ayaṃ vuccati bhikkhave tapanīyo dhammo
katamo ca bhikkhave atapanīyo dhammo pāṇātipātā veramaṇī sammādiṭṭhi  ayaṃ vuccati bhikkhave atapanīyo dhammoti aṭṭhamaṃ

 ācayagāmiñca  vo bhikkhave dhammaṃ desessāmi apacayagāmiñca taṃ suṇātha katamo ca bhikkhave ācayagāmī dhammo pāṇātipāto micchādiṭṭhi  ayaṃ vuccati bhikkhave ācayagāmī dhammo
katamo  ca bhikkhave apacayagāmī dhammo pāṇātipātā veramaṇī sammādiṭṭhi  ayaṃ vuccati bhikkhave apacayagāmī dhammoti navamaṃ

 dukkhudrayañca  vo bhikkhave dhammaṃ desessāmi sukhudrayañca taṃ suṇātha katamo ca bhikkhave dukkhudrayo dhammo pāṇātipāto micchādiṭṭhi  ayaṃ vuccati bhikkhave dukkhudrayo dhammo
katamo ca bhikkhave sukhudrayo dhammo pāṇātipātā veramaṇī sammādiṭṭhi  ayaṃ vuccati bhikkhave sukhudrayo dhammoti dasamaṃ

 dukkhavipākañca  vo bhikkhave dhammaṃ desessāmi sukhavipākañca taṃ suṇātha katamo ca bhikkhave dukkhavipāko dhammo pāṇātipāto micchādiṭṭhi  ayaṃ vuccati bhikkhave dukkhavipāko dhammo
katamo ca bhikkhave sukhavipāko dhammo pāṇātipātā veramaṇī sammādiṭṭhi  ayaṃ vuccati bhikkhave sukhavipāko dhammoti ekādasamaṃ
sādhuvaggo tatiyo
