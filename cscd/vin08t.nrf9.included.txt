
 evaṃ  adhiṭṭhānavikappanavinicchayakathaṃ dassetvā idāni cīvarena vināvāsavinicchayakaraṇaṃ dassetuṃ tyādimāha tattha cīyatīti cīvaraṃ cayaṃ sañcayaṃ  karīyatīti attho ariyaddhajo vatthaviseso idha pana ticīvarādhiṭṭhānena adhiṭṭhahitvā dhāritaṃ cīvarattayameva ti vajjanatthe nipāto vasanaṃ vāso vinā vāso vināvāso cīvarena vināvāso  cīvaravippavāsoti vattabbe vatticchāvasena gāthāpādapūraṇatthāya vā aluttasamāsaṃ katvā evaṃ vuttanti daṭṭhabbaṃ tathā ca vakkhati ticīvarādhiṭṭhānena vippavāsoti imaṃ saṅghāṭiṃ adhiṭṭhāmi imaṃ uttarāsaṅgaṃ adhiṭṭhāmi imaṃ antaravāsakaṃ adhiṭṭhāmīti evaṃ nāmena adhiṭṭhitānaṃ tiṇṇaṃ cīvarānaṃ ekekena vippavāsoti attho ekenapi vinā vasituṃ na vaṭṭati vasantassa bhikkhuno saha aruṇuggamanā cīvaraṃ nissaggiyaṃ hoti pācittiyañca āpajjatīti sambandho nti ettha vasanakiriyā catuiriyāpathasādhāraṇā tasmā kāyalaggaṃ vā hotu alaggaṃ vā aḍḍhateyyaratanassa padesassa anto katvā tiṭṭhantopi carantopi nisinnopi nipannopi hatthapāse katvā vasanto nāma hoti
evaṃ sāmaññato avippavāsalakkhaṇaṃ dassetvā idāni gāmādipannarasokāsavasena visesato dassetumāha ccādi tattha  pākaṭāneva  nāma yānādīnaṃ bhaṇḍānaṃ sālā  nāma paṭirājādipaṭibāhanatthaṃ iṭṭhakāhi kato bahalabhittiko catupañcabhūmiko patissayaviseso  nāma ekakūṭasaṅgahito caturassapāsādo  nāma dīghapāsādo  nāma muṇḍacchadanapāsādo ti  ca candikaṅgaṇayutto pāsādoti vuccati  nāma jaṅghasattho vā sakaṭasattho vā  nāma pubbaṇṇāparaṇṇānaṃ viruhanaṭṭhānaṃ  nāma khalamaṇḍalaṃ  nāma pupphārāmo phalārāmo dayo pākaṭā eva tattha nivesanādīni gāmato bahi sanniviṭṭhāni gahitānīti veditabbaṃ antogāme ṭhitānañhi gāmaggahaṇena gahitattā gāmaparihāroyevāti gāmaggahaṇena ca nigamanagarānipi gahitāneva honti
ti iminā samantā nadītaḷākādiudakena parikkhittopi parikkhittoyevāti dasseti ti gharassa upari ākāse aḍḍhateyyaratanappamāṇaṃ atikkamitvā nti iminā sabhāsaddassa pariyāyo sabhāyasaddo napuṃsakaliṅgo atthīti dasseti sabhāsaddo hi itthiliṅgo sabhāyasaddo napuṃsakaliṅgoti ti nagarassa dvāramūle vā nti sabhāyanagaradvāramūlānaṃ tassā vīthiyā  sabhāyadvārānaṃ gahaṇeneva tattha sabbānipi gehāni sā ca antaravīthi gahitāyeva hoti ettha ca dvāravīthigharesu vasantena gāmappavesanasahaseyyādidosaṃ pariharitvā suppaṭicchannatādiyutteneva bhavitabbaṃ sabhā pana yadi sabbesaṃ vasanatthāya papāsadisā katā antarārāme viya yathāsukhaṃ vasituṃ vaṭṭatīti veditabbaṃ ti vīthiṃ muñcitvā ṭhite aññasmiṃ ghare nikkhipati tenāha ti ti gharassa hatthapāsaṃ sandhāya vadati
evaṃ gāmavasena vippavāsāvippavāsaṃ dassetvā idāni nivesanavasena dassento tiādimāha tattha  nāma gabbhassa  abbhantare añño gabbhoti vadanti gabbhassa vā pariyāyavacanametaṃ idāni udositādivasena dassento ccādimāha tattha ti ekakulassa santako udosito hoti parikkhitto cātiādinā nivesane vuttanayena -saddo visesanivatti attho tena viseso natthīti dasseti
idāni yesu viseso atthi te dassento tiādimāha tattha ti vinivijjhitvā ajjhottharitvā vā vuttamevatthaṃ vibhāveti tiādinā tattha ti gāmassa nadiyā vā antopaviṭṭhena satthenāti pāṭhaseso ti ettha visuṃ nadīparihārassa avuttattā gāmādīhi aññattha viya cīvarahatthapāsoyeva nadīparihāroti tīsupi gaṇṭhipadesu vuttaṃ aññe pana iminā aṭṭhakathāvacanena nadīparihāropi visuṃ siddhoti nadīhatthapāso na vijahitabboti vadanti yathā pana ajjhokāse sattabbhantaravasena araññaparihāro labbhati evaṃ nadiyaṃ udakukkhepavasena nadīparihāro labbhatīti katvā aṭṭhakathāyaṃ nadīparihāro visuṃ avutto siyā sattabbhantaraudakukkhepasīmānaṃ araññanadīsu abaddhasīmāvasena labbhamānattā evañca sati samuddajātassaresupi parihāro avuttasiddho hoti nadiyā samānalakkhaṇattā nadīhatthapāso na vijahitabboti pana atthe sati nadiyā ativitthārattā bahusādhāraṇattā ca antonadiyaṃ cīvaraṃ ṭhapetvā nadīhatthapāse ṭhitena cīvarassa pavattiṃ jānituṃ na sakkā bhaveyya esa nayo samuddajātassaresupi antoudakukkhepe vā tassa hatthapāse vā ṭhitena pana sakkāti ayaṃ amhākaṃ attanomati vicāretvā gahetabbaṃ nti avippavāsasīmaṃ  sandhāyāha ettha ca  vihārassa nānākulasantakabhāvepi avippavāsasīmāparicchedabbhantare sabbattha cīvaraavippavāsasambhavato padhānattā tattha satthaparihāro na labbhatīti nti vuttaṃ ti idaṃ yathāvuttaabbhantaraparicchedavasena vuttaṃ
yasmā nānākulassa parikkhitte khette cīvaraṃ nikkhipitvā khettadvāramūle vā tassa hatthapāse vā vatthabbanti vuttaṃ tasmā dvāramūlato aññattha khettepi vasantena cīvaraṃ nikkhipitvā hatthapāse katvāyeva vasitabbaṃ
 nāma saparikkhitto vā aparikkhitto vā sakalo āvāsoti vadanti ti ettha pana ekagehameva vuttaṃ vimativinodaniyaṃ (vi vi ṭī 1491-494) pana  nāma upacārasīmā ti tassa antopariveṇādiṃ sandhāya vuttanti vuttaṃ ekakulādisantakatā cettha kārāpakānaṃ vasena veditabbā
ti yadā mahāvīthiyaṃ ujukameva gacchantaṃ sūriyamaṇḍalaṃ majjhanhikaṃ pāpuṇāti tadā yaṃ okāsaṃ chāyā pharati taṃ sandhāya vuttaṃ vimativinodaniyaṃ pana ti ujukaṃ avikkhittaleḍḍupātabbhantaraṃ sandhāya vadatīti vuttaṃ ti tadaheva gantvā nivattetuṃ asakkuṇeyyake samuddamajjhe ye dīpakā tesūti yojanā nti puratthimadisāya cīvare
ti hatthapāsaṃ muñcitvā otarati ti paribhogapaccayā dukkaṭaṃ nāpajjati tenāha tiādi ti iminā nissaggiyacīvaraṃ anissajjitvā paribhuñjantassa dukkaṭaṃ acittakanti siddhaṃ nti idaṃ bahūnaṃ sañcaraṇaṭṭhāne evaṃ akatvā gamanaṃ na sāruppanti katvā vuttaṃ na āpattiaṅgattā bahigāme ṭhapetvāpi apārupitabbatāya vuttaṃ nti atha vā vihāre sabhāgaṃ bhikkhuṃ na passati evaṃ sati āsanasālaṃ gantvā vinayakammaṃ kātabbanti yojanā āsanasālaṃ gacchantena kiṃ tīhi cīvarehi gantabbanti āha ti naṭṭhacīvarassa santaruttarasādiyanato saṅghāṭi pana kiṃ kātabbāti āha ti uttarāsaṅge ca bahigāme ṭhapitasaṅghāṭiyañca paṭhamaṃ vinayakammaṃ katvā pacchā uttarāsaṅgaṃ nivāsetvā antaravāsake kātabbaṃ ettha ca bahigāme ṭhapitassapi vinayakammavacanato parammukhāpi ṭhitaṃ nissajjituṃ nissaṭṭhaṃ dātuñca vaṭṭatīti veditabbaṃ
daharānaṃ gamane saussāhattā ti vuttaṃ ti saussāhatte gamanassa upacchinnattā vuttaṃ tesaṃ pana purāruṇā uṭṭhahitvā saussāhena gacchantānaṃ aruṇe antarā uṭṭhitepi na paṭippassambhati yāva aruṇuggamanā sayantīti vuttattā teneva ti vuttaṃ tiādimhi saussāhattā gamanakkhaṇe paṭippassaddhi na vuttā ti taruṇavacchagāvīnaṃ ādhāvitvā siṅgena paharaṇabhayena ti ettha dhenubhayādīhi ṭhitānaṃ yāva bhayavūpasamā ṭhātabbato antoaruṇeyeva gamissāmīti niyametuṃ asakkuṇeyyattā vuttaṃ yattha pana evaṃ niyametuṃ sakkā tattha antarā aruṇe uggatepi nissayo na paṭippassambhati bhesajjatthāya gāmaṃ paviṭṭhadaharānaṃ viya
nti avippavāsasīmāsammutito pacchā patiṭṭhāpitagāmaṃ sandhāya vadati gāmañca gāmūpacārañca ṭhapetvā sammannitabbato nti ācariyantevāsikānaṃ visuṃ visuṃ gatānaṃ avippavāsasīmattā  saussāhatāya  ti dhammaṃ sutvā āgacchantānaṃ antarāmagge



