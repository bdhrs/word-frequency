


 vuḍḍhopi  jinānaṃ buddhosi vijānaṃ
pubboditi māhaṃ kubbomi vimānaṃ


 mahāsamatakūlaṃ narāpavarapūjaṃ
jahā abhayapūraṃ namā kanakarūpaṃ


 narāsabhasubuddhaṃ  pajāmatanuruttaṃ
dayākaramuduttaṃ namāma ha usukkaṃ


 hitaṃ vahasusīlo pamodati sukhatte
name tamapabuddhaṃ jinaṃ gatasukhantaṃ


 bandhu ca santakileso yo pitavaṇṇapabhāso
gotamagottasuññato tassa namo narasīho


 buddhaṃ  suddhaṃ lokesītaṃ ukkaṃ yuttaṃ yoge haṃ
vantātītaṃ oghe sīdaṃ vandāpīhaṃ sokehīhaṃ


 bhogavatī yopakhamī sītadayā lokasakhā
dhātutaye kitti sa ve dātu jaye-tassa ca me


 mānito lukho rutotha sannibho subho sukho ca
jānito dharo namo ca tassa yo thuto guṇova


 jayaṃ  dhajaṃ pajāpuge ṭhitaṃ lilaṃ mahāsukhe
subhaṃ phuṭaṃ pabhaṃ name hitaṃ sukhaṃ dadātu me


 puṇṇapuññajanitasubhaṃ jātiñātithutiyaguṇaṃ
bhedaveravimalajinaṃ ñāṇapādacaraṇa-mahaṃ


 sati mati suci yo-bhāso thuti muni sukhito kāyo
manujapumasuto nātho jayavara mu-sabho dāto


 yo  buddho pavaro lilo puge
lokutto abhayo ṭhito sukhe
uttiṇṇaṃ nisabhaṃ hitaṃ vahe
monindaṃ vimalaṃ jinaṃ name


 devindaṃ varagaṇatherindaṃ
niṭṭhānaṃ bhavajananibbānaṃ
niddosaṃ raṇarajanipphoṭaṃ
vande-haṃ subhamukhasoṇṇemaṃ


 gotamagotte  ketuva ñātaṃ
lokajakhette meruva jātaṃ
thandilajeṭṭhe bheditamāraṃ
paṇḍitamajjhe medhiva bhāṇaṃ
mantiya vande sevitanāthaṃ


 buddho sukko amitaguṇīso
yutto mutto sasiva timīto
khe yo tejo tapasiva akko
phelo theto tava namakāro


 yo  jitamāre ve aji sabbaṃ
tho mitasāre he-dhitapattaṃ
saṃsitapuṇṇo so nami tassa
paṇḍitaphullo so matikassa


 kanakarūpa  mūpameyyakaṃ
pavarasūra pūjasevataṃ
kamalabhūma dhūradesakaṃ
naramarūpa rū name ta-haṃ


 deve gate dvevārā gamāsi
sele cale ye ñātā pacāyi
uddhaṃ tale tevāsaṃ akāsi
buddhaṃ mate esāhaṃ namāmi


 ukke sunutaṃ puthukañca theraṃ
vutte sukhumaṃ ujukaṃ tathetaṃ
dibbe paṭimaṃ kiriyaṃ vadetaṃ
iddhe mahitaṃ kathitaṃ namehaṃ

 dibbassa  pūre pavarehi gutto
siddhattha bhūte nagarehi vuṭṭho
saṅkassa pūre ma-gaṇehi buddho
aññattha pūje paname ni kubbo


 subhaṃ thutaṃ yo rajataṃ balatthaṃ
yugaṃ hutaṃ so kanakaṃ kamatthaṃ
citaṃ ṭhitaṃ lohitakaṃ manāpaṃ
lilaṃ itaṃ soraci taṃ namāhaṃ


 pinitaṃ  viṇaṃ sakhilaṃ yaji taṃ
susukhaṃ dhujaṃ biluvaṃ niyutaṃ
ṭhapiyaṃ simaṃ thunutaṃ puthulaṃ
nami haṃ khiṇaṃ sukhumaṃ mudukaṃ


 sogati  bodhayiṃ gāhiya pattaṃ
otari sonami jānita atthaṃ
bhūpati pūjayi sākiya vaṃsaṃ
sūjadhi ūpadhi bhāsita dhammaṃ


 cattāro-me yācite so pavutthe
laddhā bhoge kāmite oghamutte
kattā tose-taṃ name colayutte
tatthā-loke taṃpate kho padukke


 sattā-loko  sarito yo dhajukkaṃ
tatthā-gopo raciyo-noja-muddhaṃ
bhaddā-soko-pacito-bho pabuddhaṃ
saddhāyogo bhaji so-ho-namuccaṃ


 ñātamarūnaṃ upari ṭhitānaṃ
vālapasūkaṃ huvati jinānaṃ
devasuyāmo jinamiti ñāto
tena sukhā-bho vinami idā so


 puṇṇakena  kusumena sevataṃ
kuñjareva thunutena khe gataṃ
sundarena nami tena me jayaṃ
puññatejakari-dhesa ve dadaṃ


 mātu āyu khiṇu-ke iha pubbe
tāsu sādhu visute-disakucce
vāta tāla khaciteni-dha soṇṇe
tāta tāta yaji te-tisa vande


 upari  kamalayoni sobhitaṃ
juhati dhavalajoti-dositaṃ
sukari ya-matabodhi-mocitaṃ
sunami caraṇaloki-dho-rimaṃ


 vane  jino yo vinayaṃ supekkhi-maṃ
mate ṭhito-bho dijakaṃ dubajjitaṃ
aghe-nidho khobhi-taraṃ mune-cchi-daṃ
name-bhito bodhimahaṃ lukha-jjhitaṃ


 yo jāti-domānī-mupāsi lambi taṃ
kodhehi lokehi dubhāsi paṇḍitaṃ
pūrepi mūlepi pahāsi diṭṭhikaṃ
sabbehi pattehi namāmi icchitaṃ


 verañjake  pūravare vibhūsite
nelañjane dūmavane vikūjite
khemaṅkare thūlatare vidū site
eta-ṅgame pūna name virūpi ve


 adhunāpi sa sārisuto nimalaṃ
tamupāsi matāpi kuto ci nayaṃ
karuṇāyi dha yāci budho vinayaṃ
garukāpi namāmi su-yo jita-haṃ


 janavaro  muni so sarito vane
vasabhato udito-pari gotame
gamanaso guṇiko gami-to name
nagara-do juti-mo ghatito-sathe


 bhagavati  kuṭigāre yo nisinne
dhanavati suvisāle-ko isinde
ya-malabhi muni lābhe molichinne
sa panami juti-māse-to kilinne


 paṭhapita-miccassa sidatu sabbaṃ
paṭhami-dha sikkhassa hitasukhatthaṃ
pavadiya giddhassa khiṇalukhatthaṃ
panami ca kiccassa sikhamukappaṃ


 nilobhāsi  dhūmehi yu-cco vilāse
ṭhito cā-bhi bhū tehi rukkho-digāhe
yi-to tāni pūrepi luddho dvivāre
jino-kāsi pūjemi buddho hitā-se


 janarame  dasasare visālake
munivare kuṭighare-riyāpathe
dhutatare-subhakathe caji sa ve
tatiyake-ta-midha ve ṭhapi name


 vesālike tu vasi kātu cātukaṃ
te ñāhi tesu labhi-dhā-mukā-mukaṃ
negāmikesu bhaji phāsu sā-yukaṃ
etā-dhikesu nami-kāsu-dā-tulaṃ


 vadi  suppiyo duvacanaṃ tamato
sahi muttiko guṇakathaṃ tathato
gami māṇavo durapathaṃ carato
nami sādhavo budhavaraṃ paraso


 yu-pagami vimalo sakhilo tadā
yuvavati-pivano rami yo brahmā
ekasayi  ṭhitato kathi kho guṇe
esa nami jina-mo padhi-do-juke


 jānaṃ sabbesaṃ desi yo kho-dhimuttaṃ
ānandattheraṃ vedito coḷisuttaṃ
kāyassammukhe kātuno-lokiyaṃ-se
ṭhāna-ssa-ppuge kāruṇo hoti vande


 sukathiya  majjhimasīla-maparaṃ
yu-pacita-metthi-dha cīra-manayaṃ
budhayi ca bhajjita-mīṇavataraṃ
sunami pavajjita-mīha-mamalaṃ


 mahakañhi sīlampi abhāsi kante
brahmathandilī mamhi manāpi ramme
calakampi gīrampi kadāci ambe
varapaṇḍi khīṇampi namāmi taṃ ve


 mohante  jini paṭhame jaye jitāyaṃ
soramme isipatane vane nivāsaṃ
khobhante kiri sakale vade vilāsaṃ
ghoraṃve vinidamane name jinā-haṃ


 divārakaṃ bajanagaraṃ phitaṃ vase
nisāya taṃ janagaṇanaṃ ṭhitaṃ mate
vijānakaṃ tamajaṭakaṃ sitaṃ vane
hitāvahaṃ narapavaraṃ imaṃ name


 racita-maviralaṃ  manussa mathā paṇaṃ
pasiya tatiyakaṃ catuttha makā sayaṃ
karita-madhikataṃ akhubbhamalā sabhaṃ
jahitagatiparaṃ panujja namāma-haṃ


 nagara-majaya-mesa nivasi tha pare
mahati sa maṇike sakuṇakujavane
yapati vasati ve hitasivavahane
surata mubhayame-sita mima paname


 chaṭṭhaṃ  vase athu-da tattha vane mune saṃ
sabbaṃ dhare makulapabbatake upedaṃ
cattaṃ male manuja matthavase sudesaṃ
bhattaṃ name lahuka mappa mare dhune taṃ


 nuna  upavasati idha tha puna parime
sukhaguṇamahati tidasapura ajite
yuganuta mavadi vitatha mughatari ve
hutathuna manami simada tula mariye


 jinapati susumāraṃ bhesakallāvane-saṃ
nivasati puthuñāṇaṃ khve-sa nandālaye-taṃ
vimala-mi dhu-jukāyaṃ bhedasantāpa-sesaṃ
vijaha-pi sukhumālaṃ esamantā name-haṃ


 mahati  sukantiye atha ca tattha sītale
vasati kusambiye navamavassa-pī-tare
avahi sukha-ntime pajaha-mattha-mī-dha ve
panami nudaṃ hine sakalasatthavasaye


 yudhavati pālileyyaka vane pahāya nāge
upaṭhahi nāgi-dhe-sa dasame jahāya bāle
sukhavasi kāyike ca manake tadāsa sāte
yuta-madhi vāhite ca paname payāta māre


 ito  patte nāḷe vasati dijagāmepi dasame
hitopatthenā-yeka adhiki-dha vādehi vadake
vilomatthehā-neka-sahi ṭhita-māghepi samaye
viyogatthe-tā-neja-mapi pihavāsehi paname


 dviadhiki-tare  verañjāyaṃ tato dasamaṃ pare
nivasi nilake khedaṅghātaṃ karo paramaṃ vane
kilami idha ve vehaṅgānaṃ manoramakaṃ vase
viraji-sigaṇe medhaṅkāraṃ asokadadaṃ name


 yo sampuṇṇe upari tirase cāliye pabbatepi
sobhaṃ phulle suvasi itare kāmite appamehi
sāvatthikkenu-da catudase kārite ālayepi
kāmo-cchidde tu bhaya muname ñātime dvārakehi


 sakko  kappile kariya madake niggaho yoti pañce
dakkho kappiye vasidha yamake iddhako bhohi aññe
yakkho dabbike damiya nagare soḷase-topi vaṅke
aggo-ghattite paciya paname bodhake monipaññe


 duladdhe  pūre yopari ca dasato rājagehaṃ bhajanto
tu satte kūle kho kari dha yapato vāsamejaṃ jahanto
dumaṭṭhe pūneso ramita-calato ṭṭhārasetaṃ dadaṃ so
guṇasse vūpeto namidha karabho kāyakhedaṃ sahanto


 cālīye  parime tatheva acale-kūnepi vīse lilaṃ
bhāgī ce sa hite pageva pavase sūrehi nisevitaṃ
kārite ramike pare ca nagare pūrepi vīse imaṃ
hārite vasime jahena paname mūlepi khīṇe jitaṃ


 pañcapañca-mākare tatopi piṇḍakena jetakānane ca
aññamañña-mādarena yo nisinnakena te ca māpayeva
pubbapubbaārāme payoji-pāsikāya vāramāvasedha
suddhasuddha-māmalena poriyātimāya mānasā namesa

puññenānena  saṃsāramupadhi suci sappūrise vo paseve
tehā dinnaṃ sugāho suciparisaupeto arogo bhaveyyaṃ
dīghāyūko mahāpañña yasadhanasulābho ca kalyāṇamitto
lokādibbo ca maggo samamatiparivārova nibbānapatto

ka
 nassati  sāsane chanavutādhike ca tivise sate kaliyuge
dvesatacuddasādhikasahassake sakalaraṭṭhakaṃ khubhi gate
bhātikayuddhakena nagaraṃ tadā bhavati chārikā yatigaṇo
dukkhagato mahāpaharaṇehi jivitakhayampi eti piṭake

kha
 udisaka  cetyakepi vikiriya nāsati dha so thiro sagaṇato
vijahiya purato ttaravaneka kumbhakaragāmakaṃ nivasaye
satagaṇakehi tattha janakopi bhota idha vāsa sabbayatinaṃ
upaṭṭhahamīti tamhi katipāhanaṃ vasati kho vimaṃsiya sukhaṃ

ga
 tattha araññe ramito sucari saddhamma-timāni suyatīhi tipīko
dhūrasuyutto parigāhiya sujāto supaṭṭhāti kunadita-muyānaṃ
so satamaccehi kataṃ nagari daṃ tassa ca pācina raha dhikakose
paccayanāyāsu da chāyabahuko suddhayatipi idha vasanakāle

gha
 phagguṇamāse chadine raciya niṭṭhaṃva gato paramari iminā-yaṃ
sijjhatu pemaṃ vata rakkhatu sudevo uda vaḍḍhatu jinavacane taṃ

