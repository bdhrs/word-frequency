
 evaṃ  kathinavinicchayaṃ kathetvā idāni garubhaṇḍādivinicchayaṃ dassetuṃ tiādimāha tattha ti 
pume ācariyādimhi garu mātāpitūsupi
garu tīsu mahante ca dujjarālahukesu cāti 
vuttesu anekatthesu alahukavācako saddo bhājanādiparikkhāre bhaṇḍaṃ mūladhanepi cāti ettha bhājanādiparikkhārattho hoti vacanattho pana garanti uggacchanti uggatā pākaṭā hontīti garūni bhaḍitabbāni icchitabbānīti bhaṇḍāni garūni ca tāni bhaṇḍāni cāti  ārāmādīni vatthūni iti ādinā nayena senāsanakkhandhake bhagavatā dassitāni imāni pañca vatthūni garubhaṇḍāni nāmāti yojetabbaṃ
mañcesu ti mañcapāde vijjhitvā tattha aṭaniyo pavesetvā kato ti aṭanīhi mañcapāde ḍaṃsāpetvā pallaṅkasaṅkhepena kato ti assameṇḍakādīnaṃ pādasadisehi pādehi kato yo vā pana koci vaṅkapādako ayaṃ vuccati kuḷīrapādakoti ti ayaṃ pana āhaccapādako nāma mañco aṅge vijjhitvā kato hotīti evaṃ parato pāḷiyaṃyeva  vutto tasmā aṭaniyo vijjhitvā  tattha pādasikhaṃ pavesetvā upari āṇiṃ datvā katamañco āhaccapādakoti veditabbo pīṭhepi eseva nayo
ti uṇṇabhisi coḷabhisi vākabhisi tiṇabhisi paṇṇabhisīti imesaṃ pañcannaṃ bhisīnaṃ aññatarā  ti pañcahi uṇṇādīhi pūritabhisiyo tūlagaṇanāya hi etāsaṃ gaṇanā tattha uṇṇaggahaṇena na kevalaṃ eḷakalomameva gahitaṃ ṭhapetvā pana manussalomaṃ yaṃ kiñci kappiyākappiyamaṃsajātīnaṃ pakkhicatuppadānaṃ lomaṃ sabbaṃ idha uṇṇaggahaṇeneva gahitaṃ tasmā channaṃ cīvarānaṃ channaṃ anulomacīvarānañca aññatarena bhisicchaviṃ katvā taṃ sabbaṃ pakkhipitvā bhisiṃ kātuṃ vaṭṭati eḷakalomāni pana apakkhipitvā kambalameva catugguṇaṃ vā pañcaguṇaṃ vā pakkhipitvā katāpi uṇṇabhisisaṅkhameva gacchati coḷabhisiādīsu yaṃ kiñci navacoḷaṃ vā purāṇacoḷaṃ vā saṃharitvā vā anto pakkhipitvā vā katā  yaṃ kiñci vākaṃ pakkhipitvā katā  yaṃ kiñci tiṇaṃ pakkhipitvā katā  aññatra suddhatamālapattaṃ yaṃ kiñci paṇṇaṃ pakkhipitvā katā ti veditabbā tamālapattaṃ pana aññena missameva vaṭṭati suddhaṃ na vaṭṭati bhisiyā pamāṇaniyamo natthi mañcabhisi pīṭhabhisi bhūmattharaṇabhisi caṅkamanabhisi pādapuñchanabhisīti etāsaṃ anurūpato sallakkhetvā attano rucivasena pamāṇaṃ kātabbaṃ yaṃ panetaṃ uṇṇādipañcavidhatūlampi bhisiyaṃ vaṭṭati taṃ masūrakepi vaṭṭatīti kurundiyaṃ vuttaṃ tattha ti cammamayabhisiyaṃ etena masūrakaṃ paribhuñjituṃ vaṭṭatīti siddhaṃ hoti
bimbohane tīṇi tūlāni rukkhatūlaṃ latātūlaṃ poṭakītūlanti tattha nti simbalirukkhādīnaṃ yesaṃ kesañci rukkhānaṃ tūlaṃ nti khīravalliādīnaṃ yāsaṃ kāsañci latānaṃ tūlaṃ nti poṭakītiṇādīnaṃ yesaṃ kesañci tiṇajātikānaṃ antamaso ucchunaḷādīnampi tūlaṃ sāratthadīpaniyaṃ  pana nti erakatiṇatūlanti vuttaṃ etehi tīhi sabbabhūtagāmā saṅgahitā honti rukkhavallitiṇajātiyo  hi muñcitvā añño bhūtagāmo nāma natthi tasmā yassa kassaci bhūtagāmassa tūlaṃ bimbohane vaṭṭati bhisiṃ pana pāpuṇitvā sabbampetaṃ akappiyatūlanti vuccati na kevalañca bimbohane etaṃ tūlameva haṃsamorādīnaṃ sabbasakuṇānaṃ sīhādīnaṃ sabbacatuppadānañca  lomampi vaṭṭati piyaṅgupupphabakuḷapupphādi pana yaṃ kiñci pupphaṃ na vaṭṭati tamālapattaṃ suddhameva na vaṭṭati missakaṃ pana vaṭṭati bhisīnaṃ anuññātaṃ pañcavidhaṃ uṇṇāditūlampi vaṭṭati addhakāyikāni pana bimbohanāni na vaṭṭanti ti upaḍḍhakāyappamāṇāni yesu kaṭito paṭṭhāya yāva sīsaṃ upadahanti ṭhapenti sīsappamāṇaṃ pana vaṭṭati  nāma yassa vitthārato tīsu kaṇṇesu dvinnaṃ kaṇṇānaṃ antaraṃ miniyamānaṃ vidatthi ceva caturaṅgulañca hoti majjhaṭṭhānaṃ muṭṭhiratanaṃ hoti dīghato pana diyaḍḍharatanaṃ vā dviratanaṃ vāti kurundiyaṃ vuttaṃ ayaṃ sīsappamāṇassa ukkaṭṭhaparicchedo ito uddhaṃ na vaṭṭati heṭṭhā pana vaṭṭatīti aṭṭhakathāyaṃ  vuttaṃ tattha tīsu kaṇṇesu dvinnaṃ kaṇṇānanti pāṭhaṃ upanidhāya bimbohanassa ubhosu antesu ṭhapetabbacoḷakaṃ tikoṇameva karonti ekacce idañca ṭhānaṃ gaṇṭhiṭṭhānanti vadanti
vimativinodaniyaṃ  pana  nāma yattha gīvāya saha sakalaṃ sīsaṃ ṭhapetuṃ sakkā tassa ca muṭṭhiratanaṃ vitthārappamāṇanti dassento tiādimāha idañca bimbohanassa ubhosu antesu ṭhapetabbacoḷappamāṇadassanaṃ tassa vasena bimbohanassa vitthārappamāṇaṃ paricchijjati taṃ vaṭṭaṃ vā caturassaṃ vā katvā sibbitaṃ yathā koṭito koṭi vitthārato puthulaṭṭhānaṃ muṭṭhiratanappamāṇaṃ hoti evaṃ sibbitabbaṃ ito adhikaṃ na vaṭṭati taṃ pana antesu ṭhapitacoḷaṃ koṭiyā koṭiṃ āhacca diguṇaṃ kataṃ  tikaṇṇaṃ hoti tesu tīsu kaṇṇesu dvinnaṃ kaṇṇānaṃ antaraṃ vidatthicaturaṅgulaṃ hoti majjhaṭṭhānaṃ koṭito koṭiṃ āhacca muṭṭhiratanaṃ hoti idamassa ukkaṭṭhappamāṇanti vuttattā bimbohanassa ubhosu antesu ṭhapetabbacoḷakaṃ pakatiyāyeva tikaṇṇaṃ na hoti atha kho koṭiyā koṭiṃ āhacca diguṇakatakāleyeva hoti tasmā taṃ coḷakaṃ vaṭṭaṃ vā hotu caturassaṃ vā diguṇaṃ katvā miniyamānaṃ tikaṇṇameva hoti dvinnañca kaṇṇānaṃ antaraṃ caturaṅgulādhikavidatthimattaṃ hoti tassa ca coḷakassa majjhaṭṭhānaṃ muṭṭhiratanaṃ hoti tasseva coḷakassa pamāṇena bimbohanassa majjhaṭṭhānampi muṭṭhiratanaṃ hotīti viññāyatīti
ti sāmaññato vuttattā gonakādiakappiyampi uṇṇamayattharaṇaṃ bhisiyaṃ pakkhipitvā sayituṃ vaṭṭatīti daṭṭhabbaṃ ti cammamayabhisiyaṃ cammamayaṃ pana bimbohanaṃ tūlapuṇṇampi na vaṭṭatīti ca vimativinodaniyaṃ   vuttaṃ sāratthadīpaniyaṃ  pana nti yattha galavāṭakato paṭṭhāya sabbasīsaṃ upadahanti taṃ sīsappamāṇaṃ hoti tañca ukkaṭṭhaparicchedato tiriyaṃ muṭṭhiratanaṃ hotīti dassetuṃ tiādimāha ti bimbohanassa majjhaṭṭhānaṃ tiriyato muṭṭhiratanappamāṇaṃ hotīti vuttaṃ ti bahuudakagaṇhanakā mahācāṭi jalaṃ gaṇhituṃ alanti  vaṭṭacāṭi viya hutvā thokaṃ dīghamukho majjhe paricchedaṃ dassetvā katoti gaṇṭhipadesu vuttaṃ vuttañhetaṃ aṭṭhakathāyanti ajjhāhārasambandho
ti dve paṭhamadutiyaavissajjiyāni ārāmo ārāmavatthūti ca vihāro vihāravatthūti ca vuttadvedvevatthusaṅgahāni honti  mañco pīṭhaṃ bhisi bimbohananti vuttacatuvatthusaṅgahaṃ hoti  lohakumbhī lohabhāṇakaṃ lohavārako lohakaṭāhaṃ vāsi pharasu kuṭhārī kudālo nikhādananti vuttanavakoṭṭhāsavantaṃ hoti  valli veḷu muñjaṃ pabbajaṃ tiṇaṃ mattikā dārubhaṇḍaṃ mattikābhaṇḍanti vuttaaṭṭhabhedanaṃ aṭṭhapabhedavantaṃ hotīti yojanā ti maṃsacakkhudibbacakkhudhammacakkhubuddhacakkhusamantacakkhūnaṃ vasena nimmalapañcalocano
nti ettha senāsanakkhandhake gāmakāvāsavatthusmiṃ avissajjiyaṃ kīṭāgirivatthusmiṃ avebhaṅgiyanti vattabbaṃ kasmā dvinnampi vatthūnaṃ senāsanakkhandhake āgatattā ti ayaṃ sāmaññādhāro nti visesādhāro ayamattho pāḷiṃ oloketvā paccetabbo teneva hi samantapāsādikāyaṃ  senāsanakkhandhaketi avatvā idhaicceva vuttaṃ ti iminā gāmakāvāsavatthuṃ dasseti kīṭāgirivatthu pana sarūpato dassitameva sāmaññādhāro pana taṃsaṃvaṇṇanābhāvato avuttopi sijjhatīti na vuttoti viññāyati
nti ettha pañcasu koṭṭhāsesu purimadvayaṃ  pacchimattayaṃ nti veditabbaṃ ti ettha ūnakaṃ dentampi vihāravatthusāmantaṃ  gahetvā dūrataraṃ dukkhagopaṃ vissajjetuṃ vaṭṭatīti  daṭṭhabbaṃ vakkhati hi bhikkhūnañce mahagghataraṃ sampaṭicchituṃ vaṭṭatīti ti bhikkhusaṅghassa jānāpetvā apaloketvāti attho nti idaṃ sāmikesu attano bhaṇḍassa mahagghataṃ ajānitvā dentesu taṃ ñatvā theyyacittena gaṇhato avahāro hotīti vuttaṃ ti savatthukena aññesaṃ bhūmiyaṃ katapāsādādinā avatthukena vā savatthukaṃ parivattetabbaṃ avatthukaṃ pana avatthukeneva parivattetabbaṃ kevalaṃ pāsādassa bhūmito athāvarattā evaṃ thāvaresupi thāvaravibhāgaṃ ñatvāva parivattetabbaṃ
ti iminā suvaṇṇādivicittaṃ akappiyamañcaṃ saṅghassāti vuttepi sampaṭicchituṃ na vaṭṭatīti dasseti vihārassa demāti vutte saṅghassa vaṭṭati na puggalassa khettādi viyāti daṭṭhabbanti vimativinodaniyaṃ  vuttaṃ sāratthadīpaniyaṃ  pana ti saṅghassa demāti dinnaṃ sandhāya vuttaṃ sace pana vihārassa demāti vadanti suvaṇṇarajatamayādiakappiyamañcepi sampaṭicchituṃ vaṭṭatīti vuttaṃ ti iminā athāvarena thāvarampi athāvarampi parivattetuṃ vaṭṭatīti dasseti thāvarena athāvarameva hi parivattetuṃ na vaṭṭati ti ettha  nāma suvaṇṇamayamañcādi akappiyabhisibimbohanāni ca  nāma dantamayamañcādi pāvārādikappiyaattharaṇādīni cāti sāratthadīpaniyaṃ vuttaṃ vimativinodaniyaṃ pana ti āsandiādi pamāṇātikkantaṃ bimbohanādi ca ti suvaṇṇādivicittaṃ kappiyavohārena dinnanti vuttaṃ
ti vuttattā vaṭṭakaṃsalohamayampi bhājanaṃ puggalikampi sampaṭicchitumpi pariharitumpi vaṭṭati puggalānaṃ pariharitabbasseva bhājetabbattāti vadanti taṃ upari kaṃsalohavaṭṭalohabhājanavikati saṅghikaparibhogena vā gihivikaṭā vā vaṭṭatītiādikena mahāpaccarivacanena virujjhati imassa hi vaṭṭalohakaṃsalohānaṃ yena kenaci kato sīhaḷadīpe pādaggaṇhanako bhājetabboti vuttassa mahāaṭṭhakathāvacanassa paṭikkhepāya taṃ mahāpaccarivacanaṃ pacchā dassitaṃ tasmā vaṭṭalohakaṃsalohamayaṃ yaṃ kiñci pādaggaṇhanakavārakampi upādāya abhājanīyameva gihīhi dīyamānampi puggalassa sampaṭicchitumpi  na vaṭṭati ti pattādiparikkhāraṃ viya sayameva paṭisāmetvā paribhuñjituṃ na vaṭṭati gihisantakaṃ viya ārāmikādayo ce sayameva gopetvā viniyogakāle ānetvā paṭidenti paribhuñjituṃ vaṭṭati paṭisāmetvā bhikkhūnaṃ dethāti vattumpi vaṭṭatīti
 nāma lekhanīti vadanti tiādinā paṭiggahaṇe doso natthi pariharitvā paribhogova āpattikaroti dasseti yathā cettha evaṃ upari bhājanīyavāsiādīsu attano santakesupi
ti suvaṇṇādimayampi sabbaṃ taṃ āmasitvā paribhuñjituṃ vaṭṭati
ti upakaraṇe  nāma yena paribbhamantā chindanti  nāma pattassa gaṇṭhiādikārako paṭimānaṃ suvaṇṇādipattakārakotipi vadanti
ti kapparato paṭṭhāya yāva aṃsakūṭanti gaṇṭhipadesu vuttaṃ  nāma vidatthicaturaṅgulantipi vadantīti  sāratthadīpaniyaṃ  vuttaṃ vajirabuddhiṭīkāyampi  ti kapparato paṭṭhāya yāva aṃsakūṭanti likhitanti vuttaṃ vimativinodaniyaṃ  pana  nāma aḍḍhabāhumattā aḍḍhabyāmamattātipi vadantīti vuttaṃ ti cammarajjukā ti saṅghikabhūmiyaṃ jātā
ti dīghaso aṭṭhaṅgulamatto pariṇāhato paṇṇasūcidaṇḍamattoti sāratthadīpaniyaṃ  vimativinodaniyaṃ pana  ti saradaṇḍādisūciākāratanudaṇḍakamattopīti vuttaṃ ti dīghato aṭṭhaṅgulappamāṇo ti alikhitapotthakopi idañca paṇṇappasaṅgena vuttaṃ
ti caturassapīṭhaṃ vuccati uccakampi āsandikanti  vacanato  ekatobhāgena dīghapīṭhameva hi aṭṭhaṅgulapādakaṃ vaṭṭati caturassāsandiko pana pamāṇātikkantopi vaṭṭatīti veditabbo  nāma tīsu disāsu apassayaṃ katvā katamañco ayampi pamāṇātikkantopi vaṭṭati nti vettamayaṃ pīṭhaṃ vuccati ti pilotikabandhaṃ pīṭhameva  nāma dārupaṭikāya uparipāde ṭhapetvā bhojanaphalakaṃ viya katapīṭhaṃ vuccati  nāma āmalakākārena yojitabahaupādapīṭhaṃ imāni tāva pāḷiyaṃ āgatapīṭhāni dārumayaṃ pana sabbampi pīṭhaṃ vaṭṭati
 nāma yattha ṭhapetvā rajitacīvaraṃ hatthena ghaṭṭenti  nāma anuvātādighaṭṭanatthaṃ katoti vadantīti sāratthadīpaniyaṃ  vuttaṃ vimativinodaniyaṃ  ti idaṃ rajitacīvaraṃ ekasmiṃ maṭṭhe daṇḍamuggare  veṭhetvā ekassa maṭṭhaphalakassa upari ṭhapetvā upari aparena maṭṭhaphalakena nikkujjitvā eko upari akkamitvā tiṭṭhati dve janā upariphalakaṃ dvīsu koṭīsu gahetvā aparāparaṃ ākaḍḍhanavikaḍḍhanaṃ karonti etaṃ sandhāya vuttaṃ hatthe ṭhapāpetvā hatthena paharaṇaṃ pana niṭṭhitarajanassa cīvarassa allakāle kātabbaṃ idaṃ pana phalakamuggarehi ghaṭṭanaṃ sukkhakāle thaddhabhāvavimocanatthanti daṭṭhabbanti vuttaṃ nti phalakehi pokkharaṇīsadisakatapānīyabhājanaṃ ti yattha pakkarajanaṃ ākiritvā ṭhapentīti sāratthadīpaniyaṃ vimativinodaniyaṃ pana nti ekadoṇikanāvāphalakehi pokkharaṇīsadisaṃ kataṃ pānīyabhājanantipi vadanti ti ekadārunāva kataṃ rajanabhājanaṃ ti ekadārunāva kataṃ udakabhājananti vuttaṃ
ti akappiyacammaṃ sandhāya vuttaṃ nti iminā mañcapīṭhepi attharituṃ vaṭṭatīti dīpeti pāvārādipaccattharaṇampi garubhaṇḍanti eke noti apare vīmaṃsitvā gahetabbanti sāratthadīpaniyaṃ  vuttaṃ vajirabuddhiṭīkāyaṃ  pana  nāma yena rajitacīvaraṃ pothenti tampi garubhaṇḍamevāti vuttattā paccattharaṇagatikanti vuttattā ca apisaddena pāvārādipaccattharaṇaṃ sabbaṃ garubhaṇḍamevāti vadanti eteneva suttena aññathā atthaṃ vatvā pāvārādipaccattharaṇaṃ na garubhaṇḍaṃ bhājanīyameva senāsanatthāya dinnapaccattharaṇameva garubhaṇḍanti vadanti upaparikkhitabbanti vuttaṃ vimativinodaniyaṃ  pana ti akappiyacammaṃ sandhāya vuttaṃ tattha bhūmattharaṇasaṅkhepena sayitumpi vaṭṭatiyeva nti iminā mañcādīsu  attharitabbaṃ mahācammaṃ eḷakacammaṃ nāmāti dassetīti vuttaṃ nti tālapaṇṇaṃ sandhāya vuttaṃ nti pattapacanakaṭāhaṃ ti cīvaragaṇṭhikā ti kāyabandhanavidho
idāni vinayatthamañjūsāyaṃ  āgatanayo vuccate   nāma pupphārāmo vā phalārāmo vā  nāma tesaṃyeva ārāmānaṃ atthāya paricchinditvā ṭhapitokāso tesu vā ārāmesu vinaṭṭhesu tesaṃ porāṇakabhūmibhāgo  nāma yaṃ kiñci pāsādādisenāsanaṃ  nāma tassa patiṭṭhānokāso  nāma masārako bundikābaddho kuḷīrapādako āhaccapādakoti imesaṃ pubbe vuttānaṃ catunnaṃ mañcānaṃ aññataro  nāma masārakādīnaṃyeva catunnaṃ pīṭhānaṃ aññataraṃ  nāma uṇṇabhisiādīnaṃ pañcannaṃ bhisīnaṃ aññataraṃ  nāma rukkhatūlalatātūlapoṭakītūlānaṃ aññatarena puṇṇaṃ  nāma kāḷalohena vā tambalohena vā yena kenaci katakumbhī dīsupi eseva nayo ettha pana nti arañjaro vuccati ti ghaṭo  kaṭāhameva ādīsu valliādīsu ca duviññeyyaṃ nāma natthi
nti vihāravihāravatthunā ārāmaārāmavatthuṃ vihāravihāravatthuṃ ti athāvarena pacchimarāsittayenāti vuttaṃ hoti ti suvaṇṇamayamañcādinā ceva akappiyabhisibimbohanehi ca ti dantamayamañcādinā ceva pāvārādinā ca nti athāvaraṃ nti yathā akappiyaṃ na hoti evaṃ parivattetuṃ evaṃ  tāva thāvarena thāvaraparivattanaṃ veditabbaṃ  pana mañcapīṭhaṃ mahantaṃ vā hotu khuddakaṃ vā antamaso caturaṅgulapādakaṃ gāmadārakehi paṃsvāgārakesu kīḷantehi katampi saṅghassa dinnakālato paṭṭhāya garubhaṇḍaṃ hoti satagghanakena vā sahassagghanakena vā mañcena aññaṃ mañcasatampi labhati parivattetvā gahetabbaṃ na kevalaṃ mañcena mañcoyeva ārāmaārāmavatthuvihāravihāravatthupīṭhabhisibimbohanānipi parivattetuṃ vaṭṭanti esa nayo pīṭhabhisibimbohanesupi
nti ettha kaṃsalohaṃ vaṭṭalohañca kittimalohaṃ tīṇi hi  kittimalohāni kaṃsalohaṃ vaṭṭalohaṃ hārakūṭanti tattha tiputambe missetvā kataṃ  sīsatambe missetvā kataṃ  rasatambe missetvā kataṃ  tena vuttaṃ kaṃsalohaṃ vaṭṭalohañca kittimalohanti nti tato atirekagaṇhanako ti majjhe makuḷaṃ dassetvā mukhavaṭṭivitthataṃ katvā piṭṭhito nāmetvā kātabbaṃ ekaṃ bhājanaṃ sarāvantipi vadanti ādisaddena kañcanakādīnaṃ gihiupakaraṇānaṃ gahaṇaṃ tāni hi khuddakānipi garubhaṇḍāneva gihiupakaraṇattā pisaddena pageva mahantānīti dasseti imāni pana bhājanīyāni bhikkhupakaraṇattāti adhippāyo yathā ca etāni evaṃ kuṇḍikāpi bhājanīyā vakkhati hi yathā ca mattikābhaṇḍe evaṃ lohabhaṇḍepi kuṇḍikā bhājanīyakoṭṭhāsameva bhajatīti ti āgantukānaṃ vuḍḍhatarānaṃ datvā paribhogena ti gihīhi vikatā paññattā attano vā santakakaraṇena virūpaṃ katā ti āgantukānaṃ adatvā attano santakaṃ viya gahetvā  paribhuñjituṃ na vaṭṭati ti kattari  sūcivedhakaṃ  yantaṃ  kattarayaṭṭhivalayaṃ nti lohavaṭṭi lohaguḷo lohapiṇḍi lohacakkalikanti evaṃ ghanakataṃ lohaṃ ti mudukakhīravaṇṇapāsāṇamayāni
 anāmāsattā saddena pageva saṅghikaparibhogena vā puggalikaparibhogena vāti dasseti senāsanaparibhogo pana sabbakappiyo tasmā jātarūpādimayaā sabbāpi senāsanaparikkhārā āmāsā tenāha tiādi
ti tato mahattarī vāsi ti yā kuṭhārī pana  antamaso caturaṅgulamattopi garubhaṇḍameva  caturassamukhaṃ vā hotu doṇimukhaṃ vā vaṅkaṃ vā ujukaṃ vā antamaso sammuñjanīdaṇḍavedhanampi daṇḍabandhañce garubhaṇḍameva tenāha kudālo daṇḍabandhanikhādanaṃ vā agarubhaṇḍaṃ nāma natthīti  nāma khurakoso sikharaṃ pana daṇḍabandhanikhādanaṃ anulometīti āha nti sace pana vāsi adaṇḍakaṃ phalamattaṃ bhājanīyaṃ ti vāsiādibhaṇḍe
 nāma pattassa gaṇṭhikādikārako paṭimānaṃ suvaṇṇādipattakārakotipi vadanti tipucchedanakasatthaṃ suvaṇṇacchedanakasatthaṃ kataparikammacammacchindanakakhuddakasatthanti imāni  cettha tīṇi pipphalikaṃ anulomantīti āha tiādi ti mahākattariādīni
ti  kapparato paṭṭhāya yāva aṃsakūṭappamāṇā vidatthicaturaṅgulappamāṇāti vuttaṃ hoti ti saṅghikabhūmiyaṃ jātā ārakkhasaṃvidhānena rakkhitattā rakkhitā ca sā mañjūsādīsu pakkhittaṃ viya yathā taṃ na nassati evaṃ gopanato gopitā cāti  tatthajātakāpi pana arakkhitā garubhaṇḍameva na hoti ti iminā saṅghasantakena cetiyasantakaṃ rakkhituṃ parivattituñca vaṭṭatīti dīpeti ti vaṭṭitañceva avaṭṭitañca suttaṃ
ti antamaso dīghaso aṭṭhaṅgulamatto pariṇāhato sīhaḷapaṇṇasūcidaṇḍamatto ti veḷubhaṇḍe daḍḍhaṃ gehaṃ yesaṃ teti ti mā gaṇhitvā gacchathāti na nisedhetabbā desantaragatena sampattavihāre saṅghikāvāse ṭhapetabbā
nti muñjapabbajehi avasesaṃ yaṃ kiñci chadanatiṇaṃ ti vitthārato aṭṭhaṅgulappamāṇo likhitapotthako pana garubhaṇḍaṃ na hoti ti migādīnaṃ cammāni nti rathasakaṭādikaṃ sabbaṃ cakkayuttayānaṃ visaṅkhatacakkaṃ pana yānaṃ bhājanīyaṃ  nāma yā sipāṭikāya pakkhipitvā pariharituṃ sakkāti vuttā  tālapattaṃ tañhi muṭṭhinā gahetvā pariharantīti muṭṭhipaṇṇanti vuccati nti chattacchadapaṇṇamevāti keci nti araṇīyugaḷaṃ uttarāraṇī adharāraṇīti araṇīdvayanti attho ti antamaso taṃagghanakavālikāyapi thāvaraṃ vaḍḍhikammaṃ katvā ti ayakuṇḍikā ceva tambalohakuṇḍikā ca ti bhājanīyapakkhameva sevati  na tu garubhaṇḍanti attho kañcanako pana garubhaṇḍamevāti adhippāyo



