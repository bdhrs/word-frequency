

 pañcime  bhikkhave āraññikā  katame pañca mandattā momūhattā āraññiko hoti pāpiccho icchāpakato āraññiko hoti ummādā cittakkhepā āraññiko hoti vaṇṇitaṃ buddhehi buddhasāvakehīti āraññiko hoti appicchataṃyeva nissāya santuṭṭhiṃyeva nissāya sallekhaṃyeva nissāya pavivekaṃyeva nissāya idamatthitaṃyeva  nissāya āraññiko hoti ime kho bhikkhave pañca āraññikā imesaṃ kho bhikkhave pañcannaṃ āraññikānaṃ yvāyaṃ āraññiko appicchataṃyeva nissāya santuṭṭhiṃyeva nissāya sallekhaṃyeva nissāya pavivekaṃyeva nissāya idamatthitaṃyeva nissāya āraññiko hoti ayaṃ  imesaṃ pañcannaṃ āraññikānaṃ aggo ca seṭṭho ca mokkho  ca uttamo ca pavaro ca
seyyathāpi bhikkhave gavā khīraṃ khīramhā dadhi dadhimhā navanītaṃ navanītamhā sappi sappimhā sappimaṇḍo sappimaṇḍo  tattha aggamakkhāyati evamevaṃ kho bhikkhave imesaṃ pañcannaṃ āraññikānaṃ yvāyaṃ āraññiko appicchataṃyeva nissāya santuṭṭhiṃyeva nissāya sallekhaṃyeva nissāya pavivekaṃyeva nissāya idamatthitaṃyeva nissāya āraññiko hoti ayaṃ imesaṃ pañcannaṃ āraññikānaṃ aggo ca seṭṭho ca mokkho ca uttamo ca pavaro cāti paṭhamaṃ

 pañcime  bhikkhave paṃsukūlikā katame pañca mandattā momūhattā paṃsukūliko hoti idamatthitaṃyeva nissāya paṃsukūliko hoti ime kho bhikkhave pañca paṃsukūlikāti dutiyaṃ

 pañcime bhikkhave rukkhamūlikā katame pañca mandattā momūhattā rukkhamūliko hoti idamatthitaṃyeva nissāya rukkhamūliko hoti ime kho bhikkhave pañca rukkhamūlikāti tatiyaṃ

 pañcime  bhikkhave sosānikā katame pañca mandattā momūhattā sosāniko hoti idamatthitaṃyeva nissāya sosāniko hoti ime kho bhikkhave pañca sosānikāti catutthaṃ

 pañcime bhikkhave abbhokāsikā pañcamaṃ

 pañcime bhikkhave nesajjikā chaṭṭhaṃ

 pañcime bhikkhave yathāsanthatikā sattamaṃ

 pañcime bhikkhave ekāsanikā aṭṭhamaṃ

 pañcime  bhikkhave khalupacchābhattikā navamaṃ

 pañcime bhikkhave pattapiṇḍikā katame pañca mandattā momūhattā pattapiṇḍiko hoti pāpiccho icchāpakato pattapiṇḍiko hoti ummādā cittakkhepā pattapiṇḍiko hoti vaṇṇitaṃ buddhehi buddhasāvakehīti pattapiṇḍiko hoti appicchataṃyeva nissāya  santuṭṭhiṃyeva nissāya sallekhaṃyeva nissāya pavivekaṃyeva nissāya idamatthitaṃyeva nissāya pattapiṇḍiko hoti ime kho bhikkhave pañca pattapiṇḍikā imesaṃ kho bhikkhave pañcannaṃ pattapiṇḍikānaṃ yvāyaṃ pattapiṇḍiko appicchataṃyeva nissāya santuṭṭhiṃyeva nissāya sallekhaṃyeva  nissāya pavivekaṃyeva nissāya idamatthitaṃyeva nissāya pattapiṇḍiko hoti ayaṃ imesaṃ pañcannaṃ pattapiṇḍikānaṃ aggo ca seṭṭho ca mokkho ca uttamo ca pavaro ca
seyyathāpi bhikkhave gavā khīraṃ khīramhā dadhi dadhimhā navanītaṃ navanītamhā sappi sappimhā sappimaṇḍo sappimaṇḍo tattha aggamakkhāyati evamevaṃ kho bhikkhave imesaṃ pañcannaṃ pattapiṇḍikānaṃ yvāyaṃ pattapiṇḍiko appicchataṃyeva  nissāya santuṭṭhiṃyeva nissāya sallekhaṃyeva nissāya pavivekaṃyeva nissāya idamatthitaṃyeva nissāya pattapiṇḍiko hoti ayaṃ imesaṃ pañcannaṃ pattapiṇḍikānaṃ aggo ca seṭṭho ca mokkho ca uttamo ca pavaro cāti dasamaṃ
araññavaggo catuttho
tassuddānaṃ 
araññaṃ cīvaraṃ rukkha susānaṃ abbhokāsikaṃ
nesajjaṃ santhataṃ ekāsanikaṃ khalupacchāpiṇḍikena cāti
