


tiṃsakānantaraṃ  dhammā chasaṭṭhisatasaṅgahā
saṅgītā ye ayaṃ dāni hoti tesampi vaṇṇanā
 tattha lasuṇavaggassa tāva paṭhamasikkhāpade  ti dve vā tayo vā poṭṭalike sampuṇṇamiñjānametaṃ  adhivacanaṃ ti pamāṇaṃ ajānitvā khettapālassa vārentassa bahuṃ lasuṇaṃ harāpesi
nti suvaṇṇahaṃsayoniṃ nti so haṃso jātissaro ahosi atha pubbasinehena āgantvā tāsaṃ ekekaṃ pattaṃ deti taṃ tāpanatālanacchedanakkhamaṃ suvaṇṇameva hoti
nti magadhesu jātaṃ magadharaṭṭhe jātalasuṇameva hi idha lasuṇanti adhippetaṃ tampi bhaṇḍikalasuṇameva na ekadvitimiñjakaṃ kurundiyaṃ pana jātadesaṃ avatvā māgadhakaṃ nāma bhaṇḍikalasuṇanti vuttaṃ ti ettha sace dve tayo bhaṇḍike ekatoyeva saṅkhāditvā ajjhoharati ekaṃ pācittiyaṃ bhinditvā ekekaṃ miñjaṃ khādantiyā pana payogagaṇanāya pācittiyānīti
dīnaṃ  vaṇṇena vā miñjāya vā nānattaṃ veditabbaṃ  vaṇṇena tāva palaṇḍuko paṇḍuvaṇṇo hoti bhañjanako lohitavaṇṇo haritako haritapaṇṇavaṇṇo miñjāya pana palaṇḍukassa ekā miñjā hoti bhañjanakassa dve haritakassa tisso cāpalasuṇo amiñjako aṅkuramattameva hi tassa hoti mahāpaccariyādīsu pana palaṇḍukassa tīṇi miñjāni bhañjanakassa dve haritakassa ekanti vuttaṃ  ete palaṇḍukādayo sabhāveneva vaṭṭanti sūpasampākādīsu pana māgadhakampi vaṭṭati tañhi paccamānesu muggasūpādīsu vā macchamaṃsavikatiyā vā telādīsu vā badarasāḷavādīsu vā ambilasākādīsu vā uttaribhaṅgesu vā yattha katthaci antamaso yāgubhattepi pakkhipituṃ vaṭṭati sesamettha uttānameva
eḷakalomasamuṭṭhānaṃ  kiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ ticittaṃ tivedananti


 dutiye  ti paṭicchannokāse tassa vibhāgadassanatthaṃ pana ubho upakacchakā muttakaraṇanti vuttaṃ nti kattariyā vā saṇḍāsakena vā khurena vā yena kenaci ekapayogena vā nānāpayogena vā ekaṃ vā bahūni vā saṃharāpentiyā payogagaṇanāya pācittiyāni na lomagaṇanāya
ti kaṇḍukacchuādiābādhapaccayā saṃharāpentiyā anāpatti sesaṃ uttānameva catusamuṭṭhānaṃ  kāyato kāyavācato kāyacittato kāyavācācittato ca samuṭṭhāti kiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti


 tatiye   ti muttakaraṇatalaghātane ti ettha pattaṃ tāva mahantaṃ kesarenāpi pahāraṃ dentiyā āpattiyeva
ti  gaṇḍaṃ vā vaṇaṃ vā paharituṃ vaṭṭati sesaṃ uttānameva paṭhamapārājikasamuṭṭhānaṃ  kiriyaṃ saññāvimokkhaṃ sacittakaṃ lokavajjaṃ kāyakammaṃ akusalacittaṃ tivedananti


 catutthe  ti purāṇe gihibhāve rañño orodhā ti cirena cirena gacchati ti sakkotha nti vutte anārocitepi etā mayi āsaṅkaṃ karissantīti maññamānā evamāha  mayhidaṃ kammanti
ti jatunā kate maṭṭhadaṇḍake vatthuvasenevetaṃ vuttaṃ yaṃkiñci pana daṇḍakaṃ pavesentiyā āpattiyeva tenāha  antamaso uppalapattampi muttakaraṇaṃ pavesetīti etampi ca atimahantaṃ kesaramattampi pana pavesentiyā āpatti eva sesaṃ uttānameva samuṭṭhānādīni talaghātake vuttasadisānevāti


 pañcame   ti atianto pavesetvā udakena dhovanaṃ kurumānā
ti vitthārato tatiyaṃ vā catutthaṃ vā aṅgulaṃ gambhīrato dvinnaṃ pabbānaṃ upari kesaggamattampi pavesentiyā pācittiyanti attho vuttañhetaṃ mahāpaccariyaṃ   ekissā aṅguliyā tīṇi pabbāni ādātuṃ na labhati tiṇṇaṃ vā catunnaṃ vā ekekampi pabbaṃ ādātuṃ na  labhatīti sesaṃ uttānameva samuṭṭhānādīnipi talaghātake vuttasadisānevāti


 chaṭṭhe  nti bhattakiccaṃ ti ekena hatthena pānīyathālakaṃ ekena bījaniṃ gahetvā bījamānā samīpe ṭhatvāti attho ti pubbepi tumhe evaṃ bhuñjatha ahaṃ evaṃ upaṭṭhānaṃ karomīti pabbajitacārittaṃ atikkamitvā gehassitakathaṃ kathetīti attho
nti suddhaudakaṃ vā hotu takkadadhimatthurasakhīrādīnaṃ vā aññataraṃ ti antamaso cīvarakaṇṇopi ti idha ṭhānapaccayāva pācittiyaṃ vuttaṃ pahārapaccayā pana khandhake dukkaṭaṃ paññattaṃ
ti pānīyaṃ vā sūpādiṃ vā imaṃ pivatha iminā bhuñjathāti deti tālavaṇṭaṃ iminā bījantā bhuñjathāti deti aññena vā ubhayampi dāpeti anāpatti ti upatiṭṭhanatthaṃ sāmaṇeriṃ āṇāpeti anāpatti sesaṃ uttānameva
eḷakalomasamuṭṭhānaṃ  kiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ ticittaṃ tivedananti


 sattame   ti idaṃ payogadukkaṭaṃ nāma tasmā na kevalaṃ paṭiggahaṇeyeva  hoti paṭiggaṇhitvā pana araññato āharaṇepi  sukkhāpanepi vaddalidivase bhajjanatthāya uddhanasajjanepi kapallasajjanepi dabbisajjanepi dārūni ādāya aggikaraṇepi kapallamhi dhaññapakkhipanepi dabbiyā saṅghaṭṭanesupi koṭṭanatthaṃ udukkhalamusalādisajjanesupi koṭṭanapapphoṭanadhovanādīsupi yāva mukhe ṭhapetvā ajjhoharaṇatthaṃ dantehi saṅkhādati tāva sabbapayogesu dukkaṭāni ajjhoharaṇakāle pana ajjhoharaṇagaṇanāya pācittiyāni ettha ca viññatti ceva bhojanañca pamāṇaṃ tasmā sayaṃ viññāpetvā aññāya bhajjanakoṭṭanapacanāni kārāpetvā bhuñjantiyāpi āpatti aññāya viññāpetvā sayaṃ bhajjanādīni katvā bhuñjantiyāpi āpatti mahāpaccariyaṃ pana vuttaṃ  idaṃ āmakadhaññaṃ nāma mātarampi viññāpetvā bhuñjantiyā pācittiyameva aviññattiyā laddhaṃ sayaṃ bhajjanādīni katvā vā kārāpetvā vā bhuñjantiyā dukkaṭaṃ aññāya viññattiyā laddhaṃ sayaṃ vā bhajjanādīni katvā tāya vā kārāpetvā aññāya vā kārāpetvā bhuñjantiyāpi dukkaṭamevāti punapi vuttaṃ aññāya viññattiyā laddhaṃ sayaṃ bhajjanādīni katvā bhuñjantiyā pācittiyameva bhajjanādīni kārāpetvā bhuñjantiyā pana dukkaṭanti taṃ pubbāparaviruddhaṃ hoti na hi bhajjanādīnaṃ karaṇe vā kārāpane vā viseso atthi mahāaṭṭhakathāyaṃ pana aññāya viññattaṃ bhuñjantiyā dukkaṭanti avisesena vuttaṃ
ti sedakammādīnaṃ atthāya dhaññaviññattiyā anāpatti aviññattiyā labbhamānaṃ pana navakammatthāya sampaṭicchituṃ vaṭṭatīti mahāpaccariyaṃ vuttaṃ ti ṭhapetvā satta dhaññāni muggamāsādiṃ vā lābukumbhaṇḍādiṃ vā aññaṃ yaṃkiñci ñātakapavāritaṭṭhāne  viññāpentiyā anāpatti āmakadhaññaṃ pana ñātakapavāritaṭṭhāne na vaṭṭati sesaṃ uttānameva
catusamuṭṭhānaṃ  kāyato kāyavācato kāyacittato kāyavācācittato ca samuṭṭhāti kiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti


 aṭṭhame   nibbiṭṭho rājabhaṭo rañño bhati keṇi etenāti  ekaṃ  ṭhānantaraṃ keṇiyā gahetvā tato laddhaudayoti attho ti rañño keṇiṃ datvā puna taṃyeva ṭhānantaraṃ yācissāmīti cintento ti tā bhikkhuniyo mā puna evaṃ karitthāti santajjesi
ti cattāripi vatthūni ekapayogena chaḍḍentiyā ekāva āpatti pāṭekkaṃ chaḍḍentiyā vatthugaṇanāya āpattiyo āṇattiyampi eseva nayo dantakaṭṭhachaḍḍanepi bhikkhuniyā pācittiyameva bhikkhussa sabbattha dukkaṭaṃ sesaṃ uttānameva
chasamuṭṭhānaṃ  kiriyākiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti


 navame  nti khettaṃ vā hotu nāḷikerādiārāmo vā yattha katthaci ropimaharitaṭṭhāne etāni vatthūni chaḍḍentiyā purimanayeneva āpattibhedo veditabbo khette vā ārāme vā nisīditvā bhuñjamānā ucchuādīni vā khādantī gacchamānā ucchiṭṭhodakacalakādīni haritaṭṭhāne chaḍḍeti antamaso udakaṃ pivitvā matthakacchinnanāḷikerampi chaḍḍeti pācittiyameva bhikkhuno dukkaṭaṃ kasitaṭṭhāne pana nikkhittabīje yāva aṅkuraṃ na uṭṭhahati tāva sabbesaṃ dukkaṭaṃ  anikkhittabījesu khettakoṇādīsu vā asañjātaropimesu khettamariyādādīsu vā chaḍḍetuṃ vaṭṭati manussānaṃ kacavarachaḍḍanaṭṭhānepi vaṭṭati ti manussesu sassaṃ uddharitvā gatesu chaḍḍitakhettaṃ nāma hoti tattha vaṭṭati yattha pana lāyitampi pubbaṇṇādi puna uṭṭhahissatīti rakkhanti tattha yathāvatthukameva sesaṃ uttānameva chasamuṭṭhānaṃ  kiriyākiriyaṃ tivedananti


 dasame   nti naṭādayo vā naccantu soṇḍā vā antamaso morasuvamakkaṭādayopi sabbampetaṃ naccameva nti yaṃkiñci naṭādīnaṃ vā gītaṃ hotu ariyānaṃ parinibbānakāle ratanattayaguṇūpasaṃhitaṃ sādhukīḷitagītaṃ vā asaṃyatabhikkhūnaṃ dhammabhāṇakagītaṃ vā sabbampetaṃ gītameva nti tantibaddhādivādanīyabhaṇḍavāditaṃ vā hotu kuṭabherivāditaṃ vā antamaso udakabherivāditampi sabbampetaṃ vāditameva
ti padavāragaṇanāya āpatti dukkaṭassa ti ekapayogena olokentī passati tesaṃyeva gītavāditaṃ suṇāti ekameva pācittiyaṃ sace pana ekaṃ disaṃ oloketvā naccaṃ passati puna aññato oloketvā gāyante passati aññato vādente pāṭekkā āpattiyo bhikkhunī sayampi naccituṃ vā gāyituṃ vā vādituṃ vā na labhati aññe nacca gāya vādehīti vattumpi na labhati cetiyassa upahāraṃ detha upāsakāti vattumpi tumhākaṃ cetiyassa upaṭṭhānaṃ karomāti vutte sādhūti sampaṭicchitumpi  na labhati sabbattha pācittiyanti sabbaaṭṭhakathāsu vuttaṃ bhikkhuno dukkaṭaṃ tumhākaṃ cetiyassa upaṭṭhānaṃ karomāti vutte pana upaṭṭhānakaraṇaṃ nāma sundaranti vattuṃ vaṭṭati
ti ārāme ṭhatvā antarārāme vā bahiārāme vā naccādīni passati vā suṇāti vā anāpatti ti salākabhattādīnaṃ vā atthāya aññena vā kenaci karaṇīyena gantvā gataṭṭhāne passati vā suṇāti vā anāpatti ti tādisena upaddavena upaddutā samajjaṭṭhānaṃ pavisati evaṃ pavisitvā passantiyā vā suṇantiyā vā anāpatti sesaṃ uttānameva
eḷakalomasamuṭṭhānaṃ  kiriyaṃ nosaññāvimokkhaṃ acittakaṃ lokavajjaṃ kāyakammaṃ akusalacittaṃ tivedananti




 andhakāravaggassa  paṭhamasikkhāpade  ti padīpacandasūriyaaggīsu ekenāpi anobhāsite tenevassa padabhājane anāloketi vuttaṃ ti gehassitakathaṃ katheyya
ti na rahoassādāpekkhā rahoassādato aññavihitāva hutvā ñātiṃ vā pucchati dāne vā pūjāya vā manteti sesaṃ uttānameva theyyasatthasamuṭṭhānaṃ  kāyacittato kāyavācācittato ca samuṭṭhāti kiriyaṃ saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ dvivedananti


 dutiye  ti idameva nānaṃ sesaṃ sabbaṃ purimasadisamevāti


 tatiye   ti nānaṃ sesaṃ sabbaṃ tādisamevāti


 catutthe   nti kaṇṇamūlaṃ vuccati kaṇṇamūle jappeyyāti vuttaṃ hoti ti salākabhattādīnaṃ āharaṇatthāya vihāre vā dunnikkhittaṃ paṭisāmanatthāya sesaṃ uttānameva samuṭṭhānādīni purimasadisānevāti


 pañcame   ti tesaṃ kira etadahosi  theriyā koci kāyikavācasiko vītikkamo na dissati gharampi tāva sodhemāti tato gharaṃ sodhentā naṃ addasaṃsu
ti paṭhamaṃ pādaṃ atikkāmentiyā dukkaṭaṃ dutiyaṃ atikkāmentiyā pācittiyaṃ upacārātikkame eseva nayo
ti yā tādisena gelaññena āpucchituṃ na sakkoti ti ghare aggi vā uṭṭhito hoti corā vā evarūpe upaddave anāpucchā pakkamati anāpatti sesamettha uttānameva
kathinasamuṭṭhānaṃ  kāyavācato kāyavācācittato ca samuṭṭhāti kiriyākiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti


 chaṭṭhe  ti nisīdeyya nisīditvā gacchantiyā ekā āpatti anisīditvā nipajjitvā gacchantiyā ekā nisīditvā nipajjitvā gacchantiyā dve
ti  bhikkhunīnaṃ atthāya niccapaññatte sesaṃ uttānameva kathinasamuṭṭhānaṃ tivedananti


 sattamepi   sabbaṃ chaṭṭhe vuttanayeneva veditabbaṃ


 aṭṭhame   sabbaṃ uttānameva tisamuṭṭhānaṃ  kiriyaṃ saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedananti


 navame  ti sapathaṃ kareyya  nāma niraye nibbattāmi avīcimhi nibbattāmi niraye nibbattatu avīcimhi nibbattatūti evamādinā nayena akkosati  nāma gihinī homi odātavatthā homi paribbājikā homi itarā vā edisā hotūti evamādinā nayena akkosati vācāya vācāya pācittiyaṃ ṭhapetvā pana nirayañca brahmacariyañca sunakhī sūkarī kāṇā kuṇītiādinā nayena akkosantiyā vācāya vācāya dukkaṭaṃ
ti aṭṭhakathaṃ kathentiyā ti pāḷiṃ vācentiyā ti idānipi tvaṃ edisā sādhu viramassu no ce viramasi addhā puna  evarūpāni kammāni katvā niraye uppajjissasi tiracchānayoniyā uppajjissasīti evaṃ anusāsaniyaṃ ṭhatvā vadantiyā anāpatti sesaṃ uttānameva
tisamuṭṭhānaṃ  kiriyaṃ saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedananti


 dasame  sabbaṃ uttānameva dhuranikkhepasamuṭṭhānaṃ  kāyavācācittato samuṭṭhāti kiriyaṃ saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalakammaṃ dukkhavedananti




 naggavaggassa  paṭhamasikkhāpade  ti brahmacariyena ciṇṇena atha vā brahmacariyassa caraṇenāti evaṃ karaṇatthe vā sāmiatthe vā upayogavacanaṃ veditabbaṃ ti idaṃ udakasāṭikaṃ sandhāya vuttaṃ na aññaṃ cīvaraṃ tasmā udakasāṭikāya acchinnāya vā naṭṭhāya vā naggāya nhāyantiyā anāpatti sacepi udakasāṭikacīvaraṃ mahagghaṃ hoti na sakkā nivāsetvā bahi gantuṃ evampi naggāya nhāyituṃ vaṭṭati sesamettha uttānameva
eḷakalomasamuṭṭhānaṃ   kiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ ticittaṃ tivedananti


 dutiye  sabbaṃ uttānameva chasamuṭṭhānaṃ  kiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti


 tatiye  ti dasasu antarāyesu ekenapi antarāyena anantarāyā ti dhuraṃ nikkhipitvā sacepi pacchā sibbati āpattiyevāti attho sesaṃ uttānameva
dhuranikkhepasamuṭṭhānaṃ  akiriyaṃ saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedananti


 catutthe   pañca ahāni pañcāhaṃ pañcāhameva  saṅghāṭīnaṃ cāro  paribhogavasena vā otāpanavasena vā saṅghaṭitaṭṭhena saṅghāṭīti laddhanāmānaṃ pañcannaṃ cīvarānaṃ parivattananti attho tasmāyeva padabhājane pañcamaṃ divasaṃ pañca cīvarānītiādimāha ti ettha ca ekasmiṃ cīvare ekā āpatti pañcasu pañca
ti  mahagghaṃ cīvaraṃ na sakkā hoti corabhayādīsu paribhuñjituṃ evarūpe upaddave anāpatti sesaṃ uttānameva kathinasamuṭṭhānaṃ   akiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti


 pañcame  nti saṅkametabbaṃ cīvaraṃ aññissā santakaṃ anāpucchā gahitaṃ puna paṭidātabbacīvaranti attho
ti sace apārutaṃ vā anivatthaṃ vā corā haranti evarūpāsu āpadāsu dhārentiyā anāpatti sesaṃ uttānameva kathinasamuṭṭhānaṃ  kiriyākiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti


 chaṭṭhe  nti yaṃkiñci thālakādīnaṃ vā sappitelādīnaṃ vā aññataraṃ nti kittakaṃ agghanakaṃ dātukāmatthāti pucchati ettakaṃ nāmāti vadanti āgametha tāva idāni vatthaṃ mahagghaṃ katipāhena kappāse āgate samagghaṃ bhavissatīti evaṃ vatvā nivārentiyā anāpatti sesaṃ uttānameva
tisamuṭṭhānaṃ   kiriyaṃ saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ tivedananti


 sattame   ti aññāsampi āgamanaṃ āgamentī addhā amhākampi āgamessatīti tattha tattha agamaṃsu ti paṭisedheyya
nti ekissā ekaṃ sāṭakaṃ nappahoti āgametha tāva katipāhena uppajjissati tato bhājessāmīti evaṃ ānisaṃsaṃ dassetvā paṭibāhantiyā anāpatti sesaṃ uttānameva
tisamuṭṭhānaṃ  kiriyaṃ saññāvimokkhaṃ sacittakaṃ paṇṇattivajjaṃ kāyakammaṃ vacīkammaṃ ticittaṃ tivedananti


 aṭṭhame    nāma ye nāṭakaṃ nāṭenti  nāma ye naccanti  nāma ye vaṃsavarattādīsu laṅghanakammaṃ karonti  nāma māyākārā  nāma ghaṭakena kīḷanakā bimbisakavādakātipi vadanti ti ettha cīvaragaṇanāya āpattiyo veditabbā sesaṃ uttānameva
chasamuṭṭhānaṃ  kiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti


 navame    dubbalāya cīvarapaccāsāya nti kiñcāpi na mayaṃ ayye sakkomāti vadanti idāni pana tesaṃ kappāso āgamissati  saddho pasanno puriso āgamissati addhā dassatīti evaṃ ānisaṃsaṃ dassetvā nivārentiyā anāpatti sesaṃ uttānameva
tisamuṭṭhānaṃ  kiriyaṃ saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ tivedananti


 dasame  ti kīdiso kathinuddhāro dātabbo kīdiso na dātabboti yassa atthāramūlako ānisaṃso mahā ubbhāramūlako appo evarūpo na dātabbo yassa pana atthāramūlako ānisaṃso appo ubbhāramūlako mahā evarūpo dātabbo samānisaṃsopi saddhāparipālanatthaṃ dātabbova
nti bhikkhunisaṅgho jiṇṇacīvaro kathinānisaṃsamūlako mahālābhoti  evarūpaṃ ānisaṃsaṃ dassetvā paṭibāhantiyā anāpatti sesaṃ uttānameva
tisamuṭṭhānaṃ  kiriyaṃ saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ tivedananti




 tuvaṭṭavaggassa  paṭhamasikkhāpade  nti nipajjeyyuṃ sesaṃ uttānameva eḷakalomasamuṭṭhānaṃ  kiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ ticittaṃ tivedananti


 dutiye  ekaṃ attharaṇañceva pāvuraṇañca etāsanti  saṃhārimānaṃ pāvārattharaṇakaṭasārakādīnaṃ ekaṃ antaṃ attharitvā ekaṃ pārupitvā tuvaṭṭentīnametaṃ adhivacanaṃ
ti majjhe kāsāvaṃ vā kattarayaṭṭhiṃ vā antamaso kāyabandhanampi ṭhapetvā nipajjantīnaṃ anāpattīti attho sesaṃ uttānameva eḷakalomasamuṭṭhānaṃ  kiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ ticittaṃ tivedananti


 tatiye  ti uḷārakulā pabbajitattā guṇehi ca uḷārattā uḷārāti sambhāvitā ti issāya apakatā abhibhūtāti attho saññatti bahulā etāsanti  divasaṃ mahājanaṃ saññāpayamānāti attho viññatti bahulā etāsanti  ti hetūdāharaṇādīhi vividhehi nayehi ñāpanā veditabbā na yācanā
 caṅkamane  nivattanagaṇanāya āpattiyo veditabbā tiādīsu payogagaṇanāya tiādīsu padādigaṇanāya sesaṃ uttānameva
tisamuṭṭhānaṃ  kiriyākiriyaṃ  saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedananti


 catutthe  ti dasavidhe antarāye sati ti aññaṃ upaṭṭhāyikaṃ na labhati ti sayaṃ gilānāya ti tathārūpe upaddave sati anāpatti sesaṃ uttānameva
dhuranikkhepasamuṭṭhānaṃ  akiriyaṃ saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedananti


 pañcame  ti ettha sace nikkaḍḍhāti āṇattā ekapayogena bahūnipi dvārāni atikkāmeti ekā āpatti atha imañcimañca dvāraṃ atikkāmehīti evaṃ āṇattā atikkāmeti dvāragaṇanāya āpattiyo sesaṃ uttānameva
tisamuṭṭhānaṃ  kiriyaṃ saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedananti


 chaṭṭhe   sabbaṃ uttānameva samanubhāsanasamuṭṭhānaṃ  akiriyaṃ saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedananti


 sattamaaṭṭhamanavamesu sabbaṃ uttānameva sabbāni eḷakalomasamuṭṭhānāni kiriyāni nosaññāvimokkhāni acittakāni paṇṇattivajjāni kāyakammāni ticittāni tivedanānīti


 dasame  ti sambādhā
ti sacepi dhuraṃ nikkhipitvā pacchā pakkamati āpattiyevāti  attho pavāretvā pañca yojanāni gacchantiyāpi anāpatti chasu vattabbameva natthi sace pana tīṇi gantvā teneva maggena paccāgacchati na vaṭṭati aññena maggena āgantuṃ vaṭṭati
ti dasavidhe antarāye  paraṃ gacchissāmīti nikkhantā nadīpūro pana āgato corā vā magge honti megho vā uṭṭhāti nivattituṃ vaṭṭati sesaṃ uttānameva paṭhamapārājikasamuṭṭhānaṃ  akiriyaṃ saññāvimokkhaṃ sacittakaṃ lokavajjaṃ kāyakammaṃ akusalacittaṃ dukkhavedananti




 cittāgāravaggassa  paṭhamasikkhāpade  nti rañño kīḷanagharaṃ nti kīḷanacittasālaṃ nti kīḷanaupavanaṃ nti kīḷanuyyānaṃ nti kīḷanapokkharaṇiṃ tasmāyeva padabhājane yattha katthaci rañño kīḷituntiādi vuttaṃ ti ettha padavāragaṇanāya dukkaṭaṃ ti ettha pana sace ekasmiṃyeva ṭhāne ṭhitā padaṃ anuddharamānā pañcapi passati ekameva pācittiyaṃ taṃ taṃ disābhāgaṃ oloketvā passantiyā pana pāṭekkā āpattiyo bhikkhussa pana sabbattha dukkaṭaṃ
ti ajjhārāme rājāgārādīni karonti tāni passantiyā anāpatti ti piṇḍapātādīnaṃ atthāya gacchantiyā maggo hoti tāni passati anāpatti ti rañño santikaṃ kenaci karaṇīyena gantvā passati anāpatti ti kenaci upaddutā pavisitvā passati anāpatti sesaṃ uttānameva
eḷakalomasamuṭṭhānaṃ  kiriyaṃ nosaññāvimokkhaṃ acittakaṃ lokavajjaṃ kāyakammaṃ akusalacittaṃ tivedananti


 dutiye   abhinisīdanābhinipajjanesu payogagaṇanāya āpattiyo veditabbā sesaṃ uttānameva
eḷakalomasamuṭṭhānaṃ   kiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ ticittaṃ tivedananti


 tatiye   ti yattakaṃ hatthena añchitaṃ hoti tasmiṃ takkamhi veṭhite ekā āpatti kantanato pana pubbe kappāsavicinanaṃ ādiṃ katvā sabbapayogesu hatthavāragaṇanāya dukkaṭaṃ
nti dasikasuttādiṃ saṅghāṭetvā kantati dukkantitaṃ vā paṭikantati sesaṃ uttānameva eḷakalomasamuṭṭhānaṃ  kiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ ticittaṃ tivedananti


 catutthe  tiādīsu taṇḍulakoṭṭanaṃ ādiṃ katvā sabbesu pubbapayogesu payogagaṇanāya dukkaṭaṃ yāgubhattesu bhājanagaṇanāya khādanīyādīsu rūpagaṇanāya pācittiyāni
ti manussehi saṅghassatthāya kariyamāne yāgupāne vā saṅghabhatte vā tesaṃ sahāyikabhāvena yaṃkiñci pacantiyā anāpatti cetiyapūjāya sahāyikā hutvā gandhādīni pūjeti vaṭṭati ti sacepi mātāpitaro āgacchanti yaṃkiñci bījaniṃ vā sammuñjanidaṇḍakaṃ vā kārāpetvā veyyāvaccakaraṭṭhāne ṭhapetvāva yaṃkiñci pacituṃ vaṭṭati sesaṃ uttānameva samuṭṭhānādīni tatiyasadisānevāti


 pañcame   ti dasavidhe antarāye asati  pacchā vinicchinantī āpattiṃ āpajjitvāva vinicchināti
ti sahāyikā bhikkhuniyo  na labhati sesaṃ uttānameva dhuranikkhepasamuṭṭhānaṃ  akiriyaṃ saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedananti


 chaṭṭhe  sabbaṃ naggavagge āgārikasikkhāpade vuttanayeneva veditabbaṃ ayaṃ pana viseso taṃ chasamuṭṭhānaṃ idaṃ sahatthāti vuttattā eḷakalomasamuṭṭhānaṃ kiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ ticittaṃ tivedananti


 sattame  ti punavāre ti mahagghacīvaraṃ sarīrato mocetvā supaṭisāmitampi corā haranti evarūpāsu āpadāsu anissajjitvā nivāsentiyā anāpatti sesaṃ uttānamevāti
kathinasamuṭṭhānaṃ  kāyavācato kāyavācācittato ca samuṭṭhāti kiriyākiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti


 aṭṭhame   ti rakkhaṇatthāya adatvā imaṃ jaggeyyāsīti evaṃ anāpucchitvāti attho
ti paṭijaggikaṃ na labhati ti vacībhedaṃ kātuṃ asamatthāya ti raṭṭhe bhijjante āvāse  chaḍḍetvā gacchanti evarūpāsu āpadāsu anāpatti sesaṃ uttānameva samuṭṭhānādīni anantarasikkhāpadasadisānevāti


 navame  nti hatthiassarathadhanutharusippaāthabbaṇakhīlanavasīkaraṇasosāpanamantāgadappayogādibhedaṃ  parūpaghātakaraṃ nti yakkhaparittanāgamaṇḍalādibhedaṃ sabbampi vaṭṭati sesaṃ uttānameva
padasodhammasamuṭṭhānaṃ  vācato vācācittato ca samuṭṭhāti kiriyaṃ nosaññāvimokkhaṃ acittakaṃ paṇṇattivajjaṃ vacīkammaṃ ticittaṃ tivedananti


 dasame ti padaṃ viseso sesaṃ navame vuttanayeneva veditabbaṃ saddhiṃ samuṭṭhānādīhīti




 ārāmavaggassa  paṭhamasikkhāpade  ti ettha paṭhamapāde dukkaṭaṃ dutiyapāde pācittiyaṃ
ti paṭhamaṃ pavisantīnaṃ bhikkhunīnaṃ sīsaṃ anulokentī pavisati anāpatti ti yattha bhikkhuniyo paṭhamataraṃ pavisitvā sajjhāyacetiyavandanādīni karonti tattha tāsaṃ  santikaṃ gacchāmīti gantuṃ vaṭṭati ti kenaci upaddutā hoti evarūpāsu āpadāsu pavisituṃ vaṭṭati sesaṃ uttānameva
dhuranikkhepasamuṭṭhānaṃ  kiriyākiriyaṃ saññāvimokkhaṃ sacittakaṃ paṇṇattivajjaṃ kāyakammaṃ vacīkammaṃ ticittaṃ tivedananti


 dutiye  ti ayaṃ jaṭilasahassabbhantaro thero ti saṅkāmesi ti saṅkāmito ti nhāpitā kāsāvaṃ nivāsetvā kammaṃ karonti taṃ sandhāyāhaṃsu sesaṃ uttānameva
tisamuṭṭhānaṃ  kiriyaṃ saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedananti


 tatiye   ti idānipi tvaṃ bālā abyattātiādinā nayena anusāsanipakkhe ṭhatvā vadantiyā anāpatti sesaṃ uttānameva samuṭṭhānādīni anantarasikkhāpadasadisānevāti


 catutthe  sabbaṃ uttānameva catusamuṭṭhānaṃ  kāyato kāyavācato kāyacittato kāyavācācittato ca samuṭṭhāti nimantitāya anāpucchā bhuñjantiyā āpattisambhavato siyā kiriyākiriyaṃ pavāritāya kappiyaṃ kāretvāpi akāretvāpi bhuñjantiyā āpattisambhavato  siyā kiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti


 pañcame  kule maccharo kulamaccharo kulamaccharo etissā atthīti  kulaṃ vā maccharāyatīti  nti taṃ kulaṃ assaddhaṃ appasannanti nti bhikkhuniyo dussīlā pāpadhammāti
nti kulassa vā bhikkhunīnaṃ vā santaṃ aguṇaṃ sesaṃ uttānameva tisamuṭṭhānaṃ  kiriyaṃ saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedananti


 chaṭṭhe   ti garudhammatthāya ti uposathapavāraṇāpucchanatthāya ayamettha saṅkhepo vitthāro pana bhikkhunovādakasikkhāpadavaṇṇanāyaṃ vuttoyeva
eḷakalomasamuṭṭhānaṃ  kiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ ticittaṃ tivedananti


 sattame   ti bhikkhuniṃ na labhati sesaṃ uttānameva imassāpi vitthāro bhikkhunovādake vuttoyeva
dhuranikkhepasamuṭṭhānaṃ   akiriyaṃ saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedananti


 aṭṭhame  ntiādīhi uposathapavāraṇāyeva vuttā sesaṃ uttānameva imassāpi vitthāro bhikkhunovādake vuttoyeva
paṭhamapārājikasamuṭṭhānaṃ  akiriyaṃ saññāvimokkhaṃ sacittakaṃ lokavajjaṃ kāyakammaṃ akusalacittaṃ dukkhavedananti


 navame   sabbaṃ uttānameva imassāpi vitthāro bhikkhunovādake vuttoyeva
dhuranikkhepasamuṭṭhānaṃ  akiriyaṃ saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedananti


 dasame  ti adhokāye adhokāyo hi yasmā tato rukkhassa sākhā viya ubho ūrū pabhijjitvā gatā tasmā pasākhoti vuccati
tiādīsu sace bhinda phālehīti sabbāni āṇāpeti so ca tatheva karoti cha āṇattidukkaṭāni cha ca pācittiyāni āpajjati athāpi evaṃ āṇāpeti  upāsaka yaṃkiñci ettha kātabbaṃ taṃ sabbaṃ karohīti so ca sabbānipi bhedanādīni karoti ekavācāya cha  dukkaṭāni cha pācittiyānīti dvādasa āpattiyo sace pana bhedanādīsupi ekaṃyeva vatvā idaṃ karohīti āṇāpeti so ca sabbāni karoti yaṃ āṇattaṃ tasseva karaṇe pācittiyaṃ sesesu anāpatti sesaṃ uttānameva
kathinasamuṭṭhānaṃ  kiriyākiriyaṃ nosaññāvimokkhaṃ  acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti




 gabbhinivaggassa  paṭhamasikkhāpade  ti kucchipaviṭṭhasattā


 dutiye  nti thaññaṃ pāyamānaṃ ti yaṃ dārakaṃ pāyeti tassa mātā vā hoti dhāti vā sesaṃ uttānameva ubhayampi tisamuṭṭhānaṃ  kiriyaṃ saññāvimokkhaṃ sacittakaṃ paṇṇattivajjaṃ kāyakammaṃ vacīkammaṃ ticittaṃ tivedananti


 tatiye  nti kasmā dāpesi mātugāmo nāma lolo hoti dve vassāni chasu dhammesu asikkhitvā sīlāni pūrayamāno kilamati sikkhitvā pana pacchā na kilamissati nittharissatīti dāpesi
ti yaṃ taṃ pāṇātipātā veramaṇīti paññattaṃ sikkhāpadaṃ taṃ pāṇātipātā veramaṇisikkhāpadaṃ dve vassāni avītikkamitabbasamādānaṃ katvā samādiyāmīti attho esa nayo sabbattha imā cha sikkhāyo saṭṭhivassāyapi pabbajitāya dātabbāyeva na etāsu asikkhitā upasampādetabbā


 catutthe   sabbaṃ uttānameva sace pana paṭhamaṃ vuṭṭhānasammuti na dinnā hoti upasampadamāḷakepi dātabbāyeva imā dvepi mahāsikkhamānā nāma


 pañcame   kiñcāpi ūnadvādasavassaṃ paripuṇṇasaññāya vuṭṭhāpentiyā anāpatti sā pana anupasampannāva hoti sesaṃ uttānameva


 chaṭṭhe  dasavassāya gihigatāya sikkhāsammutiṃ datvā paripuṇṇadvādasavassaṃ upasampādetuṃ vaṭṭati


 sattame   sabbaṃ uttānameva samuṭṭhānādīnipi sabbesu dutiye vuttasadisāneva ayaṃ pana viseso  yattha sammuti atthi tattha kiriyākiriyaṃ hotīti


 aṭṭhame   ti imissā ayye uddesādīni dehīti evaṃ uddesādīhi na anuggaṇhāpeyya
ti aññaṃ pariyesitvā na labhati sayaṃ gilānā hoti na sakkoti uddesādīni dātuṃ tassā anāpatti sesaṃ uttānameva dhuranikkhepasamuṭṭhānaṃ  akiriyaṃ saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedananti


 navame  ti cuṇṇena mattikāya dantakaṭṭhena mukhodakenāti evaṃ tena tena karaṇīyena na upaṭṭhaheyya sesaṃ uttānameva paṭhamapārājikasamuṭṭhānaṃ  akiriyaṃ saññāvimokkhaṃ sacittakaṃ lokavajjaṃ kāyakammaṃ akusalacittaṃ dukkhavedananti


 dasame  ti na gahetvā gaccheyya ti imaṃ ayye gahetvā gacchāti aññaṃ na āṇāpeyya sesamettha uttānameva dhuranikkhepasamuṭṭhānaṃ  akiriyaṃ saññāvimokkhaṃ  sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedananti




 kumāribhūtavaggassa  paṭhamadutiyatatiyasikkhāpadāni tīṇi tīhi gihigatasikkhāpadehi sadisāni yā pana tā sabbapaṭhamā dve mahāsikkhamānā tā atikkantavīsativassāti veditabbā tā gihigatā vā hontu agihigatā vā sikkhamānā icceva vattabbā gihigatāti vā kumāribhūtāti vā na vattabbā gihigatāya dasavassakāle sikkhāsammutiṃ datvā dvādasavassakāle upasampadā kātabbā ekādasavassakāle datvā terasavassakāle kātabbā dvādasaterasacuddasapannarasasoḷasasattarasaaṭṭhārasavassakāle sammutiṃ datvā vīsativassakāle upasampadā kātabbā aṭṭhārasavassakālato paṭṭhāya ca panāyaṃ gihigatātipi kumāribhūtātipi vattuṃ vaṭṭati kumāribhūtā pana gihigatāti na vattabbā kumāribhūtā icceva vattabbā mahāsikkhamānā pana gihigatātipi vattuṃ na vaṭṭati kumāribhūtātipi vattuṃ na vaṭṭati sikkhāsammutidānavasena pana tissopi sikkhamānāti vattuṃ vaṭṭati


 sabbaṃ uttānameva sabbāni tisamuṭṭhānāni catutthaṃ kiriyaṃ saññāvimokkhaṃ sacittakaṃ paṇṇattivajjaṃ kāyakammaṃ vacīkammaṃ ticittaṃ tivedananti pañcamaṃ kiriyākiriyaṃ saññāvimokkhaṃ sacittakaṃ paṇṇattivajjaṃ  kāyakammaṃ vacīkammaṃ ticittaṃ tivedananti yañcettha saṅghena paricchinditabbāti vuttaṃ tassa upaparikkhitabbāti attho chaṭṭhaṃ kiriyaṃ saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedananti yaṃ panettha paricchinditvāti vuttaṃ tassa upaparikkhitvāti attho


 sattame   sabbaṃ uttānameva dhuranikkhepasamuṭṭhānaṃ  kiriyaṃ saññāvimokkhaṃ sacittakaṃ lokavajjaṃ kāyakammaṃ vacīkammaṃ akusalacittaṃ dukkhavedananti


 aṭṭhamepi   sabbaṃ uttānameva samuṭṭhānādīnipi anantarasadisānevāti


 navame  nti saṅketaṃ katvā agacchamānā purisānaṃ anto sokaṃ pavesetīti sokāvāsā taṃ sokāvāsaṃ tenevāha  sokāvāsā nāma paresaṃ dukkhaṃ uppādetīti atha vā gharaṃ viya gharasāmikā ayampi purisasamāgamaṃ alabhamānā sokaṃ āvisati iti yaṃ āvisati svāssā āvāso hotīti sokāvāsā tenāha  sokaṃ āvisatīti ti edisā  ayanti ajānamānā sesaṃ uttānameva tisamuṭṭhānaṃ  kiriyaṃ saññāvimokkhaṃ sacittakaṃ paṇṇattivajjaṃ kāyakammaṃ vacīkammaṃ ticittaṃ tivedananti


 dasame  ti anāpucchitvā bhikkhunīhi dvikkhattuṃ āpucchitabbaṃ  pabbajjākāle ca upasampadākāle ca bhikkhūnaṃ pana sakiṃ āpucchitepi vaṭṭati
ti  mātādīnaṃ atthibhāvaṃ ajānantī sesaṃ uttānameva idaṃ apubbasamuṭṭhānasīsaṃ catusamuṭṭhānaṃ  vācato kāyavācato vācācittato kāyavācācittato ca samuṭṭhāti kathaṃ abbhānakammādīsu kenacideva karaṇīyena khaṇḍasīmāyaṃ nisinnā pakkosatha sikkhamānaṃ idheva naṃ upasampādessāmāti upasampādeti evaṃ vācato samuṭṭhāti upassayato paṭṭhāya upasampādessāmīti vatvā khaṇḍasīmaṃ gacchantiyā kāyavācato samuṭṭhāti dvīsupi ṭhānesu paṇṇattibhāvaṃ jānitvāva vītikkamaṃ karontiyā vācācittato kāyavācācittato ca samuṭṭhāti ananujānāpetvā upasampādanato kiriyākiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti


 ekādasame  ti pārivāsiyena chandadānena tattha catubbidhaṃ pārivāsiyaṃ  parisapārivāsiyaṃ  rattipārivāsiyaṃ chandapārivāsiyaṃ ajjhāsayapārivāsiyanti tattha parisapārivāsiyaṃ nāma bhikkhū kenacideva karaṇīyena sannipatitā honti atha megho vā uṭṭhāti ussāraṇā vā kariyati manussā vā ajjhottharantā āgacchanti bhikkhū  anokāsā mayaṃ aññatra gacchāmāti chandaṃ avissajjetvāva uṭṭhahanti idaṃ parisapārivāsiyaṃ kiñcāpi parisapārivāsiyaṃ chandassa pana avissaṭṭhattā kammaṃ kātuṃ vaṭṭati
puna bhikkhū uposathādīni karissāmāti rattiṃ sannipatitvā yāva sabbe sannipatanti tāva dhammaṃ suṇissāmāti ekaṃ ajjhesanti tasmiṃ dhammakathaṃ kathenteyeva aruṇo uggacchati sace cātuddasikaṃ uposathaṃ karissāmāti nisinnā pannarasoti kātuṃ vaṭṭati sace pannarasikaṃ kātuṃ nisinnā pāṭipade anuposathe uposathaṃ kātuṃ na vaṭṭati aññaṃ pana saṅghakiccaṃ kātuṃ vaṭṭati idaṃ rattipārivāsiyaṃ nāma
puna bhikkhū kiñcideva abbhānādisaṅghakammaṃ karissāmāti nisinnā honti tatreko nakkhattapāṭhako bhikkhu evaṃ vadati  ajja nakkhattaṃ dāruṇaṃ mā imaṃ kammaṃ karothāti te tassa vacanena chandaṃ vissajjetvā tattheva nisinnā honti athañño āgantvā nakkhattaṃ paṭimānentaṃ  attho bālaṃ upaccagāti  vatvā kiṃ nakkhattena karothāti vadati idaṃ chandapārivāsiyañceva ajjhāsayapārivāsiyañca etasmiṃ pārivāsiye puna chandapārisuddhiṃ anānetvā kammaṃ kātuṃ na vaṭṭati
ti chandaṃ vissajjetvā kāyena vā vācāya vā chandavissajjanamatteneva vā uṭṭhitāya parisāya
ti chandaṃ avissajjetvā avuṭṭhitāya anāpatti sesaṃ uttānameva tisamuṭṭhānaṃ  kiriyaṃ saññāvimokkhaṃ sacittakaṃ paṇṇattivajjaṃ  kāyakammaṃ vacīkammaṃ ticittaṃ tivedananti


 dvādasame  ti vasanokāso nappahoti sesaṃ uttānameva samuṭṭhānādīni anantarasadisānevāti


 terasame   ti ekantarike ekasmiṃ saṃvacchare dve vuṭṭhāpeti sesaṃ uttānameva samuṭṭhānādīnipi vuttasadisānevāti




 chattavaggassa  paṭhamasikkhāpade  ti maggagamane ekapayogeneva divasampi dhāreti ekāva āpatti sace kaddamādīni patvā upāhanā omuñcitvā chattameva dhārentī gacchati dukkaṭaṃ athāpi gacchādīni disvā chattaṃ apanāmetvā upāhanāruḷhāva gacchati dukkaṭameva sace chattampi apanāmetvā upāhanāpi omuñcitvā puna dhāreti puna pācittiyaṃ evaṃ payogagaṇanāya āpattiyo veditabbā sesaṃ uttānameva eḷakalomasamuṭṭhānaṃ  kiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ ticittaṃ tivedananti


 dutiye  ti etthāpi orohitvā punappunaṃ abhiruhantiyā payogagaṇanāya āpattiyo veditabbā sesaṃ paṭhame vuttanayamevāti


 tatiye   ti maṇayo vippakiṇṇā idhāpi omuñcitvā dhārentiyā payogagaṇanāya āpattiyo samuṭṭhānādīni vuttanayāneva kevalaṃ idha akusalacittaṃ hotīti


 catutthe   sīsūpagādīsu yaṃ yaṃ dhāreti tassa tassa vasena vatthugaṇanāya āpattiyo veditabbā sesaṃ tatiye vuttanayamevāti


 pañcame  ti gandhena ca vaṇṇakena ca sesaṃ uttānameva samuṭṭhānādīni tatiyasadisānevāti


 chaṭṭhe  sabbaṃ pañcame vuttasadisamevāti


 sattame  ti ettha hatthaṃ amocetvā ummaddane ekāva āpatti mocetvā mocetvā ummaddane payogagaṇanāya  āpattiyo  eseva nayo ti antamaso maggagamanaparissamenāpi sābādhāya ti corabhayādīhi sarīrakampanādīsu sesaṃ uttānameva samuṭṭhānādīni tatiyasadisānevāti


 aṭṭhamādīsu  tīsu sikkhamānāya sāmaṇeriyā gihiniyāti idameva nānākaraṇaṃ sesaṃ sattame vuttasadisamevāti


 ekādasame  ti abhimukhamevāti attho idaṃ pana upacāraṃ sandhāya kathitanti veditabbaṃ sesaṃ uttānameva kathinasamuṭṭhānaṃ  kāyavācato kāyavācācittato ca samuṭṭhāti kiriyākiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ vacīkammaṃ ticittaṃ tivedananti


 dvādasame  nti asukasmiṃ nāma ṭhāne pucchāmīti evaṃ akataokāsaṃ tenevāha  anokāsakatanti anāpucchāti  ti asukasmiṃ nāma ṭhāne pucchāmīti evaṃ aniyametvā kevalaṃ pucchitabbaṃ atthi pucchāmi ayyāti evaṃ vatvā sesaṃ uttānameva padasodhammasamuṭṭhānaṃ  vācato vācācittato ca samuṭṭhāti kiriyākiriyaṃ nosaññāvimokkhaṃ acittakaṃ paṇṇattivajjaṃ vacīkammaṃ ticittaṃ tivedananti


 terasame   ti ekena pādena atikkante dukkaṭaṃ dutiyena pācittiyaṃ upacārepi eseva nayo
tiādīsu saṅkaccikacīvarameva cīvaranti veditabbaṃ ti mahagghaṃ hoti saṅkaccikaṃ pārupitvā gacchantiyāva upaddavo uppajjati evarūpāsu āpadāsu anāpatti sesaṃ uttānameva eḷakalomasamuṭṭhānaṃ  kiriyaṃ nosaññāvimokkhaṃ acittakaṃ paṇṇattivajjaṃ kāyakammaṃ ticittaṃ tivedananti


ti ettha sabbāneva bhikkhunīnaṃ khuddakesu channavuti bhikkhūnaṃ dvenavutīti aṭṭhāsītisataṃ sikkhāpadāni tato sakalaṃ bhikkhunīvaggaṃ paramparabhojanaṃ anatirittabhojanaṃ anatirittena abhihaṭṭhuṃ pavāraṇaṃ paṇītabhojanaviññatti acelakasikkhāpadaṃ duṭṭhullapaṭicchādanaṃ ūnavīsativassupasampādanaṃ mātugāmena saddhiṃ saṃvidhāya addhānagamanaṃ rājantepurappavesanaṃ santaṃ bhikkhuṃ anāpucchā vikāle gāmappavesanaṃ nisīdanaṃ vassikasāṭikanti imāni dvāvīsati sikkhāpadāni apanetvā sesāni satañca chasaṭṭhi ca sikkhāpadāni pātimokkhuddesamaggena uddiṭṭhāni hontīti veditabbāni tenāha  uddiṭṭhā kho  ayyāyo chasaṭṭhisataṃ pācittiyā dhammā evametaṃ dhārayāmīti
tatrāyaṃ saṅkhepato samuṭṭhānavinicchayo  giraggasamajjaṃ cittāgārasikkhāpadaṃ saṅghāṇi itthālaṅkāro gandhavaṇṇako vāsitakapiññāko bhikkhunīādīhi ummaddanaparimaddanānīti imāni dasa sikkhāpadāni acittakāni lokavajjāni ayaṃ panettha adhippāyo  vināpi cittena āpajjitabbattā acittakāni citte pana sati akusaleneva āpajjitabbattā lokavajjāni avasesāni acittakāni paṇṇattivajjāneva corīvuṭṭhāpanaṃ gāmantaraṃ ārāmasikkhāpadaṃ  gabbhinivagge ādito paṭṭhāya satta kumāribhūtavagge ādito paṭṭhāya pañca purisasaṃsaṭṭhaṃ pārivāsiyachandadānaṃ anuvassavuṭṭhāpanaṃ ekantarikavuṭṭhāpananti  imāni ekūnavīsati sikkhāpadāni sacittakāni paṇṇattivajjāni avasesāni sacittakāni lokavajjānevāti



