
1 paṭiccavāro
1 paccayānulomaṃ
1 vibhaṅgavāro

 ajjhattārammaṇaṃ  dhammaṃ paṭicca ajjhattārammaṇo dhammo uppajjati hetupaccayā  ajjhattārammaṇaṃ ekaṃ khandhaṃ paṭicca tayo khandhā dve khandhe paṭisandhikkhaṇe ajjhattārammaṇaṃ ekaṃ khandhaṃ paṭicca tayo khandhā dve khandhe (1)
bahiddhārammaṇaṃ dhammaṃ paṭicca bahiddhārammaṇo dhammo uppajjati hetupaccayā  bahiddhārammaṇaṃ ekaṃ khandhaṃ paṭicca tayo khandhā dve khandhe paṭisandhikkhaṇe bahiddhārammaṇaṃ ekaṃ khandhaṃ paṭicca tayo khandhā dve khandhe (1)

 ajjhattārammaṇaṃ dhammaṃ paṭicca ajjhattārammaṇo dhammo uppajjati ārammaṇapaccayā avigatapaccayā (saṃkhittaṃ)
1 paccayānulomaṃ
2 saṅkhyāvāro
 hetupaccayā  ārammaṇe dve (saṃkhittaṃ sabbattha dve) avigate dve (evaṃ gaṇetabbaṃ)

2 paccayapaccanīyaṃ
1 vibhaṅgavāro

 ajjhattārammaṇaṃ dhammaṃ paṭicca ajjhattārammaṇo dhammo uppajjati nahetupaccayā  ahetukaṃ ajjhattārammaṇaṃ ekaṃ khandhaṃ paṭicca tayo khandhā dve khandhe ahetukapaṭisandhikkhaṇe ajjhattārammaṇaṃ ekaṃ khandhaṃ paṭicca tayo khandhā dve khandhe vicikicchāsahagate uddhaccasahagate khandhe paṭicca vicikicchāsahagato uddhaccasahagato  moho (1)
bahiddhārammaṇaṃ  dhammaṃ paṭicca bahiddhārammaṇo dhammo uppajjati nahetupaccayā  ahetukaṃ bahiddhārammaṇaṃ ekaṃ khandhaṃ paṭicca tayo khandhā dve khandhe ahetukapaṭisandhikkhaṇe vicikicchāsahagate uddhaccasahagate khandhe paṭicca vicikicchāsahagato uddhaccasahagato moho (1)

 ajjhattārammaṇaṃ dhammaṃ paṭicca ajjhattārammaṇo dhammo uppajjati naadhipatipaccayā  (anulomasahajātasadisaṃ ninnānākaraṇaṃ) napurejātapaccayā  arūpe ajjhattārammaṇaṃ ekaṃ khandhaṃ paṭicca paṭisandhikkhaṇe (1)
 bahiddhārammaṇaṃ dhammaṃ paṭicca bahiddhārammaṇo dhammo uppajjati napurejātapaccayā  arūpe bahiddhārammaṇaṃ ekaṃ khandhaṃ paṭicca tayo khandhā paṭisandhikkhaṇe napacchājātapaccayā naāsevanapaccayā (sahajātasadisaṃ) nakammapaccayā  ajjhattārammaṇe khandhe paṭicca ajjhattārammaṇā cetanā
bahiddhārammaṇaṃ dhammaṃ paṭicca bahiddhārammaṇo dhammo uppajjati nakammapaccayā  bahiddhārammaṇe khandhe paṭicca bahiddhārammaṇā cetanā

 ajjhattārammaṇaṃ dhammaṃ paṭicca ajjhattārammaṇo dhammo uppajjati navipākapaccayā (paṭisandhi natthi) najhānapaccayā pañcaviññāṇasahagataṃ ajjhattārammaṇaṃ ekaṃ (1)
bahiddhārammaṇaṃ  dhammaṃ paṭicca bahiddhārammaṇo dhammo uppajjati najhānapaccayā  pañcaviññāṇasahagataṃ bahiddhārammaṇaṃ ekaṃ khandhaṃ paṭicca tayo khandhā namaggapaccayā (nahetusadiso moho natthi) navippayuttapaccayā  arūpe ajjhattārammaṇaṃ ekaṃ khandhaṃ paṭicca tayo khandhā (1)
bahiddhārammaṇaṃ dhammaṃ paṭicca bahiddhārammaṇo dhammo uppajjati navippayuttapaccayā  arūpe bahiddhārammaṇaṃ ekaṃ khandhaṃ paṭicca tayo khandhā (1)
2 paccayapaccanīyaṃ
2 saṅkhyāvāro
 nahetuyā  dve naadhipatiyā dve napurejāte dve napacchājāte dve naāsevane nakamme navipāke najhāne namagge navippayutte dve (evaṃ gaṇetabbaṃ)

3 paccayānulomapaccanīyaṃ
 hetupaccayā naadhipatiyā dve navipāke dve navippayutte dve (evaṃ gaṇetabbaṃ)

4 paccayapaccanīyānulomaṃ
 nahetupaccayā ārammaṇe dve anantare dve samanantare dve magge dve avigate dve (evaṃ gaṇetabbaṃ)


2-6 sahajāta-paccaya-nissaya-saṃsaṭṭha-sampayuttavāro
(sahajātavāropi paccayavāropi nissayavāropi saṃsaṭṭhavāropi sampayuttavāropi paṭiccavārasadisā)
7 pañhāvāro
1 paccayānulomaṃ
1 vibhaṅgavāro

 ajjhattārammaṇo  dhammo ajjhattārammaṇassa dhammassa hetupaccayena paccayo  ajjhattārammaṇā hetū sampayuttakānaṃ khandhānaṃ hetupaccayena paccayo paṭisandhikkhaṇe ajjhattārammaṇā hetū sampayuttakānaṃ khandhānaṃ hetupaccayena paccayo (1)
bahiddhārammaṇo  dhammo bahiddhārammaṇassa dhammassa hetupaccayena paccayo  bahiddhārammaṇā hetū sampayuttakānaṃ khandhānaṃ paṭisandhikkhaṇe (1)

 ajjhattārammaṇo dhammo ajjhattārammaṇassa dhammassa ārammaṇapaccayena paccayo  ajjhattaṃ viññāṇañcāyatanaṃ paccavekkhati nevasaññānāsaññāyatanaṃ paccavekkhati ajjhattārammaṇaṃ ajjhattaṃ dibbaṃ cakkhuṃ paccavekkhati dibbaṃ sotadhātuṃ iddhividhañāṇaṃ pubbenivāsānussatiñāṇaṃ yathākammūpagañāṇaṃ anāgataṃsañāṇaṃ paccavekkhati ariyā ajjhattārammaṇe pahīne kilese paccavekkhanti vikkhambhite kilese paccavekkhanti pubbe samudāciṇṇe kilese jānanti ajjhattārammaṇe ajjhatte khandhe aniccato vipassati assādeti abhinandati taṃ ārabbha ajjhattārammaṇo rāgo uppajjati domanassaṃ uppajjati ajjhattārammaṇā ajjhattā khandhā pubbenivāsānussatiñāṇassa yathākammūpagañāṇassa anāgataṃsañāṇassa āvajjanāya ārammaṇapaccayena paccayo (1)
ajjhattārammaṇo dhammo bahiddhārammaṇassa dhammassa ārammaṇapaccayena  paccayo  bahiddhā viññāṇañcāyatanaṃ  paccavekkhati nevasaññānāsaññāyatanaṃ paccavekkhati ajjhattārammaṇaṃ bahiddhā dibbaṃ cakkhuṃ paccavekkhati dibbaṃ sotadhātuṃ iddhividhañāṇaṃ pubbenivāsānussatiñāṇaṃ yathākammūpagañāṇaṃ anāgataṃsañāṇaṃ paccavekkhati ajjhattārammaṇe bahiddhā khandhe aniccato dukkhato anattato vipassati cetopariyañāṇena ajjhattārammaṇabahiddhācittasamaṅgissa cittaṃ jānāti ajjhattārammaṇā bahiddhā khandhā cetopariyañāṇassa pubbenivāsānussatiñāṇassa yathākammūpagañāṇassa anāgataṃsañāṇassa āvajjanāya ārammaṇapaccayena paccayo (2)
 bahiddhārammaṇo dhammo bahiddhārammaṇassa dhammassa ārammaṇapaccayena paccayo  bahiddhārammaṇaṃ bahiddhā dibbaṃ cakkhuṃ paccavekkhati dibbaṃ sotadhātuṃ paccavekkhati iddhividhañāṇaṃ cetopariyañāṇaṃ pubbenivāsānussatiñāṇaṃ yathākammūpagañāṇaṃ anāgataṃsañāṇaṃ paccavekkhati bahiddhārammaṇe bahiddhā khandhe aniccato dukkhato anattato vipassati cetopariyañāṇena bahiddhārammaṇabahiddhācittasamaṅgissa cittaṃ jānāti bahiddhārammaṇā  bahiddhā khandhā cetopariyañāṇassa pubbenivāsānussatiñāṇassa yathākammūpagañāṇassa anāgataṃsañāṇassa āvajjanāya ārammaṇapaccayena paccayo (1)
bahiddhārammaṇo dhammo ajjhattārammaṇassa dhammassa ārammaṇapaccayena paccayo  dānaṃ datvā sīlaṃ samādiyitvā uposathakammaṃ  katvā taṃ paccavekkhati pubbe suciṇṇāni paccavekkhati jhānā vuṭṭhahitvā jhānaṃ paccavekkhati ariyā maggā vuṭṭhahitvā maggaṃ paccavekkhanti phalaṃ paccavekkhanti bahiddhārammaṇe pahīne kilese paccavekkhanti vikkhambhite kilese paccavekkhanti pubbe samudāciṇṇe kilese jānanti bahiddhārammaṇaṃ ajjhattaṃ dibbaṃ cakkhuṃ paccavekkhati dibbaṃ sotadhātuṃ iddhividhañāṇaṃ cetopariyañāṇaṃ pubbenivāsānussatiñāṇaṃ yathākammūpagañāṇaṃ anāgataṃsañāṇaṃ bahiddhārammaṇe ajjhatte khandhe aniccato vipassati assādeti abhinandati taṃ ārabbha ajjhattārammaṇo rāgo uppajjati domanassaṃ uppajjati bahiddhārammaṇā ajjhattā khandhā iddhividhañāṇassa pubbenivāsānussatiñāṇassa yathākammūpagañāṇassa anāgataṃsañāṇassa āvajjanāya ārammaṇapaccayena paccayo (2)

 ajjhattārammaṇo  dhammo ajjhattārammaṇassa dhammassa adhipatipaccayena paccayo  ārammaṇādhipati sahajātādhipati   ajjhattaṃ viññāṇañcāyatanaṃ garuṃ katvā paccavekkhati nevasaññānāsaññāyatanaṃ garuṃ katvā paccavekkhati ajjhattārammaṇaṃ ajjhattaṃ dibbaṃ cakkhuṃ garuṃ katvā dibbaṃ sotadhātuṃ iddhividhañāṇaṃ pubbenivāsānussatiñāṇaṃ yathākammūpagañāṇaṃ anāgataṃsañāṇaṃ garuṃ katvā ajjhattārammaṇe ajjhatte khandhe garuṃ katvā assādeti abhinandati taṃ garuṃ katvā ajjhattārammaṇo rāgo  uppajjati diṭṭhi uppajjati   ajjhattārammaṇādhipati sampayuttakānaṃ khandhānaṃ adhipatipaccayena paccayo (1)
 bahiddhārammaṇo dhammo bahiddhārammaṇassa dhammassa adhipatipaccayena paccayo   bahiddhārammaṇādhipati sampayuttakānaṃ khandhānaṃ adhipatipaccayena paccayo (1)
bahiddhārammaṇo  dhammo ajjhattārammaṇassa dhammassa adhipatipaccayena paccayo   dānaṃ datvā sīlaṃ samādiyitvā uposathakammaṃ katvā taṃ garuṃ katvā paccavekkhati pubbe suciṇṇāni jhānā vuṭṭhahitvā ariyā maggā vuṭṭhahitvā maggaṃ phalaṃ garuṃ katvā paccavekkhanti bahiddhārammaṇaṃ ajjhattaṃ dibbaṃ cakkhuṃ garuṃ katvā dibbaṃ sotadhātuṃ iddhividhañāṇaṃ cetopariyañāṇaṃ pubbenivāsānussatiñāṇaṃ yathākammūpagañāṇaṃ anāgataṃsañāṇaṃ garuṃ katvā paccavekkhati bahiddhārammaṇe ajjhatte khandhe garuṃ katvā assādeti abhinandati taṃ garuṃ katvā ajjhattārammaṇo rāgo uppajjati diṭṭhi uppajjati (2)

 ajjhattārammaṇo dhammo ajjhattārammaṇassa dhammassa anantarapaccayena paccayo  purimā purimā ajjhattārammaṇā khandhā pacchimānaṃ pacchimānaṃ ajjhattārammaṇānaṃ khandhānaṃ anantarapaccayena paccayo (1)
ajjhattārammaṇo  dhammo bahiddhārammaṇassa dhammassa anantarapaccayena  paccayo  ajjhattārammaṇaṃ cuticittaṃ bahiddhārammaṇassa upapatticittassa anantarapaccayena paccayo ajjhattārammaṇaṃ bhavaṅgaṃ bahiddhārammaṇāya āvajjanāya anantarapaccayena paccayo ajjhattārammaṇā khandhā bahiddhārammaṇassa vuṭṭhānassa anantarapaccayena paccayo ajjhattārammaṇaṃ anulomaṃ gotrabhussa anulomaṃ vodānassa anulomaṃ phalasamāpattiyā nirodhā vuṭṭhahantassa nevasaññānāsaññāyatanaṃ phalasamāpattiyā anantarapaccayena paccayo (2)
 bahiddhārammaṇo dhammo bahiddhārammaṇassa dhammassa anantarapaccayena paccayo  purimā purimā bahiddhārammaṇā khandhā pacchimānaṃ pacchimānaṃ bahiddhārammaṇānaṃ khandhānaṃ anantarapaccayena paccayo bahiddhārammaṇaṃ anulomaṃ gotrabhussa anulomaṃ vodānassa gotrabhu maggassa vodānaṃ maggassa maggo phalassa phalaṃ phalassa anulomaṃ phalasamāpattiyā anantarapaccayena paccayo (1)
bahiddhārammaṇo dhammo ajjhattārammaṇassa dhammassa anantarapaccayena paccayo  bahiddhārammaṇaṃ cuticittaṃ ajjhattārammaṇassa upapatticittassa anantarapaccayena paccayo bahiddhārammaṇaṃ bhavaṅgaṃ ajjhattārammaṇāya āvajjanāya anantarapaccayena  paccayo bahiddhārammaṇā khandhā ajjhattārammaṇassa vuṭṭhānassa anantarapaccayena paccayo (2)

 ajjhattārammaṇo  dhammo ajjhattārammaṇassa dhammassa samanantarapaccayena paccayo sahajātapaccayena paccayo aññamaññapaccayena paccayo nissayapaccayena paccayo

 ajjhattārammaṇo dhammo ajjhattārammaṇassa dhammassa upanissayapaccayena paccayo   pakatūpanissayo  ajjhattārammaṇā  aniccānupassanā dukkhānupassanā anattānupassanā ajjhattārammaṇāya aniccānupassanāya dukkhānupassanāya anattānupassanāya upanissayapaccayena paccayo (1)
ajjhattārammaṇo dhammo bahiddhārammaṇassa dhammassa upanissayapaccayena paccayo   pakatūpanissayo  ajjhattārammaṇā aniccānupassanā dukkhānupassanā anattānupassanā bahiddhārammaṇāya aniccānupassanāya dukkhānupassanāya anattānupassanāya upanissayapaccayena paccayo (2)
 bahiddhārammaṇo dhammo bahiddhārammaṇassa dhammassa upanissayapaccayena paccayo   pakatūpanissayo  bahiddhārammaṇā aniccānupassanā dukkhānupassanā anattānupassanā bahiddhārammaṇāya aniccānupassanāya dukkhānupassanāya anattānupassanāya upanissayapaccayena paccayo (1)
bahiddhārammaṇo dhammo ajjhattārammaṇassa dhammassa upanissayapaccayena paccayo   pakatūpanissayo  bahiddhārammaṇā aniccānupassanā  dukkhānupassanā anattānupassanā ajjhattārammaṇāya aniccānupassanāya dukkhānupassanāya anattānupassanāya upanissayapaccayena paccayo (2)

 ajjhattārammaṇo  dhammo ajjhattārammaṇassa dhammassa āsevanapaccayena paccayo  purimā purimā ajjhattārammaṇā khandhā pacchimānaṃ pacchimānaṃ ajjhattārammaṇānaṃ khandhānaṃ āsevanapaccayena paccayo (1)
ajjhattārammaṇo dhammo bahiddhārammaṇassa dhammassa āsevanapaccayena paccayo  ajjhattārammaṇaṃ anulomaṃ gotrabhussa anulomaṃ vodānassa āsevanapaccayena paccayo (2)
bahiddhārammaṇo dhammo bahiddhārammaṇassa dhammassa āsevanapaccayena paccayo  purimā purimā  bahiddhārammaṇā khandhā pacchimānaṃ pacchimānaṃ bahiddhārammaṇānaṃ khandhānaṃ āsevanapaccayena paccayo bahiddhārammaṇaṃ anulomaṃ gotrabhussa anulomaṃ vodānassa gotrabhu maggassa vodānaṃ maggassa āsevanapaccayena paccayo (1)

 ajjhattārammaṇo dhammo ajjhattārammaṇassa dhammassa kammapaccayena paccayo  sahajātā nānākkhaṇikā   ajjhattārammaṇā cetanā sampayuttakānaṃ khandhānaṃ kammapaccayena paccayo paṭisandhikkhaṇe   ajjhattārammaṇā cetanā vipākānaṃ ajjhattārammaṇānaṃ khandhānaṃ kammapaccayena paccayo (1)
ajjhattārammaṇo dhammo bahiddhārammaṇassa dhammassa kammapaccayena  paccayo   ajjhattārammaṇā cetanā vipākānaṃ bahiddhārammaṇānaṃ khandhānaṃ kammapaccayena paccayo (2)
bahiddhārammaṇo dhammo bahiddhārammaṇassa dhammassa kammapaccayena paccayo  sahajātā nānākkhaṇikā   bahiddhārammaṇā cetanā sampayuttakānaṃ khandhānaṃ kammapaccayena paccayo paṭisandhikkhaṇe   bahiddhārammaṇā cetanā vipākānaṃ bahiddhārammaṇānaṃ khandhānaṃ kammapaccayena paccayo (1)
bahiddhārammaṇo dhammo ajjhattārammaṇassa dhammassa kammapaccayena paccayo nānākkhaṇikā  bahiddhārammaṇā cetanā vipākānaṃ ajjhattārammaṇānaṃ khandhānaṃ kammapaccayena paccayo (2)

 ajjhattārammaṇo  dhammo ajjhattārammaṇassa dhammassa vipākapaccayena paccayo āhārapaccayena paccayo indriyapaccayena paccayo jhānapaccayena paccayo  maggapaccayena paccayo sampayuttapaccayena paccayo atthipaccayena paccayo natthipaccayena paccayovigatapaccayena paccayo avigatapaccayena paccayo
1 paccayānulomaṃ
2 saṅkhyāvāro

 hetuyā dve ārammaṇe cattāri adhipatiyā tīṇi anantare cattāri samanantare cattāri sahajāte dve aññamaññe dve nissaye dve upanissaye cattāri āsevane tīṇi kamme cattāri vipāke dve  (sabbattha dve ) sampayutte dve atthiyā dve natthiyā cattāri vigate cattāri avigate dve (evaṃ gaṇetabbaṃ)


 ajjhattārammaṇo dhammo ajjhattārammaṇassa dhammassa ārammaṇapaccayena paccayo sahajātapaccayena paccayo upanissayapaccayena paccayo kammapaccayena paccayo (1)
ajjhattārammaṇo dhammo bahiddhārammaṇassa dhammassa ārammaṇapaccayena paccayo upanissayapaccayena paccayo kammapaccayena paccayo (2)
bahiddhārammaṇo dhammo bahiddhārammaṇassa dhammassa ārammaṇapaccayena paccayo sahajātapaccayena paccayo upanissayapaccayena paccayo kammapaccayena paccayo (1)
bahiddhārammaṇo dhammo ajjhattārammaṇassa dhammassa ārammaṇapaccayena paccayo upanissayapaccayena paccayo kammapaccayena paccayo (2)
2 paccayapaccanīyaṃ
2 saṅkhyāvāro
 nahetuyā  cattāri naārammaṇe cattāri naadhipatiyā cattāri naanantare cattāri (saṃkhittaṃ sabbattha cattāri) napurejāte napacchājāte naāsevane navippayutte cattāri noavigate cattāri (evaṃ gaṇetabbaṃ)

3 paccayānulomapaccanīyaṃ
 hetupaccayā  naārammaṇe dve naadhipatiyā dve naanantare nasamanantare naupanissaye naāsevane nakamme nonatthiyā novigate dve (sabbattha dve evaṃ gaṇetabbaṃ)

4 paccayapaccanīyānulomaṃ
 nahetupaccayā ārammaṇe cattāri adhipatiyā tīṇi anantare cattāri samanantare cattāri sahajāte aññamaññe nissaye dve upanissaye cattāri āsevane tīṇi kamme cattāri vipāke dve sampayutte dve atthiyā dve natthiyā cattāri vigate cattāri avigate dve (evaṃ gaṇetabbaṃ)



