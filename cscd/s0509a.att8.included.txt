

navakanipāte tiādikā vaḍḍhamātāya theriyā gāthā ayampi purimabuddhesu katādhikārā tattha tattha bhave vivaṭṭūpanissayaṃ kusalaṃ upacinantī anukkamena sambhatavimokkhasambhārā hutvā imasmiṃ buddhuppāde bhārukacchakanagare kulagehe nibbattitvā vayappattā patikulaṃ gatā ekaṃ puttaṃ vijāyi tassa ti nāmaṃ ahosi tato paṭṭhāya sā ti voharīyittha sā bhikkhūnaṃ santike dhammaṃ sutvā paṭiladdhasaddhā puttaṃ ñātīnaṃ niyyādetvā bhikkhunupassayaṃ gantvā pabbaji ito paraṃ yaṃ vattabbaṃ taṃ vaḍḍhattherassa vatthumhi (theragā aṭṭha 2vaḍḍhattheragāthāvaṇṇanā) āgatameva vaḍḍhattherañhi attano puttaṃ santaruttaraṃ ekakaṃ bhikkhunupassaye attano dassanatthāya upagataṃ ayaṃ therī kasmā tvaṃ ekako santaruttarova idhāgatoti codetvā ovadantī 

 mā su te vaḍḍha lokamhi vanatho ahu kudācanaṃ
mā puttaka punappunaṃ ahu dukkhassa bhāgimā

 sukhañhi vaḍḍha munayo anejā chinnasaṃsayā
sītibhūtā damappattā viharanti anāsavā

 tehānuciṇṇaṃ isīhi maggaṃ dassanapattiyā
dukkhassantakiriyāya tvaṃ vaḍḍha anubrūhayāti 
imā tisso gāthā abhāsi
tattha nti ti nipātamattaṃ vaḍḍha puttaka sabbasmimpi sattaloke saṅkhāraloke ca kilesavanatho tuyhaṃ kadācipi mā ahu mā ahosi  tattha kāraṇamāha  ti vanathaṃ anucchindanto taṃ nimittassa punappunaṃ aparāparaṃ jātiādidukkhassa bhāgī mā ahosi
evaṃ  vanathassa asamucchede ādīnavaṃ dassetvā idāni samucchede ānisaṃsaṃ dassentī tiādimāha tassattho  puttaka  moneyyadhammasamannāgatena  ejāsaṅkhātāya taṇhāya abhāvena  dassanamaggeneva pahīnavicikicchatāya  sabbakilesapariḷāhābhāvena  uttamassa damathassa adhigatattā  khīṇāsavā sukhaṃ viharanti na tesaṃ etarahi cetodukkhaṃ atthi āyatiṃ pana sabbampi dukkhaṃ na bhavissateva
yasmā cetevaṃ tasmā ti tehi khīṇāsavehi isīhi anuciṇṇaṃ paṭipannaṃ samathavipassanāmaggaṃ ñāṇadassanassa adhigamāya sakalassāpi vaṭṭadukkhassa antakiriyāya vaḍḍha tvaṃ anubrūhaya vaḍḍheyyāsīti
taṃ sutvā vaḍḍhatthero addhā mama mātā arahatte patiṭṭhitāti cintetvā tamatthaṃ pavedento 

 visāradāva bhaṇasi etamatthaṃ janetti me
maññāmi nūna māmike vanatho te na vijjatīti  gāthamāha
tattha ti mā su te vaḍḍha lokamhi vanatho ahu kudācananti etamatthaṃ etaṃ ovādaṃ amma vigatasārajjā katthaci alaggā anallīnāva hutvā mayhaṃ vadasi tasmā ti nūna  mayhaṃ amma gehasitapemamattopi  tuyhaṃ mayi na vijjatīti maññāmi na māmikāti attho
taṃ sutvā therī aṇumattopi kileso katthacipi visaye mama na vijjatīti vatvā attano katakiccataṃ pakāsentī 

 ye  keci vaḍḍha saṅkhārā hīnā ukkaṭṭhamajjhimā
aṇūpi aṇumattopi vanatho me na vijjati

 sabbe  me āsavā khīṇā appamattassa jhāyato
tisso vijjā anuppattā kataṃ buddhassa sāsananti 
imaṃ  gāthādvayamāha
tattha ti aniyamavacanaṃ ti saṅkhatadhammā ti lāmakā patikuṭṭhā ti paṇītā ceva majjhimā ca tesu vā asaṅkhatā hīnā jātisaṅkhatā ukkaṭṭhā ubhayavimissitā majjhimā hīnehi vā chandādīhi nibbattitā hīnā majjhimehi majjhimā paṇītehi ukkaṭṭhā akusalā dhammā vā hīnā lokuttarā dhammā ukkaṭṭhā itarā majjhimā ti na kevalaṃ tayi eva atha kho ye keci hīnādibhedabhinnā saṅkhārā tesu sabbesu aṇūpi aṇumattopi atiparittakopi vanatho mayhaṃ na vijjati
tattha kāraṇamāha  ti tattha ti appamattāya jhāyantiyā liṅgavipallāsena hetaṃ vuttaṃ ettha ca yasmā tisso vijjā anuppattā tasmā kataṃ buddhassa sāsanaṃ yasmā appamattā jhāyinī tasmā sabbe me āsavā khīṇā aṇūpi aṇumattopi vanatho me na vijjatīti yojanā
evaṃ vuttaovādaṃ aṅkusaṃ katvā sañjātasaṃvego thero vihāraṃ gantvā divāṭṭhāne nisinno vipassanaṃ vaḍḍhetvā arahattaṃ patvā attano paṭipattiṃ paccavekkhitvā sañjātasomanasso mātu santikaṃ gantvā aññaṃ byākaronto 

 uḷāraṃ vata me mātā patodaṃ samavassari
paramatthasañhitā gāthā yathāpi anukampikā

 tassāhaṃ vacanaṃ sutvā anusiṭṭhiṃ janettiyā
dhammasaṃvegamāpādiṃ yogakkhemassa pattiyā

 sohaṃ  padhānapahitatto rattindivamatandito
mātarā codito sante aphusiṃ santimuttamanti 
imā tisso gāthā abhāsi
atha  therī attano vacanaṃ aṅkusaṃ katvā puttassa arahattappattiyā ārādhitacittā tena bhāsitagāthā sayaṃ paccanubhāsi evaṃ tāpi theriyā gāthā nāma jātā
tattha nti vipulaṃ mahantaṃ nti  ovādapatodaṃ ti sammā pavattesi vatāti yojanā ko pana so patodoti āha ti taṃ mā su te vaḍḍha lokamhītiādikā gāthā sandhāya vadati ti yathā aññāpi anuggāhikā evaṃ mayhaṃ mātā pavattinivattivibhāvanagāthāsaṅkhātaṃ uḷāraṃ patodaṃ pājanadaṇḍakaṃ mama ñāṇavegasamuttejaṃ pavattesīti attho
nti ñāṇabhayāvahattā ativiya mahantaṃ bhiṃsanaṃ saṃvegaṃ āpajjiṃ
ti catubbidhasammappadhānayogena dibbānaṃ paṭipesitacitto nti anuttaraṃ santiṃ nibbānaṃ phusiṃ adhigacchinti attho


