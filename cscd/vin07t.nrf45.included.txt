

 ekuttarikanaye  pana ti paṇṇattiṃ vā vatthuṃ vā ajānantena vītikkantā pathavīkhaṇanasahaseyyādikā sāpi pacchā āpannabhāvaṃ ñatvā paṭikammaṃ akarontassa antarāyikāva hoti
ti vattabhedesu dukkaṭāni sandhāya vuttaṃ tasmiṃ khaṇe āpajjitabbaantarāpattiyo sandhāyāti keci vadanti tassa pubbāpattīnaṃantarāpatti-padeneva vakkhamānattā purimameva yuttataraṃ ti mūlāyapaṭikassanādīni akatvā sabbapaṭhamaṃ dinnaparivāsamānattavisuddhiyā caraṇakāle āpannaantarāpattisaṅkhātasaṅghādiseso ti antarāpattiṃ āpannassa mūlāya paṭikassitvā odhānasamodhānavasena odhunitvā purimāpattiyā samodhāya tadagghavasena puna dinnaparivāsādisuddhiyā caraṇakāle puna āpannā antarāpatti
ti punapi taṃ āpattiṃ āpajjitukāmatācittena evaṃ desitāpi āpatti na vuṭṭhātīti adhippāyo dhuranikkhepaṃ akatvā āpajjane sikhāppattadosaṃ dassento āha ti na kevalañca bhikkhuniyā eva bhikkhūnampi dhuranikkhepaṃ akatvā thokaṃ thokaṃ sappiādikaṃ theyyāya gaṇhantānaṃ pādagghanake puṇṇe pārājikameva keci pana aṭṭhame vatthusmiṃ bhikkhuniyā pārājikameva  hotīti vuttattā aṭṭhavatthukamevetaṃ sandhāya vuttanti vadanti
ti idha vassaṃ vasissāmītiādinā gihīnaṃ sammukhā katassa dhammikassa paṭissavassa adhammikassa pana asukaṃ paharissāmītiādikassa paṭissavassa asaccāpanena āpatti natthi
ti adhammena codito sayaṃ sacce akuppe ca aṭṭhatvā paṭicchādentopi adhammacuditako eva pañcānantariyaniyatamicchādiṭṭhiyeva  nāma cattāro maggā  nāma


 dukesu  sayameva sapuggaloti āha tiādi -saddena aṅgajātacchedaattaghātādiāpattiyo saṅgahitā
ti gahaṭṭhānaṃ bhaṇḍapaṭisāmanaṃ itthipurisādipaṭibhānacittakammāni vā ti idaṃ upajjhāyena bhikkhave saddhivihāriko saṅgahetabbo anuggahetabbo patto dātabbotiādi (mahāva 67) vacanato anādariyena āmisasaṅgahaṃ akarontassa dukkaṭaṃ bhikkhuniyā pācittiyañca sandhāya vuttaṃ nissaṭṭhacīvarādīnaṃ adānaāpattipi ettheva saṅgahitā
pāḷiyaṃ ti sabhāgāpattiṃ adesanāgāminiādiñca desento nidānuddese āpattiṃ anāvikaronto na desento ca āpajjati nāma ti bhikkhūhi bhikkhuniovādatthāya vuttaṃ vacanaṃ agaṇhanto bālagilānagamiyavivajjito attano paribhogatthaṃ dinnaṃ aññassa dāne saṅghāṭiṃ apārupitvā santaruttarena gāmappavesanādīsu ca āpattiyopi aparibhogena āpajjitabbāpattiyova nti saṅghabhedānantariyanipphattiyā lakkhaṇaṃ ti nissayaggahaṇavidhiṃ ajānantassa lajjibālasseva ti byattassa nissayadāyakasabhāgataṃ  parivīmaṃsantassa vinaye āgatā atthā venayikāti āha ti
pāḷiyaṃ nti ettha pabbājanīyakammaṃ vihārato nissāraṇattā nissāraṇanti adhippetaṃ tañca yasmā kuladūsakaṃ akaronto puggalo āpattibahulopi āveṇikalakkhaṇena appatto nāma hoti tasmā appatto nissāraṇaṃ yasmā pana āpattādibahulassāpi ākaṅkhamāno saṅgho pabbājanīyakammaṃ kareyyāti (cūḷava 27) vuttaṃ tasmā sunissārito sabbathā pana suddho nirāpattiko dunnissāritoti daṭṭhabbo
ntiādīsu upasampadākammaṃ ettha osāraṇaṃ adhippetaṃ tañca hatthacchinnādiko ekacco paṭikkhittattā appattopi sosārito paṇḍakādiko dosāritoti attho


 tikesu nti pārājikāpattiṃ ti āvusoti ālapanena nti dukkaṭāpattiṃ ti ettha aruṇuggamane āpajjitabbā paṭhamakathinādī (pārā 459) sabbā āpattiyopi rattindivānaṃ vemajjheyeva āpajjitabbattā tatiyakoṭṭhāsaññeva paviṭṭhāti daṭṭhabbā atha vā uddhaste aruṇe āpajjitabbattā divā āpajjitabbesu eva paviṭṭhāti daṭṭhabbā atthaṅgate sūriye bhikkhuniyo ovādanāpattiyo pana rattandhakāre purisena saddhiṃ santiṭṭhanāpatti ca rattiyaññeva āpajjitabbā
purebhattaṃ kulāni upasaṅkamanaanatirittabhojanādīni divā eva āpajjitabbāni keci pana bhojanapaṭisaṃyuttāni sekhiyāni gaṇabhojanādīni ca divā eva āpajjitabbānīti vadanti tasmā īdisā āpattiyo muñcitvā sesāva tatiyakoṭṭhāsaṃ bhajantīti veditabbaṃ
ti dasavassassa bālasseva paññattasikkhāpadattā vuttaṃ saddhivihārikaantevāsikesu  asammāvattanāpattiṃ alajjīnaṃ nissayadānādimpi dasavassova āpajjati vuṭṭhāpiniṃ dve vassāni ananubandhādimpi ūnadasavassā āpajjanti ti supantassa bhavaṅgacittaṃ sandhāya vuttaṃ
ti anādariyena appavārento kenaci paccayena appavāretvā kāḷapakkhacātuddase saṅghe pavārente tattha anādariyena appavārento tameva āpattiṃ kāḷepi āpajjatīti juṇhe evāti niyamo na dissati pacchimavassaṃvuttho pana pacchimakattikapuṇṇamiyameva pavāretuṃ labbhatīti tattha appavāraṇāpaccayā āpattiṃ āpajjamāno eva juṇhe āpajjatīti niyametabboti daṭṭhabbaṃ ti etthāpi eseva nayo
ti iminā vassānaṃ cātumāsaṃ adhiṭṭhātunti niyamavacaneneva apaccuddharantassa dukkaṭanti dasseti vassānupagamanaakaraṇīyena pakkamādayopi vasse eva āpajjati vatthikammādimpi gilāno eva adhotapādehi akkamanādīnipi anto eva āpajjati  bhikkhuniyā anāpucchā ārāmappavesanādi ca antosīmāyameva nissayapaṭipannassa anāpucchādisāpakkamanādi ca bahisīmāyameva pātimokkhuddese santiyā āpattiyā anāvikaraṇāpattisamanubhāsanaūnavīsativassūpasampādanādisabbaadhammakammāpattiyopi saṅghe eva adhammena gaṇuposathādīsupi gaṇādimajjhe eva alajjissa santike nissayaggahaṇādipi puggalassa santike eva āpajjati
ti yo ummattakopi vītikkamakāle anummatto sañcicceva āpattiṃ āpajjitvā bhikkhūhi pacchā codito saramāno eva na sarāmīti vadati yo ca supinaṃ viya sarāmīti vā musā vadati yo ca ummattakakāle kataṃ sabbampi sabbesaṃ vaṭṭatīti vadati imesaṃ tiṇṇaṃ dinnāni tīṇi amūḷhavinayassa dānāni adhammikāni
ti vinaye apakataññū tenāha āpattānāpattiṃ na jānātīti (pari 325) nti idaṃ bhikkhūhi ovadiyamānassa diṭṭhiyā anissajjanapaccayā dukkaṭaṃ pācittiyampi vā avassameva sambhavatīti vuttaṃ
ti  mukhabherīvādanādippabhedo ti vināseti ti cittaṃ bījaniṃ gāhetvā anumodanādikaraṇeti attho


 catukkesu ti gihiparikkhāro nti gabbhaṃ vivaritvā anto parikkhāraṭṭhapanatthāya vivaraṇakuñcikaṃ dātuṃ saṅghatthāya upanītaṃ sayameva anto paṭisāmitumpi vaṭṭati tenāha ti
ādikammikesu paṭhamaṃ purisaliṅgaṃ uppajjatīti āha ti pāḷiyaṃ ti vassacchedasambandhiniyā anāpattiyā  evamattho ti mantāya paññāya kathanaṃ ti idaṃ anujānāmi bhikkhave aṭṭhannaṃ bhikkhunīnaṃ yathāvuḍḍhaṃ avasesānaṃ yathākatikanti (cūḷava 426) vacanato ādito aṭṭhannaṃ bhikkhunīnaṃ paccuṭṭhātabbattā vuttaṃ
tiādinā sañcicca kappiyaṃ akappiyanti vā akappiyaṃ kappiyanti vā kathentassa sabbattha dukkaṭanti dasseti
ti aṭṭhakathāsu vuttaṃ tāni idha parivāre uddhaṭānīti adhippāyo idhādhippetāni pana dassento tiādimāha


 pañcakesu ti piṇḍapātikassa nimantito sabhattoti imassa aṅgassa abhāvā tena sikkhāpadena tassa sabbathā anāpattīti adhippāyo  nti susāne petakiccaṃ katvā nikkhantehi nhatvā chaḍḍitāni nivatthapārutavatthāni evaṃ vuccanti
pāḷiyaṃ ti pañcahi avahāraṅgehi vatthuto pana garukalahukabhedena pārājikathullaccayadukkaṭāni vuttāni itthipurisasaṃyogādikaṃ kilesasamudācārahetukaṃ  nāma ti samathavipassanākammaṭṭhānesu pañhāsahassaṃ sammajjitvā ṭhitaṃ daharaṃ pucchi itaropi daharo attano gatamaggattā sabbaṃ vissajjesi tena thero pasīdi ti vattaṃ niṭṭhāpesi tiādikaṃ thero khīṇāsavo sammajjanānisaṃsaṃ sabbesaṃ pākaṭaṃ kātuṃ avocāti daṭṭhabbaṃ
jaṇṇukehi  patiṭṭhāya padacetiyanti pāṭhaseso ti bhagavatā attānaṃ codāpessāmi attānaṃ niggaṇhāpessāmīti attho
nti ettakaṃ adhikaraṇavūpasamatthāya gahetabbavacananti yathā sutvā viññātuṃ sakkoti evaṃ anuggaṇhantoti yojanā ettha ca attano bhāsapariyantaṃ anuggahetvā parassa bhāsapariyantaṃ anuggahetvāti ekaṃ adhammena karotīti ekaṃ appaṭiññāyāti ekañca katvā purimehi dvīhi pañcaṅgāni veditabbāni nti methunādivītikkamaṃ ti codakena vā cuditakena vā vuttakathānusandhinā tesaṃ vacanapaṭivacanānurūpena vadanto kathānusandhinā vatthuṃ na jānāti nāma tañca suttavibhaṅge vinītavatthusaṅkhātena vinicchayānulomeneva vadanto vinicchayānulomasandhivasena vatthuṃ na jānāti nāma ti ñattikammaṃ niṭṭhitaṃ nāma hotīti na jānātīti sambandho ti ñattiyā niṭṭhitāyapi kammappatto eva hoti anussāvanaṭṭhāne eva kammaṃ niṭṭhitaṃ hotīti ñattikammaṃ niṭṭhitaṃ nāma hoti taṃ ñattiyā kāraṇaṃ na jānātīti attho
pāḷiyaṃ ti āpattito visuddhihetuttā visuddhehi kattabbato ca pātimokkhuddesā vuttā


 chakkādīsu  pāḷiyaṃ ti buddhadhammasaṅghasikkhāsu appamāde paṭisanthāre ca cha agāravā tesu eva ca cha gāravā veditabbā nti idaṃ vibhaṅge āgatassa paramassa dassanaṃ
 pāḷiyaṃ ti pubbevassa hoti musā bhaṇissantiādinā  (pāci 4) āgatehi sattahi
ti taṃ anatthassa acaraṇaṃ ettha etasmiṃ puggale lokasannivāse vā kuto kena kāraṇena sakkā laddhunti 
ti sassato loko asassato loko antavā loko anantavā loko taṃ jīvaṃ taṃ sarīranti vā aññaṃ jīvaṃ aññaṃ sarīranti vā hoti tathāgato parammaraṇā na hoti tathāgato parammaraṇā hoti ca na hoti ca tathāgato parammaraṇā neva hoti na na hoti tathāgato parammaraṇāti (ma ni 1269) evaṃ āgatā dasa antaggāhikā diṭṭhiyo sandhāya vuttaṃ ti micchādiṭṭhimicchāsaṅkappādayo aṭṭhamicchāñāṇamicchāvimuttīhi saddhiṃ dasa micchattā tattha nti micchādiṭṭhisampayutto moho avimuttasseva vimuttasaññitā  nāma
ti sammādiṭṭhiādayo sammāñāṇasammāvimuttipariyosānā dasa tattha  arahattaphalaṃ taṃsampayuttaṃ pana ñāṇaṃ vā paccavekkhaṇañāṇaṃ vā nti veditabbaṃ

