

 vimuttiñāṇaṃ  vimuttanti āmantā yaṃ kiñci vimuttiñāṇaṃ sabbaṃ taṃ vimuttanti na hevaṃ vattabbe vimuttiñāṇaṃ vimuttanti āmantā paccavekkhaṇañāṇaṃ vimuttanti na hevaṃ vattabbe
vimuttiñāṇaṃ vimuttanti āmantā gotrabhuno puggalassa vimuttiñāṇaṃ vimuttanti na hevaṃ vattabbe sotāpattiphalasacchikiriyāya paṭipannassa puggalassa vimuttiñāṇaṃ vimuttanti āmantā sotāpannassa ñāṇaṃ sotāpattiphalaṃ pattassa paṭiladdhassa adhigatassa sacchikatassa ñāṇanti na hevaṃ vattabbe sakadāgāmiphalasacchikiriyāya paṭipannassa puggalassa vimuttiñāṇaṃ vimuttanti āmantā sakadāgāmissa ñāṇaṃ sakadāgāmiphalaṃ pattassa paṭiladdhassa adhigatassa sacchikatassa ñāṇanti na hevaṃ vattabbe anāgāmiphalasacchikiriyāya paṭipannassa puggalassa vimuttiñāṇaṃ vimuttanti āmantā anāgāmissa ñāṇaṃ anāgāmiphalaṃ pattassa paṭiladdhassa adhigatassa sacchikatassa ñāṇanti na hevaṃ vattabbe arahattasacchikiriyāya paṭipannassa puggalassa vimuttiñāṇaṃ vimuttanti āmantā arahato  ñāṇaṃ arahattaṃ pattassa paṭiladdhassa adhigatassa sacchikatassa ñāṇanti na hevaṃ vattabbe
 sotāpattiphalasamaṅgissa  puggalassa vimuttiñāṇaṃ vimuttanti āmantā sotāpattiphalasacchikiriyāya paṭipannassa puggalassa vimuttiñāṇaṃ vimuttanti na hevaṃ vattabbe sakadāgāmiphalasamaṅgissa puggalassa vimuttiñāṇaṃ vimuttanti āmantā sakadāgāmiphalasacchikiriyāya paṭipannassa puggalassa vimuttiñāṇaṃ vimuttanti na hevaṃ vattabbe anāgāmiphalasamaṅgissa puggalassa vimuttiñāṇaṃ vimuttanti āmantā anāgāmiphalasacchikiriyāya paṭipannassa puggalassa vimuttiñāṇaṃ vimuttanti na hevaṃ vattabbe arahattaphalasamaṅgissa puggalassa vimuttiñāṇaṃ vimuttanti āmantā arahattasacchikiriyāya paṭipannassa puggalassa vimuttiñāṇaṃ vimuttanti na hevaṃ vattabbe
 sotāpattiphalasamaṅgissa puggalassa vimuttiñāṇaṃ vimuttaṃ tañca phalaṃ pattassa ñāṇanti āmantā sotāpattiphalasacchikiriyāya paṭipannassa puggalassa  vimuttiñāṇaṃ vimuttaṃ tañca phalaṃ pattassa ñāṇanti na hevaṃ vattabbe sakadāgāmiphalasamaṅgissa puggalassa vimuttiñāṇaṃ vimuttaṃ tañca phalaṃ pattassa ñāṇanti āmantā  sakadāgāmiphalasacchikiriyāya paṭipannassa puggalassa vimuttiñāṇaṃ vimuttaṃ tañca phalaṃ pattassa ñāṇanti na hevaṃ vattabbe anāgāmiphalasamaṅgissa puggalassa vimuttiñāṇaṃ vimuttaṃ tañca phalaṃ pattassa ñāṇanti āmantā anāgāmiphalasacchikiriyāya paṭipannassa  puggalassa vimuttiñāṇaṃ vimuttaṃ tañca phalaṃ pattassa ñāṇanti na hevaṃ vattabbe arahattaphalasamaṅgissa puggalassa vimuttiñāṇaṃ vimuttaṃ tañca phalaṃ pattassa ñāṇanti āmantā arahattasacchikiriyāya paṭipannassa puggalassa vimuttiñāṇaṃ vimuttaṃ tañca phalaṃ pattassa ñāṇanti na hevaṃ vattabbe

5 pañcamavaggo

 sekhassa  asekhaṃ ñāṇaṃ atthīti āmantā sekho asekhaṃ dhammaṃ jānāti passati diṭṭhaṃ viditaṃ sacchikataṃ upasampajja viharati kāyena phusitvā viharatīti na hevaṃ vattabbe nanu sekho asekhaṃ dhammaṃ na jānāti na passati adiṭṭhaṃ aviditaṃ asacchikataṃ na upasampajja viharati na kāyena phusitvā viharatīti āmantā hañci sekho asekhaṃ dhammaṃ na jānāti na passati adiṭṭhaṃ aviditaṃ asacchikataṃ na upasampajja viharati na kāyena phusitvā viharati no ca vata re vattabbe  sekhassa asekhaṃ ñāṇaṃ atthīti
asekhassa  asekhaṃ ñāṇaṃ atthi asekho asekhaṃ dhammaṃ jānāti passati diṭṭhaṃ viditaṃ sacchikataṃ upasampajja viharati kāyena phusitvā viharatīti āmantā sekhassa asekhaṃ ñāṇaṃ atthi  sekho asekhaṃ dhammaṃ jānāti passati diṭṭhaṃ viditaṃ sacchikataṃ upasampajja viharati kāyena phusitvā viharatīti na hevaṃ vattabbe
 sekhassa  asekhaṃ ñāṇaṃ atthi sekho asekhaṃ dhammaṃ na jānāti na passati adiṭṭhaṃ aviditaṃ asacchikataṃ na upasampajja viharati na kāyena phusitvā viharatīti āmantā asekhassa asekhaṃ ñāṇaṃ atthi asekho asekhaṃ dhammaṃ na jānāti na passati adiṭṭhaṃ aviditaṃ asacchikataṃ na upasampajja viharati na kāyena phusitvā viharatīti na hevaṃ vattabbe
sekhassa asekhaṃ ñāṇaṃ atthīti āmantā gotrabhuno puggalassa sotāpattimagge ñāṇaṃ atthīti na hevaṃ vattabbe sotāpattiphalasacchikiriyāya paṭipannassa puggalassa sotāpattiphale ñāṇaṃ atthīti na hevaṃ vattabbe sakadāgāmiphala anāgāmiphala arahattasacchikiriyāya paṭipannassa puggalassa arahatte ñāṇaṃ atthīti na hevaṃ vattabbe
 na  vattabbaṃ  sekhassa asekhaṃ ñāṇaṃ atthīti āmantā nanu āyasmā ānando sekho  bhagavā uḷāroti jānāti sāriputto thero mahāmoggallāno thero uḷāroti jānātīti āmantā hañci āyasmā ānando sekho  bhagavā uḷāroti  jānāti sāriputto  thero mahāmoggallāno thero uḷāroti jānāti tena vata re vattabbe  sekhassa asekhaṃ ñāṇaṃ atthīti

5 pañcamavaggo

 pathavīkasiṇaṃ samāpattiṃ  samāpannassa viparīte ñāṇanti āmantā anicce niccanti vipariyesoti na hevaṃ vattabbe dukkhe sukhanti anattani attāti asubhe subhanti vipariyesoti na hevaṃ vattabbe
pathavīkasiṇaṃ  samāpattiṃ samāpannassa viparīte ñāṇanti āmantā akusalanti na hevaṃ vattabbe nanu kusalanti āmantā hañci kusalaṃ no ca vata re vattabbe  pathavīkasiṇaṃ samāpattiṃ samāpannassa viparīte ñāṇanti
anicce niccanti vipariyeso so ca akusaloti āmantā pathavīkasiṇaṃ samāpattiṃ samāpannassa viparīte ñāṇaṃ tañca akusalanti na hevaṃ vattabbe dukkhe sukhanti anattani attāti asubhe subhanti vipariyeso so ca akusaloti āmantā pathavīkasiṇaṃ samāpattiṃ samāpannassa viparīte ñāṇaṃ tañca akusalanti na hevaṃ vattabbe
 pathavīkasiṇaṃ  samāpattiṃ samāpannassa viparīte ñāṇaṃ tañca akusalanti āmantā anicce niccanti vipariyeso so ca kusaloti na hevaṃ vattabbe pathavīkasiṇaṃ samāpattiṃ samāpannassa viparīte ñāṇaṃ tañca akusalanti āmantā dukkhe sukhanti anattani attāti asubhe subhanti vipariyeso so ca kusaloti na hevaṃ vattabbe
 pathavīkasiṇaṃ samāpattiṃ samāpannassa viparīte ñāṇanti āmantā arahā pathavīkasiṇaṃ samāpattiṃ samāpajjeyyāti āmantā hañci arahā pathavīkasiṇaṃ samāpattiṃ samāpajjeyya no ca vata re vattabbe  pathavīkasiṇaṃ samāpattiṃ samāpannassa viparīte ñāṇanti
pathavīkasiṇaṃ samāpattiṃ samāpannassa viparīte ñāṇaṃ arahā pathavīkasiṇaṃ samāpattiṃ samāpajjeyyāti āmantā atthi arahato vipariyesoti na hevaṃ vattabbe
atthi arahato vipariyesoti āmantā atthi arahato saññāvipariyeso cittavipariyeso diṭṭhivipariyesoti na hevaṃ vattabbe
natthi arahato saññāvipariyeso cittavipariyeso diṭṭhivipariyesoti āmantā hañci natthi arahato saññāvipariyeso cittavipariyeso  diṭṭhivipariyeso no ca vata re vattabbe  atthi arahato vipariyesoti
 na  vattabbaṃ  pathavīkasiṇaṃ samāpattiṃ samāpannassa viparīte ñāṇanti āmantā pathavīkasiṇaṃ  samāpattiṃ samāpajjantassa sabbeva pathavīti na hevaṃ vattabbe tena hi pathavīkasiṇaṃ samāpattiṃ samāpannassa viparīte ñāṇanti
pathavīkasiṇaṃ samāpattiṃ samāpannassa viparīte ñāṇanti āmantā nanu pathavī atthi atthi ca koci pathaviṃ pathavito samāpajjatīti āmantā hañci pathavī atthi atthi ca  koci pathaviṃ pathavito samāpajjati no ca vata re vattabbe  pathavīkasiṇaṃ samāpattiṃ samāpannassa viparīte ñāṇanti
pathavī atthi pathaviṃ pathavito samāpajjantassa viparītaṃ hotīti āmantā nibbānaṃ atthi nibbānaṃ nibbānato samāpajjantassa viparītaṃ hotīti na hevaṃ vattabbe tena hi na vattabbaṃ  pathavīkasiṇaṃ samāpattiṃ samāpannassa viparīte ñāṇanti

5 pañcamavaggo

 aniyatassa niyāmagamanāya atthi ñāṇanti āmantā niyatassa aniyāmagamanāya atthi ñāṇanti na hevaṃ vattabbe
niyatassa aniyāmagamanāya natthi ñāṇanti āmantā aniyatassa  niyāmagamanāya natthi ñāṇanti na hevaṃ vattabbe
aniyatassa niyāmagamanāya atthi ñāṇanti āmantā  niyatassa niyāmagamanāya atthi ñāṇanti na hevaṃ vattabbe
niyatassa niyāmagamanāya natthi ñāṇanti āmantā aniyatassa niyāmagamanāya natthi ñāṇanti na hevaṃ vattabbe
aniyatassa  niyāmagamanāya atthi ñāṇanti āmantā aniyatassa aniyāmagamanāya atthi ñāṇanti na hevaṃ vattabbe
aniyatassa aniyāmagamanāya natthi ñāṇanti āmantā aniyatassa niyāmagamanāya natthi ñāṇanti na hevaṃ vattabbe
 aniyatassa niyāmagamanāya atthi ñāṇanti āmantā aniyatassa niyāmagamanāya atthi niyāmoti na hevaṃ vattabbe
aniyatassa niyāmagamanāya atthi ñāṇanti āmantā aniyatassa niyāmagamanāya atthi satipaṭṭhānā sammappadhānā iddhipādā indriyā balā bojjhaṅgāti na hevaṃ vattabbe
aniyatassa niyāmagamanāya natthi niyāmoti āmantā hañci aniyatassa niyāmagamanāya natthi niyāmo no vata re vattabbe  aniyatassa niyāmagamanāya atthi ñāṇanti
aniyatassa niyāmagamanāya natthi satipaṭṭhānā bojjhaṅgāti āmantā hañci aniyatassa niyāmagamanāya natthi bojjhaṅgā no vata re vattabbe  aniyatassa niyāmagamanāya atthi  ñāṇanti
 aniyatassa niyāmagamanāya atthi ñāṇanti āmantā gotrabhuno  puggalassa sotāpattimagge ñāṇaṃ atthīti na hevaṃ vattabbe sotāpattiphalasacchikiriyāya paṭipannassa puggalassa sotāpattiphale ñāṇaṃ atthīti na hevaṃ vattabbe  arahattasacchikiriyāya paṭipannassa puggalassa arahatte ñāṇaṃ atthīti na hevaṃ vattabbe
 na vattabbaṃ  aniyatassa niyāmagamanāya atthi ñāṇanti āmantā nanu  bhagavā jānāti  ayaṃ puggalo sammattaniyāmaṃ okkamissati bhabbo ayaṃ puggalo dhammaṃ abhisametunti āmantā hañci bhagavā jānāti  ayaṃ puggalo sammattaniyāmaṃ okkamissati bhabbo ayaṃ puggalo dhammaṃ abhisametuṃ tena vata re vattabbe  aniyatassa niyāmagamanāya atthi ñāṇanti

5 pañcamavaggo

 sabbaṃ  ñāṇaṃ paṭisambhidāti āmantā sammutiñāṇaṃ paṭisambhidāti  na hevaṃ vattabbe sammutiñāṇaṃ paṭisambhidāti āmantā ye keci sammutiṃ jānanti sabbe te paṭisambhidāpattāti na hevaṃ vattabbe sabbaṃ ñāṇaṃ paṭisambhidāti āmantā cetopariyāye  ñāṇaṃ paṭisambhidāti na hevaṃ vattabbe cetopariyāye ñāṇaṃ paṭisambhidāti āmantā ye keci paracittaṃ jānanti sabbe te paṭisambhidāpattāti na hevaṃ vattabbe
sabbaṃ ñāṇaṃ paṭisambhidāti āmantā sabbā paññā paṭisambhidāti na hevaṃ vattabbe sabbā paññā paṭisambhidāti āmantā pathavīkasiṇaṃ samāpattiṃ samāpannassa atthi paññā sā paññā paṭisambhidāti na hevaṃ vattabbe āpokasiṇaṃ tejokasiṇaṃ vāyokasiṇaṃ nīlakasiṇaṃ pītakasiṇaṃ lohitakasiṇaṃ odātakasiṇaṃ ākāsānañcāyatanaṃ viññāṇañcāyatanaṃ ākiñcaññāyatanaṃ nevasaññānāsaññāyatanaṃ samāpannassa dānaṃ dadantassa cīvaraṃ dadantassa piṇḍapātaṃ dadantassa senāsanaṃ dadantassa gilānapaccayabhesajjaparikkhāraṃ  dadantassa atthi paññā sā paññā paṭisambhidāti na hevaṃ vattabbe
 na vattabbaṃ  sabbaṃ ñāṇaṃ paṭisambhidāti āmantā atthi  lokuttarā paññā sā paññā na paṭisambhidāti na hevaṃ vattabbe tena hi sabbaṃ ñāṇaṃ paṭisambhidāti

5 pañcamavaggo

 na vattabbaṃ  sammutiñāṇaṃ saccārammaṇaññeva na aññārammaṇanti āmantā nanu  pathavīkasiṇaṃ samāpattiṃ samāpannassa atthi ñāṇaṃ pathavīkasiṇañca  sammutisaccamhīti āmantā hañci pathavīkasiṇaṃ samāpattiṃ samāpannassa atthi ñāṇaṃ pathavīkasiṇañca sammutisaccamhi tena vata re vattabbe  sammutiñāṇaṃ saccārammaṇaññeva na aññārammaṇanti
na vattabbaṃ  sammutiñāṇaṃ saccārammaṇaññeva na aññārammaṇanti āmantā nanu āpokasiṇaṃ tejokasiṇaṃ gilānapaccayabhesajjaparikkhāraṃ dadantassa atthi ñāṇaṃ gilānapaccayabhesajjaparikkhāro ca sammutisaccamhīti āmantā hañci gilānapaccayabhesajjaparikkhāraṃ dadantassa atthi ñāṇaṃ gilānapaccayabhesajjaparikkhāro ca sammutisaccamhi tena vata re vattabbe  sammutiñāṇaṃ saccārammaṇaññeva na aññārammaṇanti
 sammutiñāṇaṃ  saccārammaṇaññeva na aññārammaṇanti āmantā  tena ñāṇena dukkhaṃ parijānāti samudayaṃ pajahati nirodhaṃ sacchikaroti maggaṃ bhāvetīti na hevaṃ vattabbe

5 pañcamavaggo

 cetopariyāye ñāṇaṃ cittārammaṇaññeva na aññārammaṇanti āmantā nanu atthi koci sarāgaṃ cittaṃ sarāgaṃ cittanti pajānātīti āmantā hañci atthi koci sarāgaṃ cittaṃ sarāgaṃ cittanti pajānāti no ca vata re vattabbe  cetopariyāye ñāṇaṃ cittārammaṇaññeva na aññārammaṇanti
nanu  atthi koci vītarāgaṃ cittaṃ sadosaṃ cittaṃ vītadosaṃ cittaṃ samohaṃ cittaṃ vītamohaṃ cittaṃ saṃkhittaṃ cittaṃ vikkhittaṃ cittaṃ mahaggataṃ cittaṃ amahaggataṃ cittaṃ sauttaraṃ cittaṃ anuttaraṃ cittaṃ samāhitaṃ cittaṃ asamāhitaṃ cittaṃ vimuttaṃ cittaṃ avimuttaṃ cittaṃ avimuttaṃ cittanti pajānātīti āmantā hañci atthi koci avimuttaṃ cittaṃ avimuttaṃ cittanti pajānāti no ca vata re vattabbe  cetopariyāye ñāṇaṃ cittārammaṇaññeva na aññārammaṇanti
 phassārammaṇe  ñāṇaṃ vattabbaṃ  cetopariyāye ñāṇanti āmantā  hañci phassārammaṇe ñāṇaṃ vattabbaṃ cetopariyāye ñāṇaṃ no ca vata re vattabbe  cetopariyāye ñāṇaṃ cittārammaṇaññeva na aññārammaṇanti vedanārammaṇe ñāṇaṃ saññārammaṇe ñāṇaṃ cetanārammaṇe ñāṇaṃ cittārammaṇe ñāṇaṃ saddhārammaṇe ñāṇaṃ vīriyārammaṇe ñāṇaṃ satārammaṇe ñāṇaṃ samādhārammaṇe ñāṇaṃ paññārammaṇe ñāṇaṃ rāgārammaṇe ñāṇaṃ   dosārammaṇe ñāṇaṃ mohārammaṇe ñāṇaṃ anottappārammaṇe ñāṇaṃ vattabbaṃ  cetopariyāye ñāṇanti āmantā hañci anottappārammaṇe ñāṇaṃ vattabbaṃ cetopariyāye ñāṇaṃ no ca vata re vattabbe  cetopariyāye ñāṇaṃ cittārammaṇaññeva na aññārammaṇanti
phassārammaṇe ñāṇaṃ na vattabbaṃ  cetopariyāye ñāṇanti āmantā phassapariyāye ñāṇanti na hevaṃ vattabbe vedanārammaṇe ñāṇaṃ saññārammaṇe ñāṇaṃ anottappārammaṇe ñāṇaṃ na vattabbaṃ  cetopariyāye ñāṇanti āmantā anottappapariyāye ñāṇanti na  hevaṃ vattabbe
 na vattabbaṃ  cetopariyāye ñāṇaṃ cittārammaṇaññeva na aññārammaṇanti āmantā nanu cetopariyāye ñāṇanti āmantā hañci cetopariyāye ñāṇaṃ tena vata re vattabbe  cetopariyāye  ñāṇaṃ cittārammaṇaññeva na aññārammaṇanti

5 pañcamavaggo

 anāgate ñāṇaṃ atthīti āmantā anāgataṃ mūlato jānāti hetuto jānāti nidānato jānāti sambhavato jānāti pabhavato jānāti samuṭṭhānato jānāti āhārato jānāti  ārammaṇato jānāti paccayato jānāti samudayato jānātīti na hevaṃ vattabbe
anāgate ñāṇaṃ atthīti āmantā anāgataṃ hetupaccayataṃ jānāti ārammaṇapaccayataṃ jānāti adhipatipaccayataṃ  jānāti anantarapaccayataṃ jānāti samanantarapaccayataṃ jānātīti na hevaṃ vattabbe
anāgate ñāṇaṃ atthīti āmantā gotrabhuno puggalassa sotāpattimagge ñāṇaṃ atthīti na hevaṃ vattabbe sotāpattiphalasacchikiriyāya paṭipannassa puggalassa sotāpattiphale ñāṇaṃ atthīti na hevaṃ vattabbe
sakadāgāmi anāgāmi  arahattasacchikiriyāya paṭipannassa puggalassa arahatte ñāṇaṃ atthīti na hevaṃ vattabbe
 na  vattabbaṃ  anāgate ñāṇaṃ atthīti āmantā nanu vuttaṃ bhagavatā  pāṭaliputtassa kho ānanda tayo antarāyā bhavissanti  aggito vā udakato vā mithubhedā vāti ! attheva suttantoti āmantā tena hi anāgate ñāṇaṃ atthīti

5 pañcamavaggo

 paṭuppanne  ñāṇaṃ atthīti āmantā tena ñāṇena taṃ ñāṇaṃ jānātīti na hevaṃ vattabbe tena ñāṇena taṃ ñāṇaṃ jānātīti āmantā tena ñāṇena taṃ ñāṇaṃ ñāṇanti jānātīti na hevaṃ vattabbe tena ñāṇena taṃ ñāṇaṃ ñāṇanti jānātīti āmantā taṃ ñāṇaṃ tassa ñāṇassa ārammaṇanti na hevaṃ vattabbe
taṃ  ñāṇaṃ tassa ñāṇassa ārammaṇanti āmantā tena phassena taṃ phassaṃ phusati tāya  vedanāya taṃ vedanaṃ vedeti tāya saññāya taṃ saññaṃ sañjānāti tāya cetanāya taṃ cetanaṃ ceteti tena cittena taṃ cittaṃ cinteti tena vitakkena taṃ vitakkaṃ vitakketi tena vicārena taṃ vicāraṃ vicāreti tāya pītiyā taṃ pītiṃ piyāyati tāya satiyā taṃ satiṃ sarati tāya paññāya  taṃ paññaṃ pajānāti tena khaggena taṃ khaggaṃ chindati tena pharasunā  taṃ pharasuṃ tacchati tāya kudhāriyā taṃ kudhāriṃ tacchati tāya vāsiyā taṃ vāsiṃ tacchati tāya sūciyā taṃ sūciṃ sibbeti tena aṅgulaggena taṃ aṅgulaggaṃ parāmasati tena nāsikaggena taṃ nāsikaggaṃ parāmasati tena matthakena taṃ matthakaṃ parāmasati tena gūthena taṃ gūthaṃ dhovati tena muttena taṃ muttaṃ dhovati tena kheḷena taṃ kheḷaṃ dhovati tena pubbena taṃ pubbaṃ dhovati tena lohitena taṃ lohitaṃ dhovatīti na hevaṃ vattabbe 
 na vattabbaṃ  paṭuppanne ñāṇaṃ atthīti āmantā nanu sabbasaṅkhāre aniccato diṭṭhe tampi ñāṇaṃ aniccato diṭṭhaṃ hotīti āmantā hañci sabbasaṅkhāre aniccato diṭṭhe tampi ñāṇaṃ aniccato diṭṭhaṃ hoti tena vata re vattabbe  paṭuppanne ñāṇaṃ atthīti

5 pañcamavaggo

 sāvakassa phale ñāṇaṃ atthīti āmantā sāvako phalassa kataṃ paññāpetīti na hevaṃ vattabba
sāvakassa phale ñāṇaṃ atthīti āmantā atthi sāvakassa phalaparopariyatti indriyaparopariyatti  puggalaparopariyattīti na hevaṃ vattabbe
sāvakassa  phale ñāṇaṃ atthīti āmantā atthi sāvakassa khandhapaññatti āyatanapaññatti dhātupaññatti  saccapaññatti indriyapaññatti puggalapaññattīti na hevaṃ vattabbe
sāvakassa phale ñāṇaṃ atthīti āmantā sāvako jino satthā sammāsambuddho sabbaññū sabbadassāvī dhammassāmī dhammappaṭisaraṇoti na hevaṃ vattabbe
sāvakassa phale ñāṇaṃ atthīti āmantā sāvako anuppannassa maggassa uppādetā asañjātassa maggassa sañjanetā anakkhātassa maggassa akkhātā maggaññū maggavidū maggakovidoti na hevaṃ vattabbe
 na vattabbaṃ  sāvakassa phale ñāṇaṃ atthīti āmantā sāvako aññāṇīti na hevaṃ vattabbe tena hi sāvakassa phale ñāṇaṃ atthīti


tassuddānaṃ 
vimuttiñāṇaṃ vimuttaṃ sekhassa asekhaṃ ñāṇaṃ viparīte ñāṇaṃ aniyatassa niyāmagamanāya atthi ñāṇaṃ sabbaṃ ñāṇaṃ paṭisambhidāti sammutiñāṇaṃ cetopariyāye ñāṇaṃ anāgate ñāṇaṃ paṭuppanne  ñāṇaṃ sāvakassa phale ñāṇanti

tassāpi uddānaṃ 
sattupaladdhiṃ upaharato balaṃ gihissa arahā ca vimuttipañcamanti
