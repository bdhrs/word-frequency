

 dasayime  bhikkhave dhammā parisuddhā pariyodātā nāññatra sugatavinayā katame dasa sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi sammāñāṇaṃ sammāvimutti  ime kho bhikkhave dasa dhammā parisuddhā pariyodātā nāññatra sugatavinayāti paṭhamaṃ

 dasayime bhikkhave dhammā anuppannā uppajjanti nāññatra sugatavinayā katame dasa sammādiṭṭhi  sammāvimutti  ime kho bhikkhave dasa dhammā anuppannā uppajjanti nāññatra sugatavinayāti dutiyaṃ

 dasayime  bhikkhave dhammā mahapphalā mahānisaṃsā nāññatra sugatavinayā katame dasa sammādiṭṭhi sammāvimutti  ime kho  bhikkhave dasa dhammā mahapphalā mahānisaṃsā nāññatra sugatavinayāti tatiyaṃ

 dasayime bhikkhave dhammā rāgavinayapariyosānā honti dosavinayapariyosānā honti mohavinayapariyosānā honti nāññatra sugatavinayā katame dasa sammādiṭṭhi sammāvimutti  ime kho bhikkhave dasa dhammā rāgavinayapariyosānā  honti dosavinayapariyosānā honti mohavinayapariyosānā honti nāññatra sugatavinayāti catutthaṃ

 dasayime bhikkhave dhammā ekantanibbidāya virāgāya nirodhāya upasamāya abhiññāya sambodhāya nibbānāya saṃvattanti nāññatra sugatavinayā katame dasa sammādiṭṭhi sammāvimutti  ime kho bhikkhave dasa dhammā ekantanibbidāya virāgāya nirodhāya upasamāya abhiññāya sambodhāya nibbānāya saṃvattanti nāññatra sugatavinayāti pañcamaṃ

 dasayime bhikkhave dhammā bhāvitā bahulīkatā anuppannā uppajjanti nāññatra sugatavinayā katame dasa sammādiṭṭhi  sammāvimutti  ime kho bhikkhave dasa dhammā bhāvitā bahulīkatā anuppannā uppajjanti nāññatra sugatavinayāti chaṭṭhaṃ

 dasayime bhikkhave dhammā bhāvitā bahulīkatā mahapphalā honti mahānisaṃsā nāññatra sugatavinayā katame dasa sammādiṭṭhi sammāvimutti  ime kho bhikkhave dasa dhammā bhāvitā bahulīkatā mahapphalā honti mahānisaṃsā nāññatra sugatavinayāti sattamaṃ

 dasayime  bhikkhave dhammā bhāvitā bahulīkatā rāgavinayapariyosānā honti dosavinayapariyosānā honti mohavinayapariyosānā honti nāññatra sugatavinayā katame dasa sammādiṭṭhi sammāvimutti  ime kho bhikkhave dasa dhammā bhāvitā bahulīkatā  rāgavinayapariyosānā honti dosavinayapariyosānā honti mohavinayapariyosānā honti nāññatra sugatavinayāti aṭṭhamaṃ

 dasayime bhikkhave dhammā bhāvitā bahulīkatā ekantanibbidāya virāgāya nirodhāya upasamāya abhiññāya sambodhāya nibbānāya saṃvattanti nāññatra sugatavinayā katame dasa sammādiṭṭhi sammāvimutti  ime kho bhikkhave dasa dhammā bhāvitā bahulīkatā ekantanibbidāya virāgāya nirodhāya upasamāya abhiññāya sambodhāya nibbānāya saṃvattanti nāññatra sugatavinayāti navamaṃ

 dasayime  bhikkhave micchattā katame dasa micchādiṭṭhi micchāsaṅkappo micchāvācā micchākammanto micchāājīvo micchāvāyāmo micchāsati micchāsamādhi micchāñāṇaṃ micchāvimutti  ime kho bhikkhave dasa micchattāti dasamaṃ

 dasayime bhikkhave sammattā katame dasa sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi sammāñāṇaṃ sammāvimutti  ime kho  bhikkhave dasa sammattāti ekādasamaṃ

