

idāni  puggalapaññattimātikāsaṃvaṇṇanānayo hoti tattha anuttānatthato tāva ti ettha ācikkhati deseti paññapeti paṭṭhapetīti  āgataṭṭhāne sandassanā pakāsanā paññatti nāma supaññattaṃ mañcapīṭhanti  āgataṭṭhāne ṭhapanā nikkhipanā paññatti nāma idha ubhayampi vaṭṭati cha paññattiyoti hi cha paññāpanā cha sandassanā pakāsanātipi cha ṭhapanā nikkhipanātipi vuttaṃ hoti nāmapaññattiyeva hi te te vijjamānāvijjamāne dhamme sandassetītipi tena tena koṭṭhāsena ṭhapetītipi tiādi pana saṅkhepato tāsaṃ paññattīnaṃ sarūpadassanaṃ tattha khandhānaṃ khandhāti paññāpanā sandassanā pakāsanā ca ṭhapanā nikkhipanā ca  nāma puggalānaṃ puggalāti paññāpanā sandassanā pakāsanā ca ṭhapanā nikkhipanā ca  nāma imā eva cha paññattiyo vijjanti aññāsampi sammutiparamatthakathānaṃ paññattīnaṃ anantattā upalakkhaṇavasena pana padhānabhāvato ca etāva vuttā pāḷimuttakanayena pana sabbasaṅgāhikā vijjamānapaññattiādayo cha nāmapaññattiyo   āgatā tā ca heṭṭhā vuttāti idha na vuttā tāsu idha puggalapaññattipadena avijjamānapaññatti sesehi vijjamānapaññatti cāti dve eva labbhanti
aṭṭhakathāmuttakena pana ācariyanayena   upādāpaññatti upanidhāpaññatti samodhānapaññatti upanikkhittapaññatti tajjāpaññatti santatipaññattīti yā atthapaññattīti  vuccati tattha yā khandhapañcakaṃ upādāya nissāya sammatā  sattādikā aṅgāni upādāya rathādikā candādiparivattādayo upādāya kāladisādikā taṃtaṃbhūtanimittaṃ bhāvanāvisesañca upādāya kasiṇādiuggahapaṭibhāganimittādikāti ayaṃ evarūpā sabhāvadhammehi ekattena vā sacchikaṭṭhaparamatthena anupalabbhasabhāvā  nāma paññāpetabbaṭṭhena cesā paññatti vuttā na pana paññāpanaṭṭhena yā tassa tassatthassa paññāpanā sā avijjamānapaññattiyeva
yā pana aññaṃ paṭhamādiṃ upanidhāya apekkhitvā dutiyaṃ rassaṃ dīghaṃ dūraṃ santikantiādikā tadaññāpekkhūpanidhā chattapāṇītiādikā hatthagatūpanidhā kuṇḍalītiādikā sampayuttūpanidhā dhaññasakaṭanti ādikā samāropitūpanidhā indasālaguhātiādikā avidūragatūpanidhā suvaṇṇavaṇṇotiādikā paṭibhāgūpanidhā brāhmaṇagāmotiādikā tabbahulūpanidhā maṇikaṭakantiādikā tabbisiṭṭhūpanidhāti evamādi anekappakārā paññāpanā ayaṃ  nāma
dhaññarāsītiādikā pana  nāma purimassa purimassa upanikkhipitvā dve tīṇītiādikā  nāma taṃtaṃsabhāvanissitā pathavīādikā  nāma āsītikotiādikā pana  nāma
aṭṭhakathāmuttakeneva ācariyanayena aparāpi dhammakathikādikā  kisathūlādikā  itthipurisādikā  kāmāvacarādikā kosalakādikā ca  tisso nāgotiādikā  nirodhādikā  cāti cha paññattiyo
etāsu  pana dvādasasu tajjāpaññatti ekaccā bhūmipaññatti asaṅkhatapaññatti ca vijjamānapaññattisaṅkhātā nāmapaññatti tadaññā paramatthāvasesā pana atthapaññattīti dīpitā avijjamānādipaññattiyo cāti ayaṃ tāvettha anuttānatthato saṃvaṇṇanā
atthanicchayo panetthāpi pāḷinayeneva saddhiṃ hoti na vinā pāḷiṃ tassa vattumasakkuṇeyyattā  pāḷiyañca yasmā ādito pañca paññattiyo tadatthabhūtā khandhādayo ca heṭṭhā vibhaṅgappakaraṇe nippadesato kathitāti tā idha kittāvatā khandhānaṃ khandhapaññatti yāvatā pañcakkhandhā rūpakkhandhotiādinā saṅkhepeneva niddiṭṭhā tā cetthāpi vuttatthā puggalapaññatti pana heṭṭhā na vuttāti kittāvatā puggalānaṃ puggalapaññatti samayavimutto asamayavimuttotiādinā ekakādibhedena yāva dasakā dasadhā mātikaṃ ṭhapetvā vitthāreneva vibhattā sā ca ñātabbapabhedato avuccamānā dubbiññeyyā tasmā puggalapaññattiyā eva cettha pāḷinayānusārena saṅkhepato atthanicchayo hoti so cettha mātikāyaṃ vutte sabbapuggale anuddharitvā ñātabbānaṃ dubbiññeyyānaṃ puggalānaṃ ekakādibhedatova mātikaṃ uddharitvā vibhajanavasena saṅkhepatova hoti kathaṃ samayavimutto asamayavimutto kuppadhammo akuppadhammo cetanābhabbo anurakkhaṇābhabbo bhayūparato abhayūparato bhabbāgamano abhabbāgamano niyato aniyato paṭipannako phale ṭhito samasīsī ṭhitakappī sotāpanno sattakkhattuparamo kolaṃkolo ekabījī sakadāgāmī anāgāmī antarāparinibbāyī upahaccaparinibbāyī asaṅkhāraparinibbāyī sasaṅkhāraparinibbāyī uddhaṃsoto akaniṭṭhagāmī arahāti ekakamātikā
tattha  yo appanaṃ nibbattetuṃ yuttapattakāle rūpārūpasamāpattisaṅkhātehi aṭṭhahi vimokkhehi paccanīkadhammato vimuccitvā tīsu maggesu yena kenaci yathāsakaṃ āsave khepetvā vuṭṭhito ayaṃ  nāma ekacce āsavā parikkhīṇātiādivacanato  hi aṭṭhasamāpattilābhī puthujjano vā khīṇāsavo vā idha na gahito samāpattilābhino pana phalaṭṭhasekhāva gahitāti veditabbā sukkhavipassakakhīṇāsavo sabbepi ca ariyā maggavimokkhaṃ sandhāya  nāma bāhirānañhi aṭṭhannaṃ samāpattīnaṃ samāpajjantassa pavivekaṭṭhānalābhādisamayopi atthi vattakaraṇakālādiasamayopi atthi maggavimokkhena vimuccanassa pana tādiso samayo vā asamayo vā natthi yassa saddhā balavatī vipassanā ca āraddhā tassa gacchantassa vā bhuñjantassa vā maggaphalapaṭivedho nāma na hotīti natthi tasmā sabbe ariyā ariyavimokkhe ti veditabbā purimapadepi lokiyasamāpattiññeva sandhāya sekhā samayavimuttā nāma jātā
avasibhāvā aṭṭhasamāpattilābhī pana puthujjano sotāpannasakadāgāmino dve sekhā aṭṭhasamāpattiṃ  sandhāya  nāma parihānadhammotipi duvidhā eva anāgāmiādayo suppahīnasamādhipāripanthikattā vasibhāvā samāpattilābhī puthujjano ariyā ca lokuttaradhammepi sandhāya  nāma aparihānadhammoti te eva ti cetanāsaṅkhātena jhānasamāpattivaḷañjanena aparihāniṃ āpajjituṃ bhabbo yo hi rūpārūpajjhānesu āciṇṇavasitāya cetanāsaṅkhātāya jhānasamāpattiyā nirantaraṃ vaḷañjamāno tehi na parihāyati avaḷañjamāno ca parihāyati ayaṃ vaḷañjamāno  nāma ti jhānassa upakārānupakāradhamme jānitvā anurakkhaṇāya avaḷañjamānopi aparihāniṃ āpajjituṃ bhabbo eso ca purimato balavataro āciṇṇavasino paññāsampadāya upakārānupakāradhamme jānitvā tadanurūpaṃ paṭipajjanatoti veditabbo
ti bhayena pāpato uparato virato sekho kalyāṇaputhujjano ca tesu pacchimo duggativaṭṭakilesaupavādasaṅkhātehi catūhi bhayehi pāpato oramati sekho duggativajjehi apāyehi muttattā khīṇāsavo pana  nāma samucchinnabhayattā upavādato pana oramitabbo
ti sammattaniyāmāgamanassa abhabbo ye ānantariyasaṅkhātena kammāvaraṇena niyatamicchādiṭṭhisaṅkhātena kilesāvaraṇena ahetukaduhetukapaṭisandhisaṅkhātena vipākāvaraṇena ca samannāgatā buddhādīsu ca saddhārahitā maggabhāvanāya ca uttarakurukādayo viya acchandikā pubbūpanissayarahitā ca sabbete  nāma viparītā  nāma pañcānantariyaniyatamicchādiṭṭhikā nirayagamane aṭṭha ariyapuggalā anupādāparinibbānādīsu  nāma avasesapuggalā anibaddhagatikatāya  nāma uttarakurukā pana sugatiniyatāpi micchattasammattaniyāmasseva idhādhippetattā niyatāti na vuttā maggasamaṅgī puggalo maggakkhaṇe phalatthāya  nāma phalasamaṅgī phalānuppattiyampi  nāma
yassa pana apubbācarimaṃ āsavapariyādānañca hoti jīvitapariyādānañca ayaṃ  nāma so ca tividho hoti iriyāpathasamasīsī rogasamasīsī jīvitasamasīsīti tattha yo catūsu iriyāpathesu ekasmiṃ vipassanaṃ paṭṭhapetvā  arahattaṃ patvā tasmiññeva iriyāpathe parinibbāti ayaṃ  nāma yo pana ekaṃ rogaṃ patvā antoroge eva  vipassanaṃ paṭṭhapetvā arahattaṃ patvā teneva rogena parinibbāti ayaṃ  nāma yassa pana kilesasīsasaṅkhātā avijjā arahattamaggena pavattasīsasaṅkhātaṃ jīvitindriyañca cuticittena samaṃ pariyādānaṃ gacchati ayaṃ  nāma kathamidaṃ samaṃ hotīti vārasamatāya yasmiṃ hi vāre maggena kilese khepite paccavekkhaṇañāṇāni pavattanti tassānantarameva parinibbāyato imāya vārasamatāya idaṃ ubhayasīsapariyādānampi samaṃ hoti nāma ayameva jīvitasamasīsī idhādhippeto
ti ṭhito kappo ṭhitakappo svāssa atthīti  kappamhi vinassamānamhi kappaṃ ṭhapetuṃ samatthoti attho
sace hi yesaṃ maggasamaṅgikkhaṇe kappavināso bhaveyya neva tāva kappo vinasseyya yāvāyaṃ yathāsakaṃ phalaṃ na sacchikarotīti te vinassamānampi kappaṃ ṭhapentīti  nāma jātāti kiñcāpi kappavināsanakāle sāsanaṃ natthi gatakoṭike hi kāle kappavināso hoti evaṃ santepi maggānantaraphalassa anantarāyaṃ dīpetuṃ idaṃ abhūtampi kāraṇaṃ āhaṭaṃ
ti nibbānasamuddaninnatāya sotasaṅkhātassa maggassa paṭhamasamaṅgī vuccati idha pana phalaṭṭho adhippeto tasseva ca pabhedadassanatthaṃ sattakkhattuparamotiādi vuttaṃ sattavārā paramā assa bhavūpapattīti sattakkhattuparamo tato paraṃ aṭṭhamaṃ bhavaṃ nādiyatīti attho sotāpanno hi yo sattakkhattuṃ devesu manussesu ca paṭisandhiṃ  gahetvā sattame bhave dukkhassantaṃ karoti ayaṃ  nāma kulato kulaṃ bhavato bhavaṃ gacchatīti kolaṃkolo so hi devamanussavasena dve gatiyo bhave saṃsaritvā dukkhassantaṃ karoti ayaṃ  nāma kammapaṭisandhiyā ekaṃ kammaṃ kilesabījaṃ assāti  so hi ekasmiññeva bhave khīṇāsavo hoti kiṃ panassa bhedassa niyāmakanti vipassanābhiññābhedā sotāpannesu hi yo vipassanāya pamatto so sattakkhattuparamo hoti yo kiñci appamatto so kolaṃkolo yo pana vipassanāya ativiya appamatto so ekabījī hoti ye pana abhiviya pamattā vaṭṭajjhāsayā anāthapiṇḍikavisākhāsakkādayo te punappunaṃ vaṭṭasmiṃyeva vicarantā ādito paṭṭhāya cha devaloke osāpetvā brahmalokesupi yathākkamaṃ nibbattitvā akaniṭṭhe ṭhatvā parinibbanti na te idha gahitā te hi manussagatiṃ punappunaṃ  ādiyanti ye pana manussagatiyampi bhavaṃ ādiyanti tesaṃ vasena sattakkhattuparamo kolaṃkolo mānusikabhavanibbattako eva ekabījī gahito te pana saddhādhurena āgatā tayo paññādhurena āgatā tayoti sotāpanno chabbidho hotīti veditabbo
paṭisandhivasena pana sakiṃ imaṃ manussagatiṃ āgacchatīti  dutiyamaggaphalasamaṅgī iminā pañcasu sakadāgāmīsu cattāro vajjetvā ekova gahito ekacco hi sakadāgāmiphale ṭhatvā puna dutiyabhave idheva parinibbāti ekacco idha patvā devaloke parinibbāti ekacco devaloke patvā dutiyabhave tattheva parinibbāti ekacco devaloke patvā idhūpapajjitvā parinibbāti ime cattāropi idha na gahitā yo pana idha patvā devaloke  nibbattitvā puna idhūpapajjitvā parinibbāti ayamekova idha gahito imassa ca dve paṭisandhiyo ekabījissa pana ekāvāti idaṃ tesaṃ nānākaraṇanti veditabbaṃ
paṭisandhivasena kāmabhavaṃ nāgacchatīti  tatiyamaggaphalasamaṅgī tasseva pana pabhedadassanatthaṃ tiādi vuttaṃ tattha ti āyuvemajjhassa antarā eva arahattamaggaṃ uppādetvā kilesaparinibbānena parinibbāyanasīlo eko anāgāmī so ca uppannasamanantaraṃ parinibbāyī āyuvemajjhaṃ appatvā parinibbāyī āyuvemajjhaṃ patvā parinibbāyīti tividho hoti ti āyuvemajjhaṃ upahacca atikkamitvā maraṇasamayaṃ vā upahacca upagantvā parinibbāyī āyuvemajjhaṃ atikkamitvā yāva maraṇasamayā parinibbāyīti attho ti asaṅkhārena appadukkhena adhimattappayogaṃ akatvā parinibbāyanasīlo ti sasaṅkhārena dukkhena kasirena adhimattappayogena parinibbāyanasīlo ti uddhaṃvāhibhāvena uddhamassa taṇhāsotaṃ vaṭṭasotañca uddhaṃ vā gantvā paṭilabhitabbato uddhaṃ maggasotamassātipi  akaniṭṭhaṃ gacchatīti  imesaṃ pana anāgāmīnaṃ pabhedadassanatthampettha uddhaṃsoto akaniṭṭhagāmītiādi catukkaṃ veditabbaṃ
tattha yo avihato paṭṭhāya catūsu yathākkamaṃ uppajjitvā yāvatāyukaṃ ṭhatvā cuto akaniṭṭhe uppajjitvā parinibbāti ayaṃ  nāma yo pana akaniṭṭhaṃ appatvā antarā parinibbāti ayaṃ  nāma yo manussaloko akaniṭṭhameva  gantvā parinibbāti ayaṃ  nāma yo pana heṭṭhā catūsu suddhāvāsesu aññatarasmiṃ uppajjitvā tattheva parinibbāti ayaṃ  nāma  evamete anāgāmino aṭṭhacattālīsavidhā honti kathaṃ avihesu tāva tayo antarāparinibbāyino eko upahaccaparinibbāyī eko uddhaṃsototi pañca te asaṅkhāraparinibbāyisasaṅkhāraparinibbāyivasena dasa honti evaṃ atappasudassasudassīsūti cattālīsaṃ akaniṭṭhe pana uddhaṃsoto natthi tasmā tattha taṃ sasaṅkhārāsaṅkhāravasena duvidhaṃ uddhaṃsotaṃ vajjetvā aṭṭha cāti aṭṭhacattālīsa honti
ti kilesārīnaṃ hatattādinā khīṇāsavo arahā nāma so suññatādivimokkhattayavasena tividho hutvā puna paccekaṃ paṭipadācatukkavasena dvādasavidhā honti yathā ca arahā dvādasavidho evaṃ dvādaseva sakadāgāmino catuvīsati sotāpannā aṭṭhacattālīsa anāgāminova paccekanti veditabbaṃ ime ca sabbe ariyā imasmiṃ sāsane eva uppajjanti no bahiddhāti ekakanayo

dukādīsu dve puggalā  kodhano ca upanāhī ca makkhī ca paḷāsī cātiādinā dukañca tayo puggalā  nirāso āsaṃso vigatāsotiādinā tikañca cattāro puggalā  asappuriso asappurisenaasappurisataro sappuriso sappurisenasappurisatarotiādinā catukkañca pañca puggalā  atthekacco puggalo ārabhati ca vippaṭisārī ca hoti tañca cetovimuttiṃ paññāvimuttiṃ yathābhūtaṃ nappajānāti yatthassa te uppannā pāpakā akusalā dhammā aparisesā nirujjhanti atthekacco puggalo ārabhati na vippaṭisārī ca hoti aparisesā nirujjhanti atthekacco puggalo nārabhati vippaṭisārī ca hoti aparisesā nirujjhanti atthekacco  puggalo nārabhati na vippaṭisārī hoti aparisesā nirujjhantītiādinā pañcakañca vitthārato mātikaṃ nikkhipitvā sabbepi te puggalā niddiṭṭhā idha pana te ganthavitthārabhayena sabbe na uddiṭṭhā pāḷiyā eva ñātabbāti
tattha  tike ti arahattāsāya virahito dussīlo tassa hi attano abhabbatāya bhabbasahāyakassa sīlavato arahattappattiṃ sutvā caṇḍālaputtassa viya kassaci rājaputtassa rajjābhisekaṃ sutvā abhisekappattiyaṃ kudāssu nāmāhampi arahattaṃ pāpuṇeyyanti arahattappattiyaṃ patthanāpi na uppajjati ti arahattaṃ āsīsamāno patthayamāno sīlavā tassa hi arahattapatthanāya sīlasampattiyā ṭhitattā kassaci arahattappattiṃ sutvā ubhatosujātassa rājakumārassa viya tādisassa kassaci rajjābhisekaṃ sutvā abhisekappattiyaṃ arahattappattiyaṃ patthanā uppajjati ti arahā so hi pattaarahattatāya tattha vigatāso hoti pattābhiseko viya khattiyo abhisekappattiyanti veditabbaṃ
catukke pana pāṇātipātādiakusalakammapathasamannāgato  nāma yo pana sayampi pāṇātipātādīni katvā parañca tattha samādapeti ayaṃ  asappurisatopi asappurisataroti attho vuttapaṭipakkhakusalavasena  ca veditabbo
pañcake ti ettha saddo āpattivītikkame vattati tasmā āpattivītikkamavasena ārabhati ceva tappaccayā ca vippaṭisārī hotīti attho nti phalasampayuttasamādhiṃ nti phalasampayuttañāṇaṃ ti anadhigatattā  yathāsabhāvato nappajānāti ti yasmiṃ arahattaphalasaṅkhāte jhāne adhigate assa puggalassa sabbe pāpakā akusalā dhammā niravasesā nirujjhanti te nappajānātīti sambandho kiñcāpi te maggakkhaṇe eva nirujjhanti nāma phalakkhaṇe pana niruddhā nāma honti idha pana maggakiccavasena phalakkhaṇe nirujjhantīti vuttāti veditabbā
ti āpattiṃ āpajjati taṃ pana desetuṃ sabhāgapuggalaṃ pariyesati vuṭṭhāpeti vā tasmā na vippaṭisārī hoti ti āpattiṃ nāpajjati vinayapaññattiyaṃ pana akovidattā anāpattiyā āpattisaññitāya vuṭṭhitāyapi taṃ āpattiyā vippaṭisāraṃ vinodetuṃ asakkuṇeyyatāya vippaṭisārī hoti ti nārabhati neva āpattiṃ āpajjati na vippaṭisārī hoti arahattañca  na pāpuṇāti kataro panesa puggaloti sīlavā ossaṭṭhavīriyo puggalo so hi kiṃ me imasmiṃ buddhakāle parinibbānena anāgate metteyyasammāsambuddhakāle parinibbāyissāmīti visuddhasīlopi paṭipattiṃ na pūreti ime cattāropi puggalā tathā tathā ovaditvā āsavakkhaye patiṭṭhāpetabbā evaṃ hi tepi yvāyaṃ pañcamo puggalo nārabhati na vippaṭisārī āraddhavīriyo arahattaṃ pāpuṇāti tena samasamāva bhavissantīti
chakkādīsu 
  atthekacco puggalo pubbe ananussutesu dhammesu sāmaṃ saccāni abhisambujjhati tattha ca sabbaññutaṃ pāpuṇāti balesu ca vasībhāvaṃ atthekacco puggalo abhisambujjhati na ca tattha sabbaññutaṃ  pāpuṇāti na ca balesu vasibhāvaṃ atthekacco puggalo anabhisambujjhati diṭṭheva dhamme dukkhassantakaro hoti sāvakapāramiñca pāpuṇāti atthekacco puggalo dukkhassantakaro hoti na ca sāvakapāramiṃ pāpuṇāti atthekacco puggalo anabhisambujjhati na ca diṭṭheva dhamme dukkhassantakaro hoti anāgāmī hoti anāgantā itthattaṃ atthekacco puggalo anabhisambujjhati na ca diṭṭheva dhamme dukkhassantakaro hoti āgāmī hoti āgantā itthattanti 
chakkaṃ   satta udakūpamā puggalā sakiṃ nimuggo nimuggova hoti ummujjitvā nimujjati ummujjitvā ṭhito hoti ummujjitvā vipassati viloketi ummujjitvā patarati ummujjitvā paṭigādhappatto hoti ummujjitvā tiṇṇo hoti pāraṅgato thale tiṭṭhati brāhmaṇotiādinā sattakaṃ   cattāro maggasamaṅgino cattāro phalasamaṅgino puggalāti aṭṭhakaṃ   sammāsambuddho paccekasambuddho ubhatobhāgavimutto paññāvimutto kāyasakkhī diṭṭhippatto saddhāvimutto dhammānusārī saddhānusārīti navakaṃ   pañcannaṃ idha niṭṭhā pañcannaṃ idha vihāya niṭṭhāti dasakañca mātikaṃ nikkhipitvā pāḷiyaṃ niddeso kato tattha chakke paṭhamena padena sammāsambuddho daṭṭhabbo so hi anācariyako attanā uppāditena sabbaññutaññāṇapadaṭṭhānena arahattamaggañāṇena sabbākārato saccāni abhisambujjhitvā sabbaññutaṃ pāpuṇi dasañāṇabalesu  ca vasibhāvanti dutiyena pana paccekasambuddho daṭṭhabbo tatiyena aggasāvako catutthena avasesā arahanto  pañcamena anāgāmī chaṭṭhena sotāpannasakadāgāmino daṭṭhabbā te hi āgantā itthattanti vuttāti
sattake paṭhamena padena sāsane aniviṭṭhasaddho niyatamicchādiṭṭhidhammehi ekantakāḷakehi samannāgato gahito so hi samudde udakabhīrukapuriso viya saṃsāre apāye nimuggo nimuggova hoti na puna bhavato vuṭṭhāti anantampi kālaṃ bhave eva vicarati sāsanasamāyogābhāvā dutiyena padena sāsane paṭiladdhasaddhopi devadattādayo viya saddhādiparihāniyaṃ ṭhito dussīlo gahito so hi samudde kenaci kāraṇena ummujjitvā puna nimuggo viya sāsanasaddhāya ummujjitvāpi apāye nimujjati eva ayaṃ pana cirakālātikkamena buddhādīhi attanā eva vā paccekabodhiñāṇena bhavato uddharaṇīyo hoti sāsane sakiṃ uppannāyapi saddhāya mokkhabhāvena niyamena nibbānāvahattā ayameva hissa purimapuggalato viseso itarathā tassa visuṃ gahaṇe payojanameva na siyāti gahetabbaṃ tatiyena sāsane uppannasaddho ṭhitibhāgiyehi sīlādiguṇehi samannāgato gahito so hi ummujjitvā tīraṃ adisvāva samuddamajjhe nāvādiāgamanaṃ olokento puna animujjitvā uṇṇatappadese ṭhito viya sāsanasaddhāya ummujjitvā nibbānaṃ adisvāva buddhādiṃ olokayamāno sagge sīlādimhi ṭhito hoti catutthena pana sotāpanno gahito so hi ummujjitvā ṭhito tīraṃ disvā uttaraṇūpāyaṃ vilokayamāno viya lokuttarasaddhāya ummujjitvā nibbānatīraṃ disvā uttaraṇopāyaṃ viloketi pañcamena sakadāgāmī gahito so hi samudde tīraṃ disvā tadabhimukhaṃ  pataramāno viya paṭhamamaggena nibbānatīraṃ disvā tadabhimukhaṃ dutiyamaggena patarati nāma chaṭṭhena anāgāmī gahito so hi pataritvā tīraṃ upaggamma kaṭippamāṇe udake ṭhito viya arahattasamīpe satikavāṭapatitthe anāvattidhammatāya tatiyamaggena tiṭṭhati sattamena pana arahā gahito so hi taritvā pāraṃ patvā ṭhitapuriso viya cattāro oghe taritvā nibbānatthale ṭhito khīṇāsavabrāhmaṇo nāma hotīti
navake ti rūpārūpasamāpattiyā vikkhambhanavimokkhena ariyamaggena samucchedavimokkhena kilesato vimutto arūpasamāpattiyā vā rūpakāyato maggena ca nāmakāyatoti imehi ubhatobhāgehi vimuttotipi ubhatobhāgavimutto so catunnaṃ arūpasamāpattīnaṃ  ekekato vuṭṭhāya saṅkhāre sammasitvā arahattappattānaṃ catunnaṃ nirodhā vuṭṭhāya arahattappattaanāgāmino ca vasena pañcavidho tesu pacchimova nippariyāyato ubhatobhāgavimutto nāma sesā pariyāyena ettha ca rūpāvacaracatutthajjhānaṃ kilesakāyato vimuttampi rūpakāyato avimuttaṃ arūpāvacaraṃ pana tadabhayatopi vimuttaṃ tasmā tadeva pādakaṃ katvā arahattappattova ubhatobhāgavimutto hoti na rūpāvacaranti veditabbaṃ ti arahattamaggapaññāya āsavehi vimutto so hi sukkhavipassako catūhi rūpāvacarajjhānehi vuṭṭhāya arahattappattā cattāro cāti pañcavidho arūpāvacarajjhānesu hi ekasmimpi sati ubhatobhāgavimuttova nāma hoti
ti rūpārūpajjhānalābhī ariyo so hi sotāpattimaggaṭṭhavajjitānaṃ channaṃ sekhānaṃ vasena chabbidho teneva  hissa ekacce āsavā parikkhīṇāti niddese vuttaṃ sotāpattimaggaṭṭhassa ca na kecipi āsavā parikkhīṇāti vattabbā parikkhīyissantīti pana vattabbā arahato pana sabbepi āsavā parikkhīṇā na ekacceti so hi phuṭṭhantaṃ sacchikarotīti  phuṭṭhānaṃ paṭiladdhānaṃ jhānānaṃ anantaraṃ nāmakāyena nirodhaṃ sacchikarotītipi kāyasakkhī kāyenāti cettha nāmakāyena ceva paramatthasaccaṃ sacchikaroti paññāya ca ativijjha passatīti vacanato arahattaphalaṃ ṭhapetvā sesamaggaphalānametaṃ adhivacanaṃ tena kāyena paṭhamajjhānānantaraṃ nibbānassa sacchikaraṇatopi kāyasakkhīti keci ti sukkhavipassako rūpajjhānalābhī ca yathāvutto chabbidho sekho ca ayaṃ diṭṭhantappattoti diṭṭhippatto dassanaṃ diṭṭhi paṭhamamaggo tassa anantaraṃ nirodhappattoti attho diṭṭhappattotipi pāṭho tassa paṭhamamaggena diṭṭhaṃ nibbānaṃ puna pattoti attho
ti sukkhavipassako rūpajjhānalābhī ca yathāvutto chabbidho sekho ca ayaṃ hi saddahanto vimuttoti saddhāvimutto kathaṃ panetassa diṭṭhippattato nānattanti āgamanīyapaṭipadāya diṭṭhippatto hi paññāsampadāya pubbabhāge vipassanāya kilese appadukkhena vikkhambhento āgato saddhāvimutto pana saddhābahulatāya kilese dukkhena vikkhambhento āgato etameva hi bhedaṃ sandhāya niddese ekacce āsavā parikkhīṇā honti no ca kho yathādiṭṭhippattassāti vuttaṃ
ti  yassa sotāpattimaggakkhaṇe paññindriyaṃ adhimattaṃ hoti ayaṃ paññāsaṅkhātena dhammena sarati anussaratīti dhammānusārī sotāpattimaggaṭṭhassetaṃ nāmaṃ phale pana patte diṭṭhippatto nāma hoti ti yassa  sotāpattimaggakkhaṇe saddhindriyaṃ adhimattaṃ hoti ayaṃ saddhāya sarati anussaratīti saddhānusārī sotāpattimaggaṭṭhassetaṃ nāmaṃ phale pana patte saddhāvimutto nāma hoti
lokuttaradhammaṃ hi nibbattentānaṃ dve dhurāni nāma dve abhinivesā nāma dve sīsāni nāma tattha saddhādhuraṃ paññādhuranti dve dhurāni nāma eko pana samathābhiniveso eko vipassanābhinivesoti dve abhinivesā eko ca arahattaṃ matthakaṃ pāpuṇanto ubhatobhāgavimutto hoti eko paññāvimuttoti imāni dve sīsāni nāma ye hi keci lokuttaraṃ dhammaṃ nibbattenti sabbe te dve ime dhamme dhuraṃ katvā imesu dvīsu ṭhānesu abhinivisitvā imehi dvīhi ṭhānehi vimuccanti tesu yo bhikkhu aṭṭhasamāpattilābhī paññaṃ dhuraṃ katvā samathavasena abhiniviṭṭho aññataraṃ arūpasamāpattiṃ padaṭṭhānaṃ katvā vipassanaṃ paṭṭhapetvā arahattaṃ pāpuṇāti ayaṃ sotāpattimaggakkhaṇe dhammānusārī nāma parato pana chasu ṭhānesu kāyasakkhī nāma arahattaphalaṃ patte ubhatobhāgavimutto nāma
aparo paññameva dhuraṃ katvā vipassanāvasena abhiniviṭṭho suddhasaṅkhāre vā rūpāvacarajjhānesu vā aññataraṃ sammasitvā arahattaṃ pāpuṇāti ayampi sotāpattimaggakkhaṇe dhammānusārī nāma parato pana chasu ṭhānesu diṭṭhippatto nāma arahattaṃ patte paññāvimutto nāma
aparo pana aṭṭhasamāpattilābhī saddhaṃ dhuraṃ katvā samādhivasena abhiniviṭṭho aññataraṃ arūpasamāpattiṃ padaṭṭhānaṃ katvā vipassanaṃ paṭṭhapetvā arahattaṃ pāpuṇāti ayaṃ sotāpattimaggakkhaṇe saddhānusārī nāma parato chasu ṭhānesu kāyasakkhīyeva  nāma arahattaṃ patte ubhatobhāgavimuttoyeva nāma aparo saddhameva dhuraṃ katvā vipassanāvasena abhiniviṭṭho suddhasaṅkhāre vā rūpāvacarajjhānesu vā aññataraṃ sammasitvā arahattaṃ pāpuṇāti ayampi sotāpattimaggakkhaṇe saddhānusārī nāma parato chasu ṭhānesu saddhāvimutto nāma arahattappatte paññāvimutto nāma ime satta puggalā sammāsambuddhapaccekasambuddhehi saddhiṃ nava loke aggadakkhiṇeyyā nāmāti
dasake ti sattakkhattuparamo kolaṃkolo ekabījī sakadāgāmī kāmāvacarapaṭisandhiko arahā cāti imesaṃ pañcannaṃ idha kāmāvacarabhūmiyaññeva anupādisesanibbānasaṅkhātā niṭṭhāti attho kāmāvacarattabhāve eva hi ete parinibbāyanti nāññasmiṃ ti antarāparinibbāyī upahaccaparinibbāyī asaṅkhāraparinibbāyī sasaṅkhāraparinibbāyī uddhaṃsoto akaniṭṭhagāmī cāti imesaṃ pañcannaṃ idha kāmāvacare attabhāvaṃ vihāya vijahitvā brahmattabhāve ṭhitānaññeva niṭṭhāti attho sesamettha uttānatthamevāti ayamettha saṅkhepato pāḷinayena saddhiṃ atthanicchayo vitthāro pana   gahetabboti


