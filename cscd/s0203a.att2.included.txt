

nti cūḷasuññatasuttaṃ tattha nti thero kira bhagavato vattaṃ katvā attano divāṭṭhānaṃ gantvā kālaparicchedaṃ katvā nibbānārammaṇaṃ suññatāphalasamāpattiṃ appetvā nisinno yathāparicchedena vuṭṭhāsi athassa saṅkhārā suññato upaṭṭhahiṃsu so suññatākathaṃ sotukāmo jāto athassa etadahosi   na kho pana sakkā dhurena dhuraṃ paharantena viya gantvā suññatākathaṃ me bhante kathethāti bhagavantaṃ vattuṃ handāhaṃ yaṃ me bhagavā nagarakaṃ upanissāya viharanto ekaṃ kathaṃ kathesi taṃ sāremi evaṃ me bhagavā suññatākathaṃ kathessatīti dasabalaṃ sārento ntiādimāha
tattha nti nipātamattameva ti thero ekapade ṭhatvā saṭṭhipadasahassāni uggahetvā dhāretuṃ samattho kiṃ so suññatāvihārenāti ekaṃ padaṃ dhāretuṃ na sakkhissati sotukāmena pana jānantena viya pucchituṃ na vaṭṭati pākaṭaṃ katvā vitthāriyamānaṃ suññatākathaṃ sotukāmo ajānanto viya evamāha eko ajānantopi jānanto viya hoti thero evarūpaṃ kohaññaṃ kiṃ karissati attano jānanaṭṭhānepi bhagavato apacitiṃ dassetvā kaccimetantiādimāha
ti paṭhamabodhiyaṃ nagarakaṃ upanissāya viharaṇakālepi ti idānipi evaṃ pana vatvā cintesi  ānando suññatākathaṃ sotukāmo eko pana sotuṃ sakkoti na uggahetuṃ eko sotumpi uggahetumpi sakkoti na kathetuṃ ānando pana sotumpi sakkoti  uggahetumpi kathetumpi (kathemissa) suññatākathanti iti taṃ kathento tiādimāha tattha ti tattha kaṭṭharūpapotthakarūpacittarūpavasena katā hatthiādayo atthi vessavaṇamandhātādīnaṃ ṭhitaṭṭhāne cittakammavasena katampi ratanaparikkhatānaṃ vātapānadvārabandhamañcapīṭhādīnaṃ vasena saṇṭhitampi jiṇṇapaṭisaṅkharaṇatthaṃ  ṭhapitampi jātarūparajataṃ atthi kaṭṭharūpādivasena katā dhammasavanapañhapucchanādivasena āgacchantā  ca itthipurisāpi atthi tasmā na so tehi suñño indriyabaddhānaṃ saviññāṇakānaṃ hatthiādīnaṃ icchiticchitakkhaṇe paribhuñjitabbassa jātarūparajatassa nibaddhavāsaṃ vasantānaṃ itthipurisānañca abhāvaṃ sandhāyetaṃ vuttaṃ
ti bhikkhūsu hi piṇḍāya paviṭṭhesupi vihārabhattaṃ sādiyantehi bhikkhūhi ceva gilānagilānupaṭṭhākauddesacīvarakammapasutādīhi ca bhikkhūhi so asuññova hoti iti niccampi bhikkhūnaṃ atthitāya evamāha nti ekabhāvaṃ ekaṃ asuññataṃ atthīti attho eko asuññabhāvo atthīti vuttaṃ hoti ti citte akatvā anāvajjitvā apaccavekkhitvā nti gāmoti pavattavasena vā kilesavasena vā uppannaṃ gāmasaññaṃ manussasaññāyapi eseva nayo nti idaṃ araññaṃ ayaṃ rukkho ayaṃ pabbato ayaṃ nīlobhāso vanasaṇḍoti evaṃ ekaṃ araññaṃyeva paṭicca araññasaññaṃ manasi karoti ti otarati ti evanti adhimuccati ti ye ca pavattadarathā vā kilesadarathā vā gāmasaññaṃ paṭicca bhaveyyuṃ te idha araññasaññāya na santi dutiyapadepi eseva nayo nti ayaṃ pana ekaṃ araññasaññaṃ paṭicca uppajjamānā pavattadarathamattā atthi
ti yaṃ migāramātupāsāde hatthiādayo viya imissā araññasaññāya gāmasaññāmanussasaññāvasena uppajjamānaṃ pavattadarathakilesadarathajātaṃ taṃ na hoti nti yaṃ migāramātupāsāde bhikkhusaṅgho viya tattha araññasaññāya pavattadarathamattaṃ avasiṭṭhaṃ hoti ti taṃ vijjamānameva atthi idanti pajānāti ti suññatānibbatti
nti idha gāmasaññaṃ na gaṇhāti kasmā evaṃ kirassa ahosi  manussasaññāya gāmasaññaṃ nivattetvā araññasaññāya manussasaññaṃ pathavīsaññāya araññasaññaṃ ākāsānañcāyatanasaññāya pathavīsaññaṃ nevasaññānāsaññāyatanasaññāya ākiñcaññāyatanasaññaṃ  vipassanāya nevasaññānāsaññāyatanasaññaṃ maggena vipassanaṃ nivattetvā anupubbena accantasuññataṃ nāma dassessāmīti tasmā evaṃ desanaṃ ārabhi tattha nti kasmā araññasaññaṃ pahāya pathavīsaññaṃ manasi karoti araññasaññāya visesānadhigamanato yathā hi purisassa ramaṇīyaṃ khettaṭṭhānaṃ disvā  idha vuttā sāliādayo suṭṭhu sampajjissanti mahālābhaṃ labhissāmīti sattakkhattumpi khettaṭṭhānaṃ olokentassa sāliādayo na sampajjanteva sace pana taṃ ṭhānaṃ vihatakhāṇukakaṇṭakaṃ katvā kasitvā vapati evaṃ sante sampajjanti evameva  idaṃ araññaṃ ayaṃ rukkho ayaṃ pabbato ayaṃ nīlobhāso vanasaṇḍoti sacepi sattakkhattuṃ araññasaññaṃ manasi karoti nevūpacāraṃ na samādhiṃ pāpuṇāti pathavīsaññāya panassa dhuvasevanaṃ kammaṭṭhānaṃ pathavīkasiṇaṃ parikammaṃ katvā jhānāni nibbattetvā  jhānapadaṭṭhānampi vipassanaṃ vaḍḍhetvā sakkā arahattaṃ pāpuṇituṃ tasmā araññasaññaṃ pahāya pathavīsaññaṃ manasi karoti ti paṭicca sambhūtaṃ
idāni yasmiṃ pathavīkasiṇe so pathavīsaññī hoti tassa opammadassanatthaṃ tiādimāha tattha usabhassa etanti  aññesaṃ pana gunnaṃ gaṇḍāpi honti pahārāpi tesañhi cammaṃ pasāriyamānaṃ nibbalikaṃ na hoti usabhassa lakkhaṇasampannatāya te dosā natthi tasmā tassa cammaṃ gahitaṃ ti khilasatena nti pasāretvā suṭṭhu vihataṃ ūnakasatasaṅkuvihatañhi nibbalikaṃ na hoti saṅkusatena vihataṃ bheritalaṃ viya nibbalikaṃ hoti tasmā evamāha nti uccanīcaṃ thalaṭṭhānaṃ ninnaṭṭhānaṃ nti nadiyo ceva duggamaṭṭhānañca nti kasiṇapathaviyaṃyeva paṭicca sambhūtaṃ ekaṃ saññaṃ manasi karoti ti ito paṭṭhāya sabbavāresu pavattadarathavasena darathamattā veditabbā
nti vipassanācittasamādhiṃ so hi niccanimittādivirahito  animittoti vuccati nti vipassanāya vatthuṃ dasseti tattha ti imaṃ eva catumahābhūtikaṃ nti  saḷāyatanapaṭisaṃyuttaṃ ti yāva jīvitindriyānaṃ pavatti tāva jīvitapaccayā pavattadarathamattā atthīti vuttaṃ hoti
 puna nti vipassanāya paṭivipassanaṃ dassetuṃ vuttaṃ ti kāmāsavaṃ paṭicca uppajjanapavattadarathā idha na santi ariyamagge ceva ariyaphale ca natthīti vuttaṃ hoti nti imaṃ upādisesadarathadassanatthaṃ vuttaṃ iti manussasaññāya gāmasaññaṃ nivattetvā maggena vipassanaṃ nivattetvā anupubbena accantasuññatā nāma dassitā hoti
nti nirupakkilesaṃ nti uttaravirahitaṃ sabbaseṭṭhaṃ nti suññataphalasamāpattiṃ ti yasmā atītepi buddhapaccekabuddhabuddhasāvakasaṅkhātā samaṇabrāhmaṇā anāgatepi etarahipi buddhabuddhasāvakasaṅkhātā samaṇabrāhmaṇā imaṃyeva parisuddhaṃ paramaṃ anuttaraṃ suññataṃ upasampajja vihariṃsu viharissanti viharanti ca tasmā sesaṃ sabbattha uttānamevāti



nti mahāsuññatasuttaṃ tattha ti chavivaṇṇena so kāḷo khemakoti panassa nāmaṃ ti tasmiṃyeva nigrodhārāme ekasmiṃ padese pākārena parikkhipitvā dvārakoṭṭhakaṃ māpetvā haṃsavaṭṭakādisenāsanāni ceva maṇḍalamāḷabhojanasālādīni ca patiṭṭhapetvā kato vihāro ti mañco pīṭhaṃ bhisibimbohanaṃ taṭṭikā cammakhaṇḍo tiṇasanthāro paṇṇasanthāro palālasanthārotiādīni paññattāni honti mañcena mañcaṃ palālasanthāreneva palālasanthāraṃ āhacca ṭhapitāni gaṇabhikkhūnaṃ vasanaṭṭhānasadisaṃ ahosi
ti bhagavato bodhipallaṅkeyeva sabbakilesānaṃ samugghāṭitattā saṃsayo nāma natthi vitakkapubbabhāgā pucchā vitakkapubbabhāge cāyaṃ nukāro nipātamatto pāṭimatthakaṃ gacchante avinicchito nāma na hoti ito kira pubbe bhagavatā dasa dvādasa bhikkhū ekaṭṭhāne vasantā na diṭṭhapubbā
athassa etadahosi  gaṇavāso nāmāyaṃ vaṭṭe āciṇṇasamāciṇṇo nadīotiṇṇaudakasadiso nirayatiracchānayonipettivisayāsurakāyesupi manussaloka-devalokabrahmalokesupi gaṇavāsova āciṇṇo dasayojanasahasso hi  tipucuṇṇabharitā nāḷi viya  sattehi nirantaro pañcavidhabandhanakammakāraṇakaraṇaṭṭhāne sattānaṃ pamāṇaṃ vā paricchedo vā natthi tathā vāsīhi tacchanādiṭhānesu iti gaṇabhūtāva paccanti  ekasmiṃ vammike upasikānaṃ pamāṇaṃ vā paricchedo vā natthi tathā ekekabilādīsupi kipillikādīnaṃ tiracchānayoniyampi gaṇavāsova  ca gāvutikāni aḍḍhayojanikānipi petabharitāni honti evaṃ pettivisayepi gaṇavāsova  dasayojanasahassaṃ kaṇṇe pakkhittasūciyā kaṇṇabilaṃ viya hoti iti asurakāyepi gaṇavāsova  sāvatthiyaṃ sattapaṇṇāsa kulasatasahassāni rājagahe anto  ca bahi ca aṭṭhārasa manussakoṭiyo vasiṃsu evaṃ aññesupi ṭhānesūti manussalokepi gaṇavāsova  ādiṃ katvā devalokabrahmalokesupi gaṇavāsova ekekassa hi devaputtassa aḍḍhatiyā nāṭakakoṭiyo honti navapi koṭiyo honti ekaṭṭhāne dasasahassāpi brahmāno vasanti
tato cintesi  mayā satasahassakappādhikāni cattāri asaṅkhyeyyāni gaṇavāsaviddhaṃsanatthaṃ dasa pāramiyo pūritā ime ca bhikkhū ito paṭṭhāyeva gaṇaṃ bandhitvā gaṇābhiratā jātā ananucchavikaṃ karontīti so dhammasaṃvegaṃ uppādetvā puna cintesi  sace ekaṭṭhāne dvīhi bhikkhūhi na vasitabbanti sakkā bhaveyya sikkhāpadaṃ paññapetuṃ sikkhāpadaṃ paññāpeyyaṃ na kho panetaṃ sakkā handāhaṃ mahāsuññatāpaṭipattiṃ nāma suttantaṃ  desemi yaṃ sikkhākāmānaṃ kulaputtānaṃ sikkhāpadapaññatti viya nagaradvāre  nikkhittasabbakāyikaādāso viya ca bhavissati tato yathā nāmekasmiṃ ādāse khattiyādayo attano vajjaṃ disvā taṃ pahāya anavajjā honti evamevaṃ mayi parinibbutepi pañcavassasahassāni imaṃ suttaṃ āvajjitvā gaṇaṃ vinodetvā ekībhāvābhiratā kulaputtā vaṭṭadukkhassa antaṃ karissantīti bhagavato ca manorathaṃ pūrentā viya imaṃ suttaṃ āvajjitvā gaṇaṃ vinodetvā vaṭṭadukkhaṃ khepetvā parinibbutā kulaputtā gaṇanapathaṃ vītivattā vālikapiṭṭhivihārepi hi ābhidhammikaabhayatthero nāma vassūpanāyikasamaye sambahulehi bhikkhūhi saddhiṃ imaṃ suttaṃ sañjhāyitvā sammāsambuddho evaṃ kāreti mayaṃ kiṃ karomāti āha te sabbepi antovasse gaṇaṃ vinodetvā ekībhāvābhiratā arahattaṃ pāpuṇiṃsu gaṇabhedanaṃ nāma idaṃ suttanti
ti evaṃnāmakassa sakkassa ti ayampi vihāro nigrodhārāmasseva ekadese kāḷakhemakassa vihāro viya katoti veditabbo nti jiṇṇamalinānaṃ aggaḷaṭṭhānuppādanadhovanādīhi kataparibhaṇḍampi cīvaratthāya uppannavatthānaṃ vicāraṇasibbanādīhi akataṃ saṃvidhānampi vaṭṭati idha pana akataṃ saṃvidhānaṃ adhippetaṃ manussā hi ānandattherassa cīvarasāṭake adaṃsu tasmā thero sambahule bhikkhū gahetvā tattha cīvarakammaṃ akāsi tepi bhikkhū pātova sūcipāsakassa paññāyanakālato paṭṭhāya nisinnā apaññāyanakāle uṭṭhahanti sūcikamme  niṭṭhiteyeva senāsanāni saṃvidahissāmāti na saṃvidahiṃsu ti thero kira cintesi  addhā etehi bhikkhūhi na paṭisāmitāni senāsanāni bhagavatā ca diṭṭhāni bhavissanti iti anattamano satthā suṭṭhu niggahetukāmo imesaṃ bhikkhūnaṃ upatthambho bhavissāmīti tasmā evamāha ayaṃ panettha  adhippāyo  na bhante ime bhikkhū kammārāmā eva cīvarakiccavasena pana evaṃ vasantīti
ti ānanda kammasamayo vā hotu akammasamayo vā cīvarakārasamayo vā hotu acīvarakārasamayo vā atha kho saṅgaṇikārāmo bhikkhu na sobhatiyeva mā tvaṃ anupatthambhaṭṭhāne upatthambho ahosīti tattha ti sakaparisasamodhānaṃ ti nānājanasamodhānaṃ iti saṅgaṇikārāmo vā hotu gaṇārāmo  vā sabbathāpi gaṇabāhullābhirato gaṇabandhanabaddho bhikkhu na sobhati pacchābhatte pana divāṭṭhānaṃ sammajjitvā sudhotahatthapādo mūlakammaṭṭhānaṃ gahetvā ekārāmatamanuyutto bhikkhu buddhasāsane sobhati nti kāmato nikkhantassa sukhaṃ  kāmapavivekasukhameva rāgādīnaṃ pana vūpasamatthāya saṃvattatīti  maggasambodhatthāya saṃvattatīti ti kāmalābhī icchitalābhī ti adukkhalābhī ti vipulalābhī
nti appitappitasamaye kilesehi vimuttaṃ nti manāpaṃ nti rūpārūpāvacaracittavimuttiṃ vuttañhetaṃ  cattāri ca jhānāni catasso ca arūpasamāpattiyo ayaṃ sāmāyiko vimokkhoti (paṭi ma 1213) nti  na samayavasena kilesehi vimuttaṃ atha kho accantavimuttaṃ lokuttaraṃ vuttaṃ vuttañhetaṃ  cattāro ca ariyamaggā cattāri ca sāmaññaphalāni ayaṃ asāmāyiko vimokkhoti nti kilesehi akopetabbaṃ
ettāvatā kiṃ kathitaṃ hoti saṅgaṇikārāmo bhikkhu gaṇabandhanabaddho neva lokiyaguṇaṃ na ca lokuttaraguṇaṃ nibbattetuṃ sakkoti gaṇaṃ vinodetvā pana ekābhirato sakkoti tathā hi vipassī bodhisatto caturāsītiyā pabbajitasahassehi parivuto satta vassāni vicaranto sabbaññuguṇaṃ  nibbattetuṃ nāsakkhi gaṇaṃ vinodetvā sattadivase ekībhāvābhirato bodhimaṇḍaṃ āruyha sabbaññuguṇaṃ nibbattesi amhākaṃ bodhisatto pañcavaggiyehi saddhiṃ chabbassāni vicaranto sabbaññuguṇaṃ nibbattetuṃ nāsakkhi tesu pakkantesu ekībhāvābhirato bodhimaṇḍaṃ āruyha sabbaññuguṇaṃ nibbattesi
evaṃ saṅgaṇikārāmassa guṇādhigamābhāvaṃ dassetvā idāni dosuppattiṃ dassento tiādimāha tattha nti sarīraṃ ti yasmiṃ rūpe rāgavasena rattassa nti yasmiṃ rūpe rattassa na uppajjeyyuṃ taṃ rūpaṃ na samanupassāmi atha kho sāriputtamoggallānānaṃ dasabalasāvakattupagamanasaṅkhātena aññathābhāvena sañcayassa  viya upāligahapatino aññathābhāvena nāṭaputtassa viya piyajātikasutte seṭṭhiādīnaṃ viya ca uppajjantiyeva
ti ko anusandhi sace hi koci dubbuddhī navapabbajito vadeyya  sammāsambuddho khettaṃ paviṭṭhā gāviyo viya amheyeva gaṇato nīharati ekībhāve niyojeti sayaṃ pana rājarājamahāmattādīhi parivuto viharatīti tassa vacanokāsupacchedanatthaṃ  cakkavāḷapariyantāya parisāya majjhe nisinnopi tathāgato ekakovāti dassetuṃ imaṃ desanaṃ ārabhi tattha nti rūpādīnaṃ saṅkhanimittānaṃ nti visayajjhattaṃ nti suññataphalasamāpattiṃ ti upayogatthe bhummaṃ taṃ ceti vuttaṃ hoti puna ti tasmiṃ parisamajjhe ṭhito ti nibbānaninnena ti āsavaṭṭhānīyadhammehi vigatantena nissaṭena visaṃyuttena nti gacchatha tumheti evaṃ uyyojanikena vacanena paṭisaṃyuttaṃ
kāya pana velāya bhagavā evaṃ katheti pacchābhattakiccavelāya vā purimayāmakiccavelāya vā bhagavā hi pacchābhatte gandhakuṭiyaṃ sīhaseyyaṃ kappetvā vuṭṭhāya phalasamāpattiṃ appetvā nisīdati tasmiṃ samaye dhammassavanatthāya parisā sannipatanti atha bhagavā kālaṃ viditvā gandhakuṭito nikkhamitvā buddhāsanavaragato dhammaṃ desetvā bhesajjatelapākaṃ gaṇhanto viya kālaṃ anatikkamitvā vivekaninnena cittena parisaṃ uyyojeti  purimayāmepi abhikkantā kho vāseṭṭhā ratti yassa dāni kālaṃ maññathāti (dī ni 3299) evaṃ uyyojeti  buddhānañhi bodhipattito paṭṭhāya dve pañcaviññāṇānipi nibbānaninnāneva ti yasmā suññatāvihāro santo paṇīto tasmā
ti gocarajjhattameva nti idha niyakajjhattaṃ attano pañcasu khandhesu nissitanti attho ti kammaṭṭhānassa asampajjanabhāvajānanena sampajāno ti parassa pañcasu khandhesu ti kālena ajjhattaṃ kālena bahiddhā  nti ubhatobhāgavimutto bhavissāmāti āneñjaṃ arūpasamāpattiṃ manasi karoti
nti pādakajjhānaṃ sandhāya vuttaṃ apaguṇapādakajjhānato vuṭṭhitassa hi ajjhattaṃ suññataṃ manasikaroto tattha cittaṃ na pakkhandati tato parassa santāne nu kho kathanti bahiddhā manasi karoti tatthapi na pakkhandati tato  kālena attano santāne kālena parassa santāne nu kho kathanti ajjhattabahiddhā manasi karoti tatthapi na pakkhandati tato ubhatobhāgavimutto hotukāmo arūpasamāpattiyaṃ nu kho kathanti āneñjaṃ manasi karoti tatthapi na pakkhandati idāni  na me cittaṃ pakkhandatīti vissaṭṭhavīriyena upaṭṭhākādīnaṃ pacchato na caritabbaṃ pādakajjhānameva pana sādhukaṃ punappunaṃ manasikātabbaṃ evamassa rukkhe chindato pharasumhi avahante puna nisitaṃ kāretvā  chindantassa chijjesu pharasu viya kammaṭṭhāne manasikāro vahatīti dassetuṃ tiādimāha idānissa evaṃ paṭipannassa yaṃ yaṃ manasi karoti tattha tattha manasikāro sampajjatīti dassento ti āha
ti iminā samathavipassanāvihārena ti iti caṅkamantopi tasmiṃ kammaṭṭhāne sampajjamāne sampajjati me kammaṭṭhānanti jānanena sampajāno hoti ti nipajjati ettha kañci kālaṃ caṅkamitvā  idāni ettakaṃ kālaṃ caṅkamituṃ sakkhissāmīti ñatvā iriyāpathaṃ ahāpetvā ṭhātabbaṃ esa nayo sabbavāresu  ti evaṃ na kathessāmīti jānanena tattha sampajānakārī hoti
puna dutiyavāre ti jānanena sampajānakārī hoti imassa bhikkhuno samathavipassanā taruṇāva tāsaṃ anurakkhaṇatthaṃ 
āvāso gocaro bhassaṃ puggalo atha bhojanaṃ
utu iriyāpatho ceva sappāyo sevitabbakoti
satta sappāyāni icchitabbāni tesaṃ dassanatthamidaṃ vuttaṃ vitakkavāresu avitakkanassa ca vitakkanassa ca jānanena sampajānatā veditabbā
 iti  vitakkapahānena dve magge kathetvā idāni tatiyamaggassa vipassanaṃ ācikkhanto tiādimāha ti tesuyeva kāmaguṇesu kismiñcideva kilesuppattikāraṇe ti samudācaraṇato appahīnakileso nti evaṃ vijjamānameva ti kammaṭṭhānassa asampattijānanena sampajāno dutiyavāre nti evaṃ sante etaṃ ti kammaṭṭhānasampattijānanena sampajāno ayañhi pahīno nu kho me pañcasu kāmaguṇesu chandarāgo noti paccavekkhamāno apahīnabhāvaṃ ñatvā vīriyaṃ paggahetvā taṃ anāgāmimaggena samugghāṭeti tato maggānantaraṃ phalaṃ phalato vuṭṭhāya paccavekkhamāno pahīnabhāvaṃ jānāti tassa jānanena sampajāno hotīti vuttaṃ
 idāni arahattamaggassa vipassanaṃ ācikkhanto tiādimāha tattha ti rūpe asmīti māno asmīti chando asmīti anusayo pahīyati tathā vedanādīsu sampajānatā vuttanāyeneva veditabbā
ti heṭṭhā kathite samathavipassanāmaggaphaladhamme sandhāyāha ti  kusalato āgatā kusalā hi kusalāpi honti kusalāyatikāpi seyyathidaṃ paṭhamajjhānaṃ kusalaṃ dutiyajjhānaṃ kusalañceva kusalāyatikañca ākiñcaññāyatanaṃ kusalaṃ nevasaññānāsaññāyatanaṃ kusalañceva kusalāyatikañca nevasaññānāsaññāyatanaṃ kusalaṃ sotāpattimaggo kusalo ceva kusalāyatiko ca anāgāmimaggo kusalo arahattamaggo kusalo ceva kusalāyatiko ca tathā paṭhamajjhānaṃ kusalaṃ taṃsampayuttakā dhammā kusalā ceva kusalāyatikā ca arahattamaggo kusalo taṃsampayuttakā dhammā kusalā ceva kusalāyatikā ca
ti nikkilesā visuddhā ti loke uttarā visiṭṭhā ti pāpimantena mārena anokkantā vipassanāpādakā  aṭṭha samāpattiyo appetvā nisinnassa hi bhikkhuno cittaṃ māro na passati idaṃ nāma ārammaṇaṃ nissāya saṃvattatīti jātituṃ na sakkoti tasmā anavakkantāti vuttaṃ
ti idaṃ kasmā āha gaṇepi eko ānisaṃso atthi taṃ dassetuṃ idamāha nti anugacchituṃ paricarituṃ
ti ettha kiñcāpi bhagavatā  sutāvudho bhikkhave ariyasāvako akusalaṃ pajahati kusalaṃ bhāveti sāvajjaṃ pajahati anavajjaṃ bhāveti suddhaṃ attānaṃ pariharatīti (a ni 767) bahussuto pañcāvudhasampanno yodho viya kato yasmā pana so sutapariyattiṃ uggahetvāpi tadanucchavikaṃ anulomapaṭipadaṃ na paṭipajjati na tassa taṃ āvudhaṃ hoti yo paṭipajjati tasseva hoti tasmā etadatthaṃ anubandhituṃ nārahatīti dassento ti āha
idāni yadatthaṃ anubandhitabbo taṃ dassetuṃ tiādimāha iti imasmiṃ sutte tīsu ṭhānesu dasa kathāvatthūni āgatāni iti evarūpaṃ kathaṃ kathessāmīti sappāyāsappāyavasena āgatāni yadidaṃ suttaṃ geyyanti ettha sutapariyattivasena āgatāni imasmiṃ  ṭhāne paripūraṇavasena āgatāni tasmā imasmiṃ sutte dasa kathāvatthūni kathentena imasmiṃ ṭhāne ṭhatvā kathetabbāni
idāni yasmā ekaccassa ekakassa viharatopi attho na sampajjati tasmā taṃ sandhāya ekībhāve ādīnavaṃ dassento tiādimāha tattha ti evaṃ ekībhāve sante
ti bāhirako titthakarasatthā ti anuāvattanti upasaṅkamanti ti mucchanataṇhaṃ pattheti pavattetīti attho ti abbhantare uppannena kilesūpaddavena ācariyassupaddavo sesupaddavesupi eseva nayo nti mārayiṃsu naṃ etena hi guṇamaraṇaṃ kathitaṃ
ti  suṭṭhu nipatanāya kasmā pana brahmacārupaddavova  dukkhavipākataro ca kaṭukavipākataro ca vinipātāya ca saṃvattatīti vuttoti bāhirapabbajjā hi appalābhā tattha mahanto nibbattetabbaguṇo natthi aṭṭhasamāpattipañcābhiññāmattakameva hoti iti yathā gadrabhapiṭṭhito patitassa mahantaṃ dukkhaṃ na hoti sarīrassa paṃsumakkhanamattameva hoti evaṃ bāhirasamaye lokiyaguṇamattatova parihāyati tena purimaṃ upaddavadvayaṃ na evaṃ vuttaṃ sāsane pana pabbajjā mahālābhā tattha cattāro maggā cattāri phalāni nibbānanti mahantā adhigantabbaguṇā iti yathā ubhato sujāto khattiyakumāro hatthikkhandhavaragato nagaraṃ anusañcaranto hatthikkhandhato patito mahādukkhaṃ nigacchati evaṃ sāsanato parihāyamāno navahi lokuttaraguṇehi parihāyati tenāyaṃ brahmacārupaddavo evaṃ vutto
ti yasmā sesupaddavehi brahmacārupaddavo dukkhavipākataro yasmā vā sapattapaṭipattiṃ vītikkamanto dīgharattaṃ ahitāya dukkhāya  saṃvattati mittapaṭipatti hitāya tasmā evaṃ uparimenapi heṭṭhimenapi atthena yojetabbaṃ ti mittapaṭipattiyā ti verapaṭipattiyā
ti dukkaṭadubbhāsitamattampi hi sañcicca vītikkamanto vokkamma vattati nāma tadeva avītikkamanto na vokkamma vattati nāma
ti ahaṃ tumhesu tathā na paṭipajjissāmi ti apakke ti āmake nātisukkhe bhājane kumbhakāro hi āmakaṃ nātisukkhaṃ apakkaṃ ubhohi hatthehi saṇhikaṃ gaṇhāti mā bhijjatūti iti yathā kumbhakāro tattha paṭipajjati nāhaṃ tumhesu tathā paṭipajjissāmi ti sakiṃ ovaditvā tuṇhī na bhavissāmi niggaṇhitvā niggaṇhitvā punappunaṃ ovadissāmi anusāsissāmi ti dose pavāhetvā pavāhetvā yathā pakkabhājanesu kumbhakāro bhinnachinnajajjarāni pavāhetvā  ekato katvā supakkāneva ākoṭetvā ākoṭetvā gaṇhāti evameva ahampi pavāhetvā pavāhetvā punappunaṃ ovadissāmi anusāsissāmi ti evaṃ vo mayā ovadiyamānānaṃ yo maggaphalasāro so ṭhassati apica lokiyaguṇāpi idha sārotveva adhippetā sesaṃ sabbattha uttānamevāti



nti acchariyaabbhutasuttaṃ tattha ti acchariyatthe nipāto yo nāma tathāgatoti attho ti ettha papañcā nāma taṇhā māno diṭṭhīti ime tayo kilesā ti ettha nti kusalākusalakammavaṭṭaṃ vuccati ti tasseva vevacanaṃ ti sabbaṃ vipākavaṭṭasaṅkhātaṃ dukkhaṃ vītivatte ti idaṃ yatrāti nipātavasena anāgatavacanaṃ attho panettha atītavasena veditabbo bhagavā hi te buddhe anussari na idāni anussarissati ti vipassīādayo khattiyajaccā kakusandhādayo brāhmaṇajaccāti ti vipassīādayo koṇḍaññagottā kakusandhādayo kassapagottāti ti lokiyalokuttarasīlena evaṃsīlā ti ettha samādhipakkhā dhammā adhippetā  lokiyalokuttarena samādhinā evaṃsamādhinoti attho ti lokiyalokuttarapaññāya evaṃpaññā ti ettha pana heṭṭhā samādhipakkhānaṃ dhammānaṃ gahitattā vihāro gahitova puna kasmā gahitameva gaṇhātīti ce na idaṃ gahitameva idañhi nirodhasamāpattidīpanatthaṃ tasmā evaṃnirodhasamāpattivihārīti ayamettha attho
ti  ettha vikkhambhanavimutti tadaṅgavimutti samucchedavimutti paṭippassaddhivimutti nissaraṇavimuttīti pañcavidhā vimuttiyo tattha aṭṭha samāpattiyo sayaṃ vikkhambhitehi nīvaraṇādīhi vimuttattā ti saṅkhaṃ gacchanti aniccānupassanādikā satta anupassanā sayaṃ tassa tassa paccanīkaṅgavasena paricattāhi niccasaññādīhi vimuttattā ti saṅkhaṃ gacchanti cattāro ariyamaggā sayaṃ samucchinnehi kilesehi vimuttattā ti saṅkhaṃ gacchanti cattāri sāmaññaphalāni maggānubhāvena kilesānaṃ paṭippassaddhante uppannattā ti saṅkhaṃ gacchanti nibbānaṃ sabbakilesehi nissaṭattā apagatattā dūre ṭhitattā ti saṅkhaṃ gataṃ iti imāsaṃ pañcannaṃ vimuttīnaṃ vasena evaṃvimuttāti evamettha attho veditabbo
ti  yasmā tvaṃ tathāgatā acchariyāti vadasi tasmā taṃ bhiyyoso mattāya paṭibhantu tathāgatassa acchariyā abbhutadhammāti ti ettha dvesampajaññāni manussaloke devaloke ca tattha vessantarajātake brāhmaṇassa  dve putte datvā punadivase sakkassa deviṃ datvā sakkena pasīditvā dinne aṭṭha vare gaṇhanto 
ito vimuccamānāhaṃ saggagāmī visesagū
anivattī tato assaṃ aṭṭhametaṃ varaṃ vareti (jā 2222300) 
evaṃ tusitabhavane me paṭisandhi hotūti varaṃ aggahesi tato paṭṭhāya tusitabhavane uppajjissāmīti jānāti idaṃ manussaloke sampajaññaṃ vessantarattabhāvato pana cuto puna tusitabhavane nibbattitvā nibbattosmīti aññāsi idaṃ devaloke sampajaññaṃ
kiṃ pana sesadevatā na jānantīti no na jānanti tā pana uyyānavimānakapparukkhe oloketvā devanāṭakehi tūriyasaddena pabodhitā mārisa ayaṃ devaloko tumhe idha nibbattāti sāritā jānanti bodhisatto paṭhamajavanavāre na jānāti dutiyajavanato paṭṭhāya jānāti iccassa aññehi asādhāraṇajānanaṃ hoti
ti  ettha kiñcāpi aññepi devā tattha ṭhitā ṭhitamhāti jānanti te pana chasu dvāresu balavatā iṭṭhārammaṇena abhibhuyyamānā satiṃ vissajjetvā attano bhuttapītabhāvampi ajānantā āhārūpacchedena kālaṃ karonti bodhisattassa kiṃ tathārūpaṃ ārammaṇaṃ natthīti no natthi so hi sesadeve dasahi ṭhānehi adhiggaṇhāti ārammaṇena pana attānaṃ maddituṃ na deti taṃ ārammaṇaṃ abhibhavitvā tiṭṭhati tena vuttaṃ  sato sampajāno ānanda bodhisatto tusite kāye aṭṭhāsīti
nti sesattabhāvesu kiṃ yāvatāyukaṃ na tiṭṭhattīti āma na tiṭṭhati aññadā hi dīghāyukadevaloke nibbatto tattha pāramiyo na sakkā pūretunti akkhīni nimīletvā adhimuttikālaṃkiriyaṃ nāma katvā manussaloke nibbattati  ayaṃ kālaṅkiriyā  aññesaṃ na hoti tadā pana adinnadānaṃ nāma natthi arakkhitasīlaṃ nāma natthi sabbapāramīnaṃ pūritattā yāvatāyukaṃ aṭṭhāsi
ti evaṃ tāva sabbapāramiyo pūretvā tadā bodhisatto yāvatāyukaṃ aṭṭhāsi devatānaṃ pana  manussagaṇanāvasena idāni sattahi divasehi cuti bhavissatīti pañca pubbanimittāni uppajjanti  mālā milāyanti vatthāni kilissanti kacchehi sedā muccanti kāye dubbaṇṇiyaṃ okkamati devo devāsane na saṇṭhāti
tattha ti paṭisandhiggahaṇadivase piḷandhanamālā tā kira saṭṭhisatasahassādhikā sattapaṇṇāsa-vassakoṭiyo amilāyitvā tadā milāyanti pi eseva nayo ettakaṃ pana kālaṃ devānaṃ neva sītaṃ na uṇhaṃ hoti tasmiṃ kāle sarīrato bindubinduvasena  muccanti ettakañca kālaṃ tesaṃ sarīre khaṇḍiccapāliccādivasena  na paññāyati devadhītā soḷasavassuddesikā viya devaputtā vīsativassuddesikā viya khāyanti maraṇakāle pana nesaṃ kilantarūpo attabhāvo hoti ettakañca nesaṃ kālaṃ devaloke  nāma natthi maraṇakāle pana nissasanti vijambhanti sake āsane nābhiramanti
imāni pana pubbanimittāni yathā loke mahāpuññānaṃ rājarājamahāmattādīnaṃyeva ukkāpātabhūmicālacandaggāhādīni  nimittāni paññāyanti na sabbesaṃ evameva mahesakkhānaṃ devatānaṃyeva paññāyanti na sabbesaṃ yathā ca manussesu pubbanimittāni nakkhattapāṭhakādayova jānanti na sabbe evameva tānipi sabbe devā na jānanti paṇḍitā eva pana jānanti tattha ye ca mandena kusalakammena nibbattā devaputtā te tesu uppannesu  idāni ko jānāti kuhiṃ nibbattissāmāti bhāyanti ye mahāpuññā te  amhehi dinnaṃ dānaṃ rakkhitaṃ sīlaṃ bhāvitaṃ bhāvanaṃ āgamma uparidevalokesu sampattiṃ anubhavissāmāti na bhāyanti bodhisattopi tāni pubbanimittāni disvā idāni anantare attabhāve buddho bhavissāmīti na bhāyi athassa tesu nimittesu pātubhūtesu dasasahassacakkavāḷadevatā sannipatitvā  mārisa tumhehi dasa pāramiyo pūrentehi na sakkasampattiṃ na mārabrahmacakkavattisampattiṃ  patthentehi pūritā lokanittharaṇatthāya pana buddhattaṃ patthayamānehi pūritā so vo idāni kālo mārisa buddhattāya samayo mārisa buddhattāyāti yācanti
atha mahāsatto devatānaṃ paṭiññaṃ adatvāva kāladīpadesakulajanettiāyuparicchedavasena  nāma vilokesi tattha kālo nu kho na kāloti paṭhamaṃ kālaṃ vilokesi tattha vassasatasahassato uddhaṃ vaḍḍhitaāyukālo kālo nāma na hoti kasmā tadā hi sattānaṃ jātijarāmaraṇāni na paññāyanti buddhānañca dhammadesanā nāma tilakkhaṇamuttā natthi tesaṃ aniccaṃ dukkhaṃ anattāti kathentānaṃ kiṃ nāmetaṃ kathentīti neva sotuṃ na saddhātuṃ  maññanti tato abhisamayo na hoti tasmiṃ asati aniyyānikaṃ sāsanaṃ hoti tasmā so akālo vassasatato ūnaāyukālopi kālo nāma na hoti kasmā tadā hi sattā ussannakilesā honti ussannakilesānañca dinnovādo ovādaṭṭhāne na tiṭṭhati udake daṇḍarāji viya khippaṃ vigacchati tasmā sopi akālo satasahassato  pana paṭṭhāya heṭṭhā vassasatato paṭṭhāya uddhaṃ āyukālo kālo nāma tadā ca vassasatakālo hoti atha mahāsatto nibbattitabbakāloti  passi
tato  vilokento saparivāre cattāro dīpe oloketvā  tīsu dīpesu buddhā na nibbattanti jambudīpeyeva nibbattantīti dīpaṃ passi
tato  jambudīpo nāma mahā dasayojanasahassaparimāṇo katarasmiṃ nu kho padese buddhā nibbattantīti  vilokento majjhimadesaṃ passi majjhimadeso nāma puratthimāya disāya gajaṅgalaṃ nāma nigamotiādinā nayena vinaye (mahāva 259) vuttova so pana āyāmato tīṇi yojanasatāni vitthārato aḍḍhatiyāni parikkhepato navayojanasatānīti etasmiñhi padese cattāri aṭṭha soḷasa vā asaṅkhyeyyāni kappasatasahassañca pāramiyo pūretvā sammāsambuddhā uppajjanti dve asaṅkhyeyyāni kappasatasahassañca pāramiyo pūretvā paccekabuddhā uppajjanti ekaṃ  asaṅkhyeyyaṃ kappasatasahassañca pāramiyo pūretvā sāriputtamoggallānādayo mahāsāvakā uppajjanti catunnaṃ mahādīpānaṃ dvisahassānaṃ parittadīpānañca issariyādhipaccakārakacakkavattirājāno uppajjanti aññe ca mahesakkhā khattiyabrāhmaṇagahapatimahāsālā  uppajjanti idañcettha kapilavatthu nāma nagaraṃ tattha mayā nibbattitabbanti niṭṭhamagamāsi
tato  vilokento  buddhā nāma lokasammate kule nibbattanti idāni ca khattiyakulaṃ lokasammataṃ tattha nibbattissāmi suddhodano nāma rājā me pitā bhavissatīti kulaṃ passi
tato  vilokento  buddhamātā nāma lolā surādhuttā na hoti kappasatasahassaṃ pūritapāramī jātito paṭṭhāya akhaṇḍapañcasīlā hoti ayañca mahāmāyā nāma devī edisā ayaṃ me mātā bhavissati kittakaṃ panassā āyūti āvajjanto  dasannaṃ māsānaṃ upari satta divasānīti passi
iti  imaṃ  viloketvā  kālo me mārisā buddhabhāvāyāti devatānaṃ saṅgahaṃ karonto paṭiññaṃ datvā gacchatha tumheti tā devatā uyyojetvā tusitadevatāhi parivuto tusitapure nandanavanaṃ pāvisi sabbadevalokesu hi nandanavanaṃ atthiyeva tattha naṃ devatā  ito cuto sugatiṃ gaccha ito cuto sugatiṃ gacchāti pubbekatakusalakammokāsaṃ sārayamānā vicaranti so evaṃ devatāhi kusalaṃ sārayamānāhi parivuto tattha vicarantova cavi
evaṃ cuto cavāmīti pajānāti cuticittaṃ na  jānāti paṭisandhiṃ gahetvāpi paṭisandhicittaṃ na jānāti imasmiṃ me ṭhāne paṭisandhi gahitāti evaṃ pana jānāti keci pana therā āvajjanapariyāyo nāma laddhuṃ vaṭṭati dutiyatatiyacittavāreyeva jānissatīti vadanti tipiṭakamahāsīvatthero panāha  mahāsattānaṃ paṭisandhi na aññesaṃ paṭisandhisadisā koṭippattaṃ tesaṃ satisampajaññaṃ yasmā pana teneva cittena taṃ cittaṃ ñātuṃ na sakkā tasmā cuticittaṃ na jānāti cutikkhaṇepi cavāmīti pajānāti paṭisandhiṃ gahetvāpi paṭisandhicittaṃ na jānāti asukasmiṃ ṭhāne paṭisandhi gahitāti pajānāti tasmiṃ kāle dasasahassī kampatīti evaṃ sato sampajāno mātukucchiṃ okkamanto pana ekūnavīsatiyā paṭisandhicittesu  mettāpubbabhāgassa somanassa-sahagata-ñāṇasampayutta-asaṅkhārika-kusalacittassa sadisamahāvipākacittena paṭisandhiṃ gaṇhi mahāsīvatthero pana upekkhāsahagatenāti āha
paṭisandhiṃ gaṇhanto pana āsāḷhīpuṇṇamāyaṃ uttarāsāḷhanakkhattena aggahesi tadā kira mahāmāyā pure puṇṇamāya sattamadivasato paṭṭhāya vigatasurāpānaṃ mālāgandhavibhūsanasampannaṃ nakkhattakīḷaṃ anubhavamānā sattame divase pāto vuṭṭhāya gandhodakena nhāyitvā sabbālaṅkāravibhūsitā varabhojanaṃ bhuñjitvā uposathaṅgāni adhiṭṭhāya sirīgabbhaṃ  pavisitvā sirīsayane nipannā niddaṃ okkamamānā idaṃ supinaṃ addasa  cattāro kira naṃ mahārājāno sayaneneva saddhiṃ ukkhipitvā anotattadahaṃ netvā ekamantaṃ aṭṭhaṃsu atha nesaṃ deviyo āgantvā manussamalaharaṇatthaṃ nhāpetvā dibbavatthaṃ nivāsetvā gandhehi vilimpetvā dibbapupphāni piḷandhitvā tato avidūre rajatapabbato tassa anto kanakavimānaṃ atthi tasmiṃ pācīnato  sīsaṃ katvā nipajjāpesuṃ atha bodhisatto setavaravāraṇo hutvā tato avidūre eko suvaṇṇapabbato tattha caritvā tato oruyha rajatapabbataṃ abhiruhitvā uttaradisato āgamma kanakavimānaṃ pavisitvā mātaraṃ padakkhiṇaṃ katvā dakkhiṇapassaṃ phāletvā kucchiṃ paviṭṭhasadiso ahosi
atha pabuddhā devī taṃ supinaṃ rañño ārocesi rājā pabhātāya rattiyā catusaṭṭhimatte brāhmaṇapāmokkhe pakkosāpetvā haritūpalittāya lājādīhi katamaṅgalasakkārāya bhūmiyā mahārahāni āsanāni paññāpetvā tattha nisinnānaṃ brāhmaṇānaṃ sappimadhusakkarābhisaṅkhārassa varapāyāsassa suvaṇṇarajatapātiyo pūretvā suvaṇṇarajatapātītiheva paṭikujjitvā adāsi aññehi ca ahatavatthakapilagāvīdānādīhi te santappesi atha nesaṃ sabbakāmasantappitānaṃ supinaṃ ārocāpetvā  kiṃ bhavissatīti pucchi brāhmaṇā āhaṃsu  mā cintayi mahārāja deviyā te kucchimhi gabbho patiṭṭhito so ca kho purisagabbho na itthigabbho putto te bhavissati so sace agāraṃ ajjhāvasissati rājā bhavissati cakkavattī sace agārā nikkhamma pabbajissati buddho bhavissati  loke vivaṭṭacchadoti evaṃ sato sampajāno bodhisatto tusitakāyā cavitvā mātukucchiṃ okkamati
tattha ti iminā catutthāya gabbhāvakkantiyā okkamatīti dasseti catasso hi gabbhāvakkantiyo
catasso imā bhante gabbhāvakkantiyo idha bhante ekacco asampajāno mātukucchiṃ okkamati asampajāno mātukucchismiṃ ṭhāti asampajāno mātukucchimhā nikkhamati ayaṃ paṭhamā gabbhāvakkanti
puna caparaṃ bhante idhekacco sampajāno mātukucchiṃ okkamati asampajāno mātukucchismiṃ ṭhāti asampajāno mātukucchimhā nikkhamati ayaṃ dutiyā gabbhāvakkanti
puna caparaṃ bhante idhekacco sampajāno mātukucchiṃ okkamati sampajāno mātukucchismiṃ ṭhāti asampajāno mātukucchimhā nikkhamati ayaṃ tatiyā gabbhāvakkanti
puna  caparaṃ bhante idhekacco sampajāno mātukucchiṃ okkamati sampajāno mātukucchismiṃ ṭhāti sampajāno mātukucchimhā nikkhamati ayaṃ catutthā gabbhāvakkantīti (dī ni 3147)
etāsu paṭhamā lokiyamanussānaṃ hoti dutiyā asītimahāsāvakānaṃ tatiyā dvinnaṃ aggasāvakānaṃ paccekabodhisattānañca te kira kammajavātehi uddhaṃpādā adhosirā anekasataporise papāte viya yonimukhe tāḷacchiggalena hatthī viya ativiya sambādhena yonimukhena nikkhamamānā anantaṃ dukkhaṃ pāpuṇanti tena nesaṃ mayaṃ nikkhamāmāti sampajānatā na hoti catutthā sabbaññubodhisattānaṃ te hi mātukucchismiṃ paṭisandhiṃ gaṇhantāpi jānanti tattha vasantāpi jānanti nikkhamanakālepi  nesaṃ kammajavātā uddhaṃpāde adhosire katvā khipituṃ na sakkonti dve hatthe pasāretvā akkhīni ummīletvā ṭhitakāva nikkhamanti
ti ettha mātukucchiṃ okkanto hotīti attho okkante  hi tasmiṃ evaṃ hoti na okkamamāne ti buddhappamāṇo vipuloti attho ti tasseva vevacanaṃ nti ettha devānaṃ ayamānubhāvo  nivatthavatthassa pabhā dvādasa yojanāni pharati tathā sarīrassa tathā alaṅkārassa tathā vimānassa taṃ atikkamitvāti attho
ti tiṇṇaṃ tiṇṇaṃ cakkavāḷānaṃ antarā ekeko lokantarikā hoti tiṇṇaṃ sakaṭacakkānaṃ pattānaṃ vā aññamaññaṃ āhacca ṭhapitānaṃ majjhe okāso viya so pana lokantarikanirayo parimāṇato aṭṭhayojanasahasso hoti ti niccavivaṭā ti heṭṭhāpi appatiṭṭhā ti tamabhūtā ti cakkhuviññāṇuppattinivāraṇato andhabhāvakaraṇatimisena samannāgatā tattha kira cakkhuviññāṇaṃ na jāyati ti candimasūriyā kira ekappahāreneva tīsu dīpesu paññāyanti evaṃmahiddhikā ekekāya disāya navanavayojanasatasahassāni andhakāraṃ vidhamitvā ālokaṃ dassenti evaṃ mahānubhāvā ti attano  pabhāya nappahonti te kira cakkavāḷapabbatassa vemajjhena caranti cakkavāḷapabbatañca atikkamma lokantarikanirayo tasmā te tattha ābhāya nappahonti
ti yepi tasmiṃ lokantaramahāniraye sattā upapannā kiṃ pana kammaṃ katvā te tattha uppajjantīti bhāriyaṃ dāruṇaṃ mātāpitūnaṃ dhammikasamaṇabrāhmaṇānañca upari aparādhaṃ aññañca divase divase pāṇavadhādisāhasikakammaṃ katvā uppajjanti tambapaṇṇidīpe abhayacoranāgacorādayo viya tesaṃ attabhāvo tigāvutiko hoti vaggulīnaṃ viya dīghanakhā honti te rukkhe vagguliyo viya nakhehi cakkavāḷapāde lagganti yadā pana saṃsappantā aññamaññassa hatthapāsaṃ gatā honti atha bhakkho no laddhoti maññamānā tattha vāvaṭā viparivattitvā lokasandhārakaudake patanti vāte paharante madhukaphalāni viya chijjitvā udake patanti patitamattā ca accantakhāre udake piṭṭhapiṇḍi viya vilīyanti
ti  yathā mayaṃ mahādukkhaṃ anubhavāma evaṃ aññepi kira sattā idaṃ dukkhaṃ anubhavantā idhūpapannāti taṃ divasaṃ passanti ayaṃ pana obhāso ekayāgupānamattampi  na tiṭṭhati yāvatā niddāyitvā pabuddho ārammaṇaṃ vibhāveti tattakaṃ kālaṃ hoti dīghabhāṇakā pana accharāsaṅghāṭamattameva vijjubhāso viya niccharitvā kiṃ idanti bhaṇantānaṃyeva antaradhāyatīti vadanti ti  samantato kampati itaradvayaṃ purimapasseva vevacanaṃ puna tiādi nigamanatthaṃ vuttaṃ
ti ettha ti catunnaṃ mahārājūnaṃ vasena vuttaṃ dasasahassacakkavāḷe pana cattāro cattāro katvā cattālīsadasasahassā honti tattha imasmiṃ cakkavāḷe mahārājāno khaggahatthā āgantvā bodhisattassa ārakkhaṇatthāya upagantvā sirīgabbhaṃ paviṭṭhā itare gabbhadvārato paṭṭhāya avaruddhapaṃsupisācakādiyakkhagaṇe  paṭikkamāpetvā yāva cakkavāḷā ārakkhaṃ gaṇhiṃsu
kimatthaṃ panāyaṃ rakkhā āgatā nanu paṭisandhikkhaṇe kalalakālato paṭṭhāya sacepi koṭisatasahassā mārā koṭisatasahassaṃ sineruṃ ukkhipitvā bodhisattassa vā bodhisattamātuyā vā antarāyakaraṇatthaṃ āgaccheyyuṃ sabbe antarāva antaradhāyeyyuṃ vuttampi cetaṃ bhagavatā ruhiruppādavatthusmiṃ  aṭṭhānametaṃ bhikkhave anavakāso yaṃ parūpakkamena tathāgataṃ jīvitā voropeyya anupakkamena bhikkhave tathāgatā parinibbāyanti gacchatha tumhe bhikkhave yathāvihāraṃ arakkhiyā bhikkhave tathāgatāti (cūḷava 341) evametaṃ na parūpakkamena tesaṃ jīvitantarāyo atthi santi kho pana amanussā virūpā duddasikā bheravarupā pakkhino yesaṃ rūpaṃ disvā saddaṃ vā sutvā bodhisattamātu bhayaṃ vā santāso vā uppajjeyya tesaṃ nivāraṇatthāya  rakkhaṃ aggahesuṃ apica kho bodhisattassa puññatejena sañjātagāravā attano gāravacoditāpi te evamakaṃsu
kiṃ pana te antogabbhaṃ pavisitvā ṭhitā cattāro mahārājāno bodhisattamātuyā attānaṃ dassenti na dassentīti nahānamaṇḍanabhojanādisarīrakiccakāle na dassenti sirīgabbhaṃ pavisitvā varasayane nipannakāle pana dassenti tattha kiñcāpi amanussadassanaṃ nāma manussānaṃ sappaṭibhayaṃ hoti bodhisattamātā pana attano ceva puttassa ca puññānubhāvena te disvā na bhāyati pakatiantepurapālakesu viya assā tesu cittaṃ uppajjati
ti sabhāveneva sīlasampannā anuppanne kira buddhe manussā tāpasaparibbājakānaṃ santike vanditvā ukkuṭikaṃ nisīditvā sīlaṃ gaṇhanti bodhisattamātāpi kāladevilassa isino santike gaṇhāti bodhisatte pana kucchigate aññassa pādamūle nisīdituṃ nāma na sakkā samāsane nisīditvā gahitasīlampi avaññā kāraṇamattaṃ hoti tasmā sayameva sīlaṃ aggahesīti vuttaṃ hoti
ti  bodhisattassa pitaraṃ ādiṃ katvā kesuci manussesu purisādhippāyacittaṃ nuppajjati tañca kho bodhisatte gāravena na pahīnakilesatāya bodhisattamātu rūpaṃ pana sukusalāpi sippikā potthakammādīsupi kātuṃ na sakkonti taṃ disvā purisassa rāgo nuppajjatīti na sakkā vattuṃ sace pana taṃ rattacitto upasaṅkamitukāmo hoti pādā na vahanti dibbasaṅkhalikā viya bajjhanti tasmā anatikkamanīyātiādi vuttaṃ
nti pubbe kāmaguṇūpasaṃhitanti  purisādhippāyavasena vatthupaṭikkhepo kathito idha ārammaṇappaṭilābho dassito tadā kira deviyā evarūpo putto kucchismiṃ uppannoti sutvā samantato rājāno mahagghaābharaṇatūriyādivasena pañcadvārārammaṇavatthubhūtaṃ paṇṇākāraṃ pesenti bodhisattassa ca bodhisattamātuyā ca katakammassa ussannattā lābhasakkārassa pamāṇaparicchedo nāma natthi
ti yathā aññā itthiyo gabbhabhārena kilamanti hatthapādā uddhumātakādīni pāpuṇanti na evaṃ tassā koci kilamatho ahosi nti antokucchigataṃ kalalādikālaṃ atikkamitvā sañjātaaṅgapaccaṅgaṃ ahīnindriyabhāvaṃ upagataṃyeva passati kimatthaṃ passati sukhavāsatthaṃ yatheva hi mātā puttena saddhiṃ nisinnā vā nipannā vā hatthaṃ vā pādaṃ vā olambantaṃ ukkhipitvā saṇṭhapessāmīti sukhavāsatthaṃ puttaṃ oloketi evaṃ bodhisattamātāpi yaṃ taṃ mātu uṭṭhānagamanaparivattananisajjādīsu uṇhasītaloṇikatittakakaṭukāhāraajjhoharaṇakālesu ca gabbhassa dukkhaṃ uppajjati atthi nu kho me taṃ puttassāti sukhavāsatthaṃ bodhisattaṃ olokayamānā pallaṅkaṃ ābhujitvā nisinnaṃ bodhisattaṃ passati yathā hi aññe antokucchigatā pakkāsayaṃ ajjhottharitvā āmāsayaṃ ukkhipitvā  udarapaṭalaṃ piṭṭhito katvā piṭṭhikaṇṭakaṃ nissāya ukkuṭikā dvīsu muṭṭhīsu hanukaṃ ṭhapetvā deve vassante rukkhasusire makkaṭā viya nisīdanti na evaṃ bodhisatto bodhisatto pana piṭṭhikaṇṭakaṃ piṭṭhito katvā dhammāsane dhammakathiko viya pallaṅkaṃ ābhujitvā puratthābhimukho nisīdati pubbe katakammaṃ panassā vatthuṃ sodheti suddhe vatthumhi sukhumacchavilakkhaṇaṃ nibbattati  atha naṃ kucchigataṃ taco paṭicchādetuṃ na sakkoti olokentiyā bahi ṭhito viya paññāyati tamatthaṃ upamāya vibhāvento tiādimāha bodhisatto pana antokucchigato mātaraṃ na passati na hi antokucchiyaṃ cakkhuviññāṇaṃ uppajjati
 aparibhogaṃ na ca sakkā bodhisattamātaraṃ apanetvā aññaṃ aggamahesiṭṭhāne ṭhapetunti tattakaṃyeva bodhisattamātu āyuppamāṇaṃ hoti tasmā tadā kālaṃ karoti katarasmiṃ pana vaye kālaṃ karotīti majjhimavaye paṭhamavayasmiñhi sattānaṃ attabhāve chandarāgo balavā hoti tena tadā sañjātagabbhā itthī taṃ gabbhaṃ anurakkhituṃ na sakkonti gabbho bahvābādho hoti majjhimavayassa pana dve koṭṭhāse atikkamma tatiyakoṭṭhāse vatthuṃ visadaṃ hoti visade vatthumhi nibbattā dārakā arogā honti tasmā bodhisattamātāpi paṭhamavaye sampattiṃ anubhavitvā majjhimavayassa tatiyakoṭṭhāse vijāyitvā kālaṃ karoti
ti ettha vā-saddena vikappanavasena satta vā aṭṭha vā ekādasa vā dvādasa vāti evamādīnampi saṅgaho veditabbo tattha sattamāsajāto jīvati sītuṇhakkhamo pana na hoti aṭṭhamāsajāto na jīvati sesā jīvanti
ti ṭhitāva hutvā mahāmāyāpi devī upavijaññā ñātikulagharaṃ gamissāmīti rañño ārocesi rājā kapilavatthuto devadahanagaragāmimaggaṃ alaṅkārāpetvā deviṃ suvaṇṇasivikāya nisīdāpesi sakalanagaravāsino sakyā parivāretvā gandhamālādīhi pūjayamānā deviṃ gahetvā pāyiṃsu sā devadahanagarassa avidūre lumbinisālavanuyyānaṃ disvā uyyānavicaraṇatthāya cittaṃ uppādetvā rañño saññaṃ adāsi rājā uyyānaṃ paṭijaggāpetvā ārakkhaṃ  saṃvidahāpesi deviyā uyyānaṃ paviṭṭhamattāya kāyadubbalyaṃ  ahosi athassā maṅgalasālamūle sirīsayanaṃ paññāpetvā sāṇiyā parikkhipiṃsu sā  antosāṇiṃ pavisitvā sālasākhaṃ hatthena gahetvā aṭṭhāsi athassā tāvadeva gabbhavuṭṭhānaṃ ahosi
ti khīṇāsavā suddhāvāsabrahmāno paṭiggaṇhanti kathaṃ sūtivesaṃ gaṇhitvāti eke taṃ pana paṭikkhipitvā idaṃ vuttaṃ  tadā bodhisattamātā suvaṇṇakhacitaṃ vatthaṃ nivāsetvā macchakkhisadisaṃ dukūlapaṭaṃ yāva pādantāva pārupitvā aṭṭhāsi athassā sallahukaṃ gabbhavuṭṭhānaṃ ahosi dhammakaraṇato udakanikkhamanasadisaṃ atha te pakatibrahmaveseneva upasaṅkamitvā paṭhamaṃ suvaṇṇajālena paṭiggahesuṃ tesaṃ hatthato manussā dukūlacumbaṭakena paṭiggahesuṃ tena vuttaṃ  devā naṃ paṭhamaṃ paṭiggaṇhanti pacchā manussāti
ti cattāro mahārājāno ti ajinappaveṇiyā paṭiggahetvā ti mahātejo mahāyaso lakkhaṇasampannoti attho
ti yathā aññe sattā yonimagge laggantā bhaggavibhaggā nikkhamanti na evaṃ nikkhamati alaggo hutvā nikkhamatīti attho ti udakena ti yathā aññe sattā kammajavātehi uddhaṃpādā adhosirā yonimagge pakkhittā sataporisanarakapapātaṃ patantā viya tāḷacchiddena nikkaḍḍhiyamānā hatthī viya mahādukkhaṃ anubhavantā nānāasucimakkhitāva  nikkhamanti na evaṃ bodhisatto bodhisattañhi kammajavātā uddhaṃpādaṃ adhosiraṃ kātuṃ na sakkonti so dhammāsanato otaranto dhammakathiko viya nisseṇito otaranto puriso viya ca dve hatthe ca pāde ca pasāretvā ṭhitakova mātukucchisambhavena kenaci asucinā amakkhitova nikkhamati
ti udakavaṭṭiyo tāsu sītā suvaṇṇakaṭāhe patati uṇhā rajatakaṭāhe idañca pathavītale kenaci asucinā asammissaṃ tesaṃ pānīyaparibhojanīyaudakañceva aññehi asādhāraṇaṃ  kīḷanaudakañca dassetuṃ vuttaṃ aññassa pana suvaṇṇarajataghaṭehi āhariyamānaudakassa ceva haṃsavaṭṭakādipokkharaṇigatassa ca udakassa paricchedo natthi
ti  muhuttajāto pāḷiyaṃ pana mātukucchito nikkhantamatto viya dassito na pana evaṃ daṭṭhabbaṃ nikkhantamattañhi taṃ paṭhamaṃ brahmāno suvaṇṇajālena paṭiggaṇhiṃsu tesaṃ hatthato cattāro mahārājāno maṅgalasammatāya sukhasamphassāya ajinappaveṇiyā tesaṃ hatthato manussā dukūlacumbaṭakena manussānaṃ hatthato muccitvā pathaviyaṃ patiṭṭhito
ti dibbasetacchatte anudhāriyamāne ettha ca chattassa parivārāni khaggādīni  pañca rājakakudhabhaṇḍānipi āgatāneva pāḷiyaṃ pana rājagamane rājā viya chattameva vuttaṃ tesu chattameva paññāyati na chattaggāhakā tathā khagga-tālavaṇṭa-morahatthaka-vāḷabījani-uṇhīsamattāyeva paññāyanti na tesaṃ gāhakā sabbāni kira tāni adissamānarūpā devatā gaṇhiṃsu vuttampi cetaṃ 
anekasākhañca sahassamaṇḍalaṃ
chattaṃ marū dhārayumantalikkhe
suvaṇṇadaṇḍā vipatanti cāmarā
na dissare cāmarachattagāhakāti (su ni 693)
ti idaṃ sattapadavītihārūpari ṭhitassa viya sabbadisānuvilokanaṃ vuttaṃ na kho panevaṃ daṭṭhabbaṃ mahāsatto hi manussānaṃ hatthato muccitvā puratthimadisaṃ olokesi anekacakkavāḷasahassāni ekaṅgaṇāni ahesuṃ tattha devamanussā gandhamālādīhi pūjayamānā  mahāpurisa idha tumhehi sadisopi natthi kuto uttaritaroti āhaṃsu evaṃ catasso disā catasso anudisā heṭṭhā uparīti dasapi disā anuviloketvā attanā sadisaṃ adisvā ayaṃ uttarā disāti sattapadavītihārena agamāsīti evamettha attho daṭṭhabbo nti uttamaṃ ti  guṇehi sabbapaṭhamo itarāni dve padāni etasseva vevacanāni ti padadvayena imasmiṃ attabhāve pattabbaṃ arahattaṃ byākāsi
ettha  ca samehi pādehi pathaviyaṃ patiṭṭhānaṃ catuiddhipādapaṭilābhassa pubbanimittaṃ uttarābhimukhabhāvo mahājanaṃ ajjhottharitvā abhibhavitvā gamanassa pubbanimittaṃ  sattapadagamanaṃ sattabojjhaṅgaratanapaṭilābhassa pubbanimittaṃ dibbasetacchattadhāraṇaṃ vimutticchattapaṭilābhassa pubbanimittaṃ pañcarājakakudhabhaṇḍāni pañcahi vimuttīhi vimuccanassa pubbanimittaṃ disānuvilokanaṃ anāvaraṇañāṇapaṭilābhassa pubbanimittaṃ āsabhīvācābhāsanaṃ appaṭivattiyadhammacakkappavattanassa pubbanimittaṃ ayamantimā jātīti sīhanādo anupādisesāya nibbānadhātuyā parinibbānassa pubbanimittanti veditabbaṃ ime vārā pāḷiyaṃ āgatā sambahulavāro pana āgato āharitvā dīpetabbo
mahāpurisassa hi jātadivase dasasahassilokadhātu kampi dasasahassilokadhātumhi devatā ekacakkavāḷe sannipatiṃsu paṭhamaṃ devā paṭiggahiṃsu pacchā manussā tantibaddhā vīṇā cammabaddhā bheriyo ca kenaci avāditā sayameva vajjiṃsu manussānaṃ andubandhanādīni khaṇḍākhaṇḍaṃ bhijjiṃsu sabbarogā ambilena dhotatambamalaṃ viya vigacchiṃsu jaccandhā rūpāni passiṃsu jaccabadhirā saddaṃ suṇiṃsu pīṭhasappī javanasampannā ahesuṃ jātijaḷānampi eḷamūgānaṃ sati patiṭṭhāsi videse pakkhandanāvā supaṭṭanaṃ pāpuṇiṃsu ākāsaṭṭhakabhūmaṭṭhakaratanāni sakatejobhāsitāni ahesuṃ verino mettacittaṃ paṭilabhiṃsu avīcimhi aggi nibbāyi lokantare āloko udapādi nadīsu jalaṃ na pavatti mahāsamuddesu madhurasadisaṃ udakaṃ ahosi vāto na vāyi ākāsapabbatarukkhagatā sakuṇā bhassitvā pathavīgatā  ahesuṃ cando atiroci sūriyo na uṇho na sītalo nimmalo utusampanno ahosi devatā attano attano vimānadvāre ṭhatvā apphoṭanaseḷanacelukkhepādīhi mahākīḷaṃ kīḷiṃsu cātuddīpikamahāmegho vassi mahājanaṃ neva khudā na pipāsā pīḷesi dvārakavāṭāni sayameva vivariṃsu pupphūpagaphalūpagā rukkhā pupphaphalāni gaṇhiṃsu dasasahassilokadhātu ekaddhajamālā ahosīti
tatrāpissa  dasasahassilokadhātukampo sabbaññutañāṇapaṭilābhassa pubbanimittaṃ devatānaṃ ekacakkavāḷe sannipāto dhammacakkappavattanakāle ekappahārena sannipatitvā dhammapaṭiggaṇhanassa pubbanimittaṃ paṭhamaṃ devatānaṃ  paṭiggahaṇaṃ catunnaṃ rūpāvacarajjhānānaṃ paṭilābhassa pubbanimittaṃ pacchā manussānaṃ paṭiggahaṇaṃ catunnaṃ arūpajjhānānaṃ paṭilābhassa pubbanimittaṃ tantibaddhavīṇānaṃ sayaṃ vajjanaṃ anupubbavihārapaṭilābhassa pubbanimittaṃ cammabaddhabherīnaṃ vajjanaṃ mahatiyā dhammabheriyā anussāvanassa pubbanimittaṃ andubandhanādīnaṃ chedo asmimānasamucchedassa pubbanimittaṃ sabbarogavigamo sabbakilesavigamassa pubbanimittaṃ jaccandhānaṃ rūpadassanaṃ dibbacakkhupaṭilābhassa pubbanimittaṃ jaccabadhirānaṃ saddassavanaṃ dibbasotadhātupaṭilābhassa pubbanimittaṃ  pīṭhasappīnaṃ javanasampadā catuiddhipādādhigamassa pubbanimittaṃ jaḷānaṃ satipatiṭṭhānaṃ catusatipaṭṭhānapaṭilābhassa pubbanimittaṃ videsapakkhandanāvānaṃ supaṭṭanasampāpuṇanaṃ catupaṭisambhidādhigamassa pubbanimittaṃ ratanānaṃ sakatejobhāsitattaṃ yaṃ lokassa dhammobhāsaṃ dassessati tassa pubbanimittaṃ
verīnaṃ mettacittapaṭilābho catubrahmavihārapaṭilābhassa pubbanimittaṃ avīcimhi agginibbānaṃ ekādasaagginibbānassa pubbanimittaṃ lokantarāloko avijjandhakāraṃ vidhamitvā ñāṇālokadassanassa pubbanimittaṃ mahāsamuddassa madhuratā nibbānarasena ekarasabhāvassa pubbanimittaṃ vātassa avāyanaṃ dvāsaṭṭhidiṭṭhigatabhindanassa pubbanimittaṃ sakuṇānaṃ pathavīgamanaṃ mahājanassa ovādaṃ sutvā pāṇehi saraṇagamanassa pubbanimittaṃ candassa ativirocanaṃ bahujanakantatāya pubbanimittaṃ sūriyassa uṇhasītavivajjanautusukhatā kāyikacetasikasukhuppattiyā pubbanimittaṃ devatānaṃ vimānadvāresu apphoṭanādīhi kīḷanaṃ buddhabhāvaṃ patvā udānaṃ udānassa pubbanimittaṃ cātuddīpikamahāmeghavassanaṃ mahato dhammameghavassanassa pubbanimittaṃ khudāpīḷanassa abhāvo kāyagatāsatiamatapaṭilābhassa pubbanimittaṃ pipāsāpīḷanassa abhāvo vimuttisukhena sukhitabhāvassa pubbanimittaṃ dvārakavāṭānaṃ sayameva vivaraṇaṃ aṭṭhaṅgikamaggadvāravivaraṇassa pubbanimittaṃ rukkhānaṃ pupphaphalagahaṇaṃ vimuttipupphehi pupphitassa ca sāmaññaphalabhārabharitabhāvassa ca pubbanimittaṃ dasasahassilokadhātuyā  ekaddhajamālatā ariyaddhajamālāmālitāya pubbanimittanti veditabbaṃ ayaṃ sambahulavāro nāma
ettha  pañhe pucchanti  yadā mahāpuriso pathaviyaṃ patiṭṭhahitvā uttarābhimukho gantvā āsabhiṃ vācaṃ bhāsati tadā kiṃ pathaviyā gato  udāhu ākāsena dissamāno gato udāhu adissamāno acelako gato udāhu alaṅkatappaṭiyatto daharo hutvā gato udāhu mahallako pacchāpi kiṃ tādisova ahosi udāhu puna bāladārakoti ayaṃ pana pañho heṭṭhā lohapāsāde saṅghasannipāte tipiṭakacūḷābhayattherena vissajjitova thero kirettha niyati pubbekatakamma-issaranimmānavādavasena taṃ taṃ bahuṃ vatvā avasāne evaṃ byākāsi  mahāpuriso pathaviyaṃ gato mahājanassa pana ākāse gacchanto viya ahosi dissamāno gato mahājanassa pana adissamāno viya ahosi acelako gato mahājanassa pana alaṅkatappaṭiyattova upaṭṭhāsi daharova gato mahājanassa pana soḷasavassuddesiko viya ahosi pacchā pana bāladārakova ahosi na tādisoti evaṃ vutte parisā cassa buddhena viya hutvā bho therena pañho kathitoti attamanā ahosi lokantarikavāro vuttanayo eva
ti pākaṭā hutvā yathā hi sāvakā nahānamukhadhovanakhādanapivanādikāle anokāsagate atītasaṅkhāre  nippadese sammasituṃ na sakkonti okāsapattayeva sammasanti na evaṃ buddhā buddhā hi sattadivasabbhantare vavatthitasaṅkhāre ādito paṭṭhāya sammasitvā tilakkhaṇaṃ āropetvāva vissajjenti tesaṃ avipassitadhammo nāma natthi tasmā viditāti āha sesaṃ sabbattha uttānamevāti



nti bākulasuttaṃ tattha ti yathā dvāvīsati dvattiṃsātiādimhi vattabbe bāvīsati bāttiṃsātiādīni vuccanti evameva dvikuloti vattabbe bākuloti vuttaṃ tassa hi therassa dve kulāni ahesuṃ so kira devaloko cavitvā kosambinagare nāma  mahāseṭṭhikule nibbatto tamenaṃ pañcame divase sīsaṃ nhāpetvā gaṅgākīḷaṃ akaṃsu dhātiyā dārakaṃ udake nimujjanummujjanavasena kīḷāpentiyā eko maccho dārakaṃ disvā bhakkho me ayanti maññamāno mukhaṃ vivaritvā upagato dhātī dārakaṃ  chaḍḍetvā palātā maccho taṃ gili puññavā satto dukkhaṃ na pāpuṇi sayanagabbhaṃ pavisitvā nipanno viya ahosi maccho dārakassa tejena tattakapallaṃ gilitvā dayhamāno viya vegena tiṃsayojanamaggaṃ gantvā bārāṇasinagaravāsino macchabandhassa jālaṃ pāvisi mahāmacchā nāma jālabaddhā pahariyamānā maranti ayaṃ pana dārakassa tejena jālato nīhaṭamattova mato macchabandhā ca mahantaṃ macchaṃ labhitvā phāletvā vikkiṇanti taṃ pana dārakassa ānubhāvena aphāletvā sakalameva kājena haritvā sahassena demāti vadantā nagare vicariṃsu koci na gaṇhāti
tasmiṃ pana nagare aputtakaṃ asītikoṭivibhavaṃ seṭṭhikulaṃ atthi tassa dvāramūlaṃ patvā kiṃ gahetvā dethāti vuttā kahāpaṇanti āhaṃsu tehi kahāpaṇaṃ datvā gahito seṭṭhibhariyāpi aññesu divasesu macche na kelāyati taṃ divasaṃ pana macchaṃ phalake ṭhapetvā sayameva phālesi macchañca nāma kucchito phālenti sā pana piṭṭhito phālentī macchakucchiyaṃ suvaṇṇavaṇṇaṃ dārakaṃ disvā  macchakucchiyaṃ me putto laddhoti nādaṃ naditvā dārakaṃ ādāya sāmikassa santikaṃ agamāsi seṭṭhi tāvadeva bheriṃ carāpetvā dārakaṃ ādāya rañño santikaṃ gantvā  macchakucchiyaṃ me deva dārako laddho kiṃ karomīti āha puññavā esa yo macchakucchiyaṃ arogo vasi posehi nanti
assosi  kho itaraṃ kulaṃ  bārāṇasiyaṃ kira ekaṃ seṭṭhikulaṃ macchakucchiyaṃ dārakaṃ labhatīti te tattha agamaṃsu athassa mātā dārakaṃ alaṅkaritvā kīḷāpiyamānaṃ disvāva manāpo vatāyaṃ  dārakoti gantvā pavatiṃ ācikkhi itarā mayhaṃ puttotiādimāha kahaṃ te laddhoti macchakucchiyanti no tuyhaṃ putto mayhaṃ puttoti kahaṃ te laddhoti mayā dasamāse kucchiyā dhārito atha naṃ nadiyā kīḷāpiyamānaṃ  maccho gilīti tuyhaṃ putto aññena macchena gilito bhavissati ayaṃ pana mayā macchakucchiyaṃ laddhoti ubhopi rājakulaṃ agamaṃsu rājā āha  ayaṃ dasa māse kucchiyā dhāritattā amātā kātuṃ na sakkā macchaṃ gaṇhantāpi vakkayakanādīni bahi katvā gaṇhantā nāma natthīti macchakucchiyaṃ laddhattā ayampi amātā kātuṃ na sakkā dārako ubhinnampi kulānaṃ dāyādo hotu ubhopi naṃ jaggathāti ubhopi jaggiṃsu
viññutaṃ pattassa dvīsupi nagaresu pāsādaṃ kāretvā nāṭakāni paccupaṭṭhāpesuṃ ekekasmiṃ nagare cattāro cattāro māse vasati ekasmiṃ nagare cattāro māse vuṭṭhassa saṅghāṭanāvāya maṇḍapaṃ kāretvā tattha naṃ saddhiṃ nāṭakāhi āropenti so sampattiṃ anubhavamāno itaraṃ nagaraṃ gacchati taṃnagaravāsino nāṭakāni upaḍḍhamaggaṃ agamaṃsu te paccuggantvā taṃ parivāretvā attano pāsādaṃ nayanti itarāni nāṭakāni nivattitvā attano nagarameva gacchanti tattha cattāro māse vasitvā teneva niyāmena puna itaraṃ nagaraṃ gacchati evamassa sampattiṃ anubhavantassa asīti vassāni paripuṇṇāni
atha bhagavā cārikaṃ caramāno bārāṇasiṃ patto so bhagavato santike dhammaṃ sutvā paṭiladdhasaddho pabbajito pabbajitvā sattāhameva puthujjano ahosi aṭṭhame pana so  saha paṭisambhidāhi arahattaṃ pāpuṇīti evamassa dve kulāni ahesuṃ tasmā ti saṅkhaṃ agamāsīti
ti pubbe gihikāle sahāyo ayampi dīghāyukova theraṃ pabbajitaṃ passituṃ gacchanto asītime vasse gato ti bālo naggasamaṇako bālapucchaṃ pucchati na sāsanavacanaṃ idāni therena dinnanaye ṭhito ti pucchi
tiādīni  padāni sabbavāresu dhammasaṅgāhakattherehi niyametvā ṭhapitāni tattha saññā uppannamattāva vitakko kammapathabhedakoti  thero panāha  kasmā visuṃ karotha ubhayampetaṃ kammapathabhedakamevāti
nti vassāvāsikaṃ cīvaraṃ ti pipphalakena ti sūciṃ gahetvā sibbitabhāvaṃ na sarāmīti attho nti kathinacīvaraṃ kathinacīvarampi hi vassāvāsikagatikameva tasmā tattha sibbitā nābhijānāmīti āha
ettakaṃ panassa kālaṃ gahapaticīvaraṃ asādiyantassa chindanasibbanādīni akarontassa kuto cīvaraṃ uppajjatīti dvīhi nagarehi thero hi mahāyasassī tassa puttadhītaro nattapanattakā sukhumasāṭakehi cīvarāni kāretvā rajāpetvā samugge pakkhipitvā pahiṇanti therassa nhānakāle nhānakoṭṭhake ṭhapenti thero tāni nivāseti ceva pārupati ca purāṇacīvarāni  sampattapabbajitānaṃ deti thero tāni nivāsetvā ca pārupitvā ca navakammaṃ na karoti kiñci āyūhanakammaṃ natthi phalasamāpattiṃ appetvā appetvā nisīdati catūsu māsesu pattesu lomakiliṭṭhāni honti athassa puna teneva niyāmena pahiṇitvā denti aḍḍhamāse aḍḍhamāse parivattatītipi vadantiyeva
anacchariyañcetaṃ therassa mahāpuññassa mahābhiññassa satasahassakappe pūritapāramissa asokadhammarañño kulūpako nigrodhatthero divasassa nikkhattuṃ cīvaraṃ parivattesi tassa hi ticīvaraṃ hatthikkhandhe ṭhapetvā pañcahi ca gandhasamuggasatehi pañcahi ca mālāsamuggasatehi saddhiṃ pātova āhariyittha tathā divā ceva sāyañca rājā kira divasassa nikkhattuṃ sāṭake parivattento therassa cīvaraṃ nītanti pucchitvā āma nītanti sutvāva parivattesi theropi na bhaṇḍikaṃ bandhitvā ṭhapesi sampattasabrahmacārīnaṃ adāsi tadā kira jambudīpe bhikkhusaṅghassa yebhuyyena nigrodhasseva santakaṃ cīvaraṃ ahosi
ti kiṃ pana cittassa anuppādanaṃ bhāriyaṃ uppannassa pahānanti cittaṃ nāma lahukaparivattaṃ tasmā anuppādanaṃ bhāriyaṃ  uppannassa pahānampi bhāriyameva  ti mahāsakuludāyisutte (ma ni 2237) indakhīlato paṭṭhāya  antaragharaṃ nāma idha nimbodakapatanaṭṭhānaṃ adhippetaṃ kuto panassa bhikkhā uppajjitthāti thero dvīsu nagaresu abhiññāto gehadvāraṃ āgatassevassa pattaṃ gahetvā nānārasabhojanassa pūretvā denti so laddhaṭṭhānato nivattati bhattakiccakaraṇaṭṭhānaṃ panassa nibaddhameva ahosi ti therena kira rūpe nimittaṃ gahetvā mātugāmo na olokitapubbo nti mātugāmassa chappañcavācāhi dhammaṃ desetuṃ vaṭṭati pañhaṃ puṭṭhena gāthāsahassampi vattuṃ vaṭṭatiyeva thero pana kappiyameva na akāsi yebhuyyena hi kulūpakatherānametaṃ kammaṃ hoti nti bhikkhuniupassayaṃ taṃ pana gilānapucchakena gantuṃ vaṭṭati thero pana kappiyameva na akāsi esa nayo sabbattha ti kosambacuṇṇādinā ti sarīrasambāhanakamme ti payojayitā nti gāviṃ thane gahetvā ekaṃ khīrabinduṃ dūhanakālamattampi
kena pana kāraṇena thero nirābādho ahosi padumuttare kira bhagavati satasahassabhikkhuparivāre  cārikaṃ caramāne himavati visarukkhā pupphiṃsu bhikkhusatasahassānampi tiṇapupphakarogo uppajjati thero tasmiṃ samaye iddhimā tāpaso hoti so ākāsena gacchanto bhikkhusaṅghaṃ disvā otaritvā rogaṃ pucchitvā himavantato osadhaṃ āharitvā adāsi upasiṅghanamatteneva rogo vūpasami kassapasammāsambuddhakālepi paṭhamavappadivase vappaṃ ṭhapetvā bhikkhusaṅghassa paribhogaṃ aggisālañceva vaccakuṭiñca kāretvā bhikkhusaṅghassa bhesajjavattaṃ nibandhi iminā kammena nirābādho ahosi ukkaṭṭhanesajjiko panesa ukkaṭṭhāraññako ca tasmā nābhijānāmi apassenakaṃ apassayitātiādimāha
ti sakileso ti anupasampannassa aññaṃ byākātuṃ na vaṭṭati thero kasmā byākāsi na thero ahaṃ arahāti āha aññā udapādīti panāha apica thero arahāti pākaṭo tasmā evamāha
nti  thero sayaṃ neva pabbājesi na upasampādesi aññehi pana bhikkhūhi evaṃ kārāpesi ti kuñcikaṃ gahetvā
ti ahaṃ dharamānopi na aññassa bhikkhussa bhāro ahosiṃ parinibbutassāpi me sarīraṃ bhikkhusaṅghassa palibodho mā ahosīti tejodhātuṃ samāpajjitvā parinibbāyi sarīrato jālā uṭṭhahi chavimaṃsalohitaṃ sappi viya jhāyamānaṃ parikkhayaṃ gataṃ sumanamakulasadisā  dhātuyova avasesiṃsu sesaṃ sabbattha pākaṭameva idaṃ pana suttaṃ dutiyasaṅgahe saṅgītanti



nti dantabhūmisuttaṃ tattha nti tasseva veḷuvanassa ekasmiṃ vivittaṭṭhāne padhānakammikānaṃ bhikkhūnaṃ atthāya katasenāsane ti bimbisārassa putto orasako
ti labheyya nti evaṃ paṭipanno samāpattiṃ nāma labhati jhānaṃ nāma labhatīti idaṃ mayā sutanti vadati ti kāyakilamatho ti sveva kilamatho vutto ti attano ajānanakoṭṭhāseyeva tiṭṭheyyāsīti
ti cittekaggataṃ nāma evaṃ labhati samāpattiṃ evaṃ nibbattetīti appanāupacāraṃ pāpetvā ekakasiṇaparikammaṃ kathesi ti pakāsetvā
nti kāmato nissaṭaguṇena ñātabbaṃ kāmato nissaṭaguṇe ṭhitena puggalena ekaggaṃ nāma jānitabbanti adhippāyenetaṃ vuttaṃ  sesāni tasseva vevacanāni ti duvidhepi kāme bhuñjamāno
ti ettha adantahatthidammādayo viya cittekaggarahitā puggalā daṭṭhabbā dantahatthiādayo viya cittekaggasampannā yathā adantahatthidammādayo kūṭākāraṃ akatvā dhuraṃ achaḍḍetvā dantagamanaṃ vā gantuṃ dantehi vā pattabbaṃ bhūmiṃ pāpuṇituṃ na sakkonti evameva cittekaggarahitā sampannacittekaggehi nibbattitaguṇaṃ vā nibbattetuṃ pattabhūmiṃ vā pāpuṇituṃ na sakkonti
ti hatthena hatthaṃ gahetvā
nti  passitabbayuttakaṃ ti āvarito ti nivārito ti onaddho
nti hatthipadopame (ma ni 1288 ādayo) nāgavanacarako puriso nāgavanikoti vutto idha hatthisikkhāya kusalo hatthiṃ gahetuṃ samattho ti disvā ti etasmiṃ pavattagedhā nti dhāvanasaṅkappānaṃ ti ettha yadā nāgo itthipurisehi kumārakumārikāhi soṇḍādīsu  gahetvā upakeḷayamāno vikāraṃ na karoti sukhāyati tadānena manussakantāni sīlāni samādinnāni nāma honti
ti tāta rājā te pasanno maṅgalahatthiṭṭhāneva ṭhapessati rājārahāni bhojanādīni labhissasīti evarūpī nāgehi piyāpitabbā kathā ti taṃ pemanīyakathaṃ sotukāmo hoti nti tiṇaghāsañceva udakañca nti ghāsitabbaṃ tiṇaṃ khāditabbanti attho
ti ḍiṇḍimo ti nihitasabbavaṅkadoso ceva apanītakasāvo ca ti aṅgasamo hoti
nti  pañcakāmaguṇanissitasīlānaṃ ti aṭṭhaṅgikamaggassa
ti rañño mahallako nāgo adantamaraṇaṃ mato kālaṃ kato hoti adantamaraṇaṃ kālaṃkiriyaṃ nāma kariyatīti ayamettha attho esa nayo sabbattha sesaṃ uttānamevāti



nti bhūmijasuttaṃ tattha ti ayaṃ thero jayasenarājakumārassa mātulo ti kālena āsaṃ kālena anāsaṃ ti pakatipavattāya bhikkhāya attano niṭṭhitabhattatopi bhattena parivisi sesaṃ sabbattha uttānamevāti



nti anuruddhasuttaṃ tattha ti tassa upāsakassa aphāsukakālo ahosi tadā upasaṅkamitvā evamāhaṃsu nti avirādhitaṃ ti appamāṇāti vā mahaggatāti vā jhānameva cittekaggatāyeva evaṃ vuccatīti imaṃ sandhāya evamāha
ti ekarukkhamūlapamāṇaṭṭhānaṃ kasiṇanimittena ottharitvā tasmiṃ kasiṇanimitte mahaggatajjhānaṃ pharitvā adhimuccitvā viharati mahaggatanti panassa ābhogo natthi kevalaṃ mahaggatajjhānapavattivasena panetaṃ vuttaṃ esa nayo sabbattha ti iminā kāraṇena ettha hi appamāṇāti vuttānaṃ brahmavihārānaṃ nimittaṃ na vaḍḍhati ugghāṭanaṃ na jāyati tāni jhānāni abhiññānaṃ vā nirodhassa vā pādakāni na honti vipassanāpādakāni pana vaṭṭapādakāni bhavokkamanāni ca honti mahaggatāti vuttānaṃ pana kasiṇajjhānānaṃ nimittaṃ vaḍḍhati ugghāṭanaṃ jāyati samatikkamā honti abhiññāpādakāni  nirodhapādakāni vaṭṭapādakāni bhavokkamanāni ca honti evamime dhammā nānatthā appamāṇā mahaggatāti evaṃ nānābyañjanā ca
 idāni mahaggatasamāpattito nīharitvā bhavūpapattikāraṇaṃ dassento tiādimāha ti pharitvā jānantassa ayamābhogo atthi parittābhesu pana devesu nibbattikāraṇaṃ jhānaṃ bhāvento evaṃ vutto esa nayo sabbattha parittābhā siyā saṃkiliṭṭhābhā honti siyā parisuddhābhā appamāṇābhā siyā saṃkiliṭṭhābhā honti siyā parisuddhābhā kathaṃ suppamatte vā sarāvamatte vā kasiṇaparikammaṃ katvā samāpattiṃ nibbattetvā pañcahākārehi āciṇṇavasibhāvo paccanīkadhammānaṃ suṭṭhu aparisodhitattā dubbalameva samāpattiṃ vaḷañjitvā appaguṇajjhāne ṭhito kālaṃ katvā parittābhesu nibbattati vaṇṇo panassa paritto ceva hoti saṃkiliṭṭho ca pañcahi panākārehi āciṇṇavasibhāvo paccanīkadhammānaṃ suṭṭhu parisodhitattā suvisuddhaṃ samāpattiṃ vaḷañjitvā paguṇajjhāne ṭhito kālaṃ katvā parittābhesu nibbattati vaṇṇo  panassa paritto ceva hoti parisuddho ca evaṃ parittābhā siyā saṃkiliṭṭhābhā honti siyā parisuddhābhā kasiṇe pana vipulaparikammaṃ katvā samāpattiṃ nibbattetvā pañcahākārehi āciṇṇavasibhāvoti sabbaṃ purimasadisameva veditabbaṃ evaṃ appamāṇābhā siyā saṃkiliṭṭhābhā honti siyā parisuddhābhāti
nti  sarīravaṇṇassa nānattaṃ nti āloke nānattaṃ na paññāyati nti  dīgharassaaṇuthūlavasena acciyā nānattaṃ
ti uyyānavimānakapparukkhanadītīrapokkharaṇītīresu yattha yattha ti vasanti ti ramanti na ukkaṇṭhanti ti yāgubhattatelaphāṇitamacchamaṃsakājesu yena kenaci kājena kācenātipi pāṭho ayameva attho ti pacchiyā ti sappimadhuphāṇitādīnaṃ sulabhaṭṭhānato loṇapūtimacchādīnaṃ ussannaṭṭhānaṃ nītā pubbe amhākaṃ vasanaṭṭhānaṃ phāsukaṃ tattha sukhaṃ vasimhā idha loṇaṃ vā no bādhati pūtimacchagandho vā sīsarogaṃ uppādetīti evaṃ cittaṃ anuppādetvā tattha tattheva ramanti
ti ābhāsampannā ti tassā bhavūpapattiyā aṅgena bhavūpapattikāraṇenāti attho idāni taṃ kāraṇaṃ pucchanto tiādimāha
nti kāyālasiyabhāvo ti jalato
ti thero kira pāramiyo pūrento isipabbajjaṃ pabbajitvā samāpattiṃ nibbattetvā nirantaraṃ tīṇi attabhāvasatāni brahmaloke paṭilabhi taṃ sandhāyetaṃ āha vuttampi cetaṃ 
avokiṇṇaṃ  tīṇi sataṃ yaṃ pabbajiṃ isipabbajjaṃ
asaṅkhataṃ gavesanto pubbe sañcaritaṃ mamanti
sesaṃ sabbattha uttānamevāti



nti upakkilesasuttaṃ tattha ti neva bhedādhippāyena na piyakamyatāya atha khvāssa etadahosi  ime bhikkhū  mama vacanaṃ gahetvā na oramissanti buddhā ca nāma hitānukampakā addhā nesaṃ bhagavā ekaṃ kāraṇaṃ kathessati taṃ sutvā ete oramissanti tato tesaṃ phāsuvihāro bhavissatīti tasmā etaṃ idha bhantetiādivacanamavoca ntiādīsu akatthāti pāṭhasesaṃ gahetvā mā bhaṇḍanaṃ akatthāti evaṃ attho daṭṭhabbo ti so kira bhikkhu bhagavato atthakāmo ayaṃ kirassa adhippāyo  ime bhikkhū kodhābhibhūtā satthu vacanaṃ na gaṇhanti mā bhagavā ete ovadanto kilamīti tasmā evamāha
ti na kevalaṃ pāvisi yenapi janena na diṭṭho so maṃ passatūtipi adhiṭṭhāsi kimatthaṃ adhiṭṭhāsīti tesaṃ bhikkhūnaṃ damanatthaṃ bhagavā hi tadā piṇḍapātappaṭikkanto puthusaddo samajanotiādigāthā bhāsitvā kosambito bālakaloṇakāragāmaṃ gato tato pācīnavaṃsadāyaṃ tato pālileyyakavanasaṇḍaṃ gantvā pālileyyahatthināgena upaṭṭhahiyamāno temāsaṃ vasi nagaravāsinopi  satthā vihāraṃ gato gacchāma dhammassavanāyāti gandhapupphahatthā vihāraṃ gantvā kahaṃ bhante satthāti pucchiṃsu kahaṃ tumhe satthāraṃ dakkhatha satthā ime bhikkhū samagge  karissāmīti āgato samagge kātuṃ asakkonto nikkhamitvā gatoti mayaṃ satampi sahassampi datvā satthāraṃ ānetuṃ na sakkoma so no ayācito sayameva āgato mayaṃ ime bhikkhū nissāya satthu sammukhā dhammakathaṃ sotuṃ na labhimhā ime satthāraṃ uddissa pabbajitā tasmimpi sāmaggiṃ karonte samaggā na jātā kassāññassa vacanaṃ karissanti alaṃ na imesaṃ bhikkhā dātabbāti sakalanagare daṇḍaṃ ṭhapayiṃsu te punadivase sakalanagaraṃ piṇḍāya caritvā kaṭacchumattampi bhikkhaṃ alabhitvā vihāraṃ āgamaṃsu upāsakāpi te puna āhaṃsu  yāva satthāraṃ na khamāpetha tāva vo tameva daṇḍakammanti te satthāraṃ khamāpessāmāti bhagavati sāvatthiyaṃ anuppatte  tattha agamaṃsu satthā tesaṃ aṭṭhārasa bhedakaravatthūni desesīti ayamettha pāḷimuttakakathā
 idāni tiādigāthāsu puthu mahāsaddo assāti ti samāno ekasadiso jano sabbovāyaṃ bhaṇḍanakārakajano  samantato saddaniccharaṇena puthusaddo ceva sadiso cāti vuttaṃ hoti ti tatra koci ekopi ahaṃ bāloti na maññati sabbepi paṇḍitamāninoyeva nti koci ekopi ahaṃ bāloti na ca maññi bhiyyo ca saṅghasmiṃ bhijjamāne aññampi ekaṃ mayhaṃ kāraṇā saṅgho bhijjatīti idaṃ kāraṇaṃ na maññīti attho
ti muṭṭhassatino ti rākārassa rassādeso kato vācāgocarāva  na satipaṭṭhānagocarā bhāṇino ca kathaṃ bhāṇino  yāva mukhaṃ pasāretuṃ icchanti tāva pasāretvā bhāṇino ekopi saṅghagāravena mukhasaṅkocanaṃ na karotīti attho ti yena kalahena imaṃ nillajjabhāvaṃ nītā  na taṃ jānanti evaṃ sādīnavo ayanti
ti taṃ akkocchi mantiādikaṃ ākāraṃ ye upanayhanti ti porāṇo
ti paṇḍite ṭhapetvā tato aññe bhaṇḍanakārakā pare nāma te ettha saṅghamajjhe kalahaṃ karontā mayaṃ yamāmase upayamāma nassāma satataṃ samitaṃ maccusantikaṃ gacchāmāti na jānanti ti ye ca tattha paṇḍitā mayaṃ maccuno samīpaṃ gacchāmāti vijānanti ti evañhi te jānantā yonisomanasikāraṃ uppādetvā medhagānaṃ kalahānaṃ vūpasamāya paṭipajjanti
ti ayaṃ gāthā jātake (jā 1916) āgatā brahmadattañca dīghāvukumārañca sandhāya  vuttā ayañhettha attho  tesampi tathā pavattaverānaṃ hoti saṅgati kasmā  tumhākaṃ na hoti yesaṃ vo neva mātāpitūnaṃ aṭṭhīni chinnāni na pāṇā haṭā na gavāssadhanāni haṭānīti
tiādigāthā paṇḍitasahāyassa ca bālasahāyassa ca vaṇṇāvaṇṇadīpanatthaṃ vuttā ti pākaṭaparissaye ca paṭicchannaparissaye ca abhibhavitvā tena saddhiṃ attamano satimā careyyāti
nti yathā attano vijitaraṭṭhaṃ mahājanakarājā ca arindamamahārājā ca pahāya ekakā vicariṃsu evaṃ vicareyyāti attho ti mātaṅgo araññe nāgova ti hatthi vuccati ti mahantādhivacanametaṃ yathā hi mātuposako mātaṅganāgo araññe eko cari na ca pāpāni akāsi yathā ca pālileyyako evaṃ eko care na ca pāpāni kayirāti vuttaṃ hoti
ti upāligahapatissa bhogagāmo ti kasmā upasaṅkami gaṇe kirassa ādīnavaṃ disvā ekavihāriṃ bhikkhuṃ passitukāmatā udapādi tasmā sītādīhi pīḷito uṇhādīni patthayamāno viya upasaṅkami ti ekībhāve ānisaṃsappaṭisaṃyuttāya yena  pācīnavaṃsadāyo tattha kasmā upasaṅkami kalahakārake kirassa diṭṭhādīnavattā samaggavāsino bhikkhū passitukāmatā udapādi tasmā sītādīhi pīḷito uṇhādīni patthayamāno viya tattha upasaṅkami tiādi vuttanayameva
ti pacchimapucchāya lokuttaradhammaṃ puccheyya so pana therānaṃ natthi tasmā taṃ pucchituṃ na yuttanti parikammobhāsaṃ pucchati ti parikammobhāsaṃ sañjānāma nti dibbacakkhunā rūpadassanañca sañjānāma ti tañca kāraṇaṃ na jānāma yena no obhāso ca rūpadassanañca antaradhāyati
nti taṃ vo kāraṇaṃ jānitabbaṃ nti anuruddhā tumhe kiṃ na āḷulessanti ahampi imehi ekādasahi upakkilesehi  āḷulitapubboti dassetuṃ imaṃ desanaṃ  ārabhi tiādīsu mahāsattassa ālokaṃ vaḍḍhetvā dibbacakkhunā nānāvidhāni rūpāni disvā idaṃ kho kinti vicikicchā udapādi ti parikammasamādhi cavi ti parikammobhāsopi antaradhāyi dibbacakkhunāpi rūpaṃ na passi ti rūpāni passato vicikicchā uppajjati idāni kiñci na manasikarissāmīti amanasikāro udapādi
nti  kiñci amanasikarontassa thinamiddhaṃ udapādi
nti himavantābhimukhaṃ ālokaṃ vaḍḍhetvā dānavarakkhasaajagarādayo addasa athassa chambhitattaṃ udapādi
nti mayā diṭṭhabhayaṃ pakatiyā olokiyamānaṃ natthi adiṭṭhe kiṃ nāma bhayanti cintayato uppilāvitattaṃ udapādi ti ekapayogeneva pañca nidhikumbhiyopi passeyya
nti mayā vīriyaṃ gāḷhaṃ paggahitaṃ tena me uppilaṃ uppannanti vīriyaṃ sithilamakāsi tato kāyadaratho kāyaduṭṭhullaṃ kāyālasiyaṃ udapādi
nti mama vīriyaṃ sithilaṃ karoto duṭṭhullaṃ uppannanti puna vīriyaṃ paggaṇhato accāraddhavīriyaṃ udapādi ti mareyya
nti mama vīriyaṃ paggaṇhato evaṃ jātanti puna vīriyaṃ sithilaṃ karoto atilīnavīriyaṃ udapādi
ti devalokābhimukhaṃ ālokaṃ vaḍḍhetvā devasaṅghaṃ passato taṇhā udapādi
ti mayhaṃ ekajātikaṃ rūpaṃ manasikarontassa abhijappā uppannā nānāvidharūpaṃ  manasi karissāmīti kālena devalokābhimukhaṃ kālena manussalokābhimukhaṃ vaḍḍhetvā nānāvidhāni rūpāni manasikaroto nānattasaññā udapādi
nti mayhaṃ nānāvidhāni rūpāni manasikarontassa nānattasaññā udapādi iṭṭhaṃ vā aniṭṭhaṃ  vā ekajātikameva manasi karissāmīti tathā manasikaroto atinijjhāyitattaṃ rūpānaṃ udapādi
ti parikammobhāsameva manasi karomi ti dibbacakkhunā rūpāni na passāmi ti dibbacakkhunā visayarūpameva manasi karomi
nti parittakaṭṭhāne obhāsaṃ ti parittakaṭṭhāne rūpāni vipariyāyena dutiyavāro veditabbo ti parittako parikammobhāso obhāsaparittatañhi sandhāya idha parikammasamādhi parittoti vutto ti tasmiṃ samaye dibbacakkhupi parittakaṃ hoti appamāṇavārepi eseva nayo
nti pañcakanaye dutiyajjhānasamādhiṃ nti catukkanayepi pañcakanayepi jhānattayasamādhiṃ nti dukatikajjhānasamādhiṃ nti dukajjhānasamādhiṃ nti tikacatukkajjhānasamādhiṃ nti catukkanaye catutthajjhānasamādhiṃ pañcakanaye pañcamajjhānasamādhiṃ
kadā pana bhagavā imaṃ tividhaṃ samādhiṃ bhāveti mahābodhimūle nisinno pacchimayāme bhagavato hi paṭhamamaggo paṭhamajjhāniko ahosi dutiyādayo dutiyatatiyacatutthajjhānikā  pañcakanaye pañcamajjhānassa maggo natthīti so lokiyo ahosīti lokiyalokuttaramissakaṃ sandhāyetaṃ vuttaṃ sesaṃ sabbattha uttānamevāti
papañcasūdaniyā majjhimanikāyaṭṭhakathāya


nti bālapaṇḍitasuttaṃ tattha ti bālo ayanti etehi lakkhiyati ñāyatīti bālalakkhaṇāni tāneva tassa sañjānanakāraṇānīti  bālassa apadānānīti  ti cintayanto abhijjhābyāpādamicchādassanavasena duccintitameva cinteti ti bhāsamānopi musāvādādibhedaṃ dubbhāsitameva bhāsati ti karontopi pāṇātipātādivasena dukkaṭakammameva karoti ti yattha nisinno tassaṃ parisati nti tajjātikaṃ tadanucchavikaṃ pañcannaṃ verānaṃ diṭṭhadhammakasamparāyikaādīnavappaṭisaṃyuttanti adhippāyo ti  tāya kathāya kacchamānāya ntiādīni sāmiatthe upayogavacanaṃ
ti upaṭṭhahanti sesapadadvayaṃ tasseva vevacanaṃ olambanādiākārena hi tāni upaṭṭhahanti tasmā evaṃ vuttaṃ ti pathavitale pattharanti sesapadadvayaṃ tasseva vevacanaṃ pattharaṇākāroyeva hesa ti tasmiṃ upaṭṭhānākāre āpāthagate bālassa evaṃ hoti
ti anusandhikusalo bhikkhu nirayassa upamā kātuṃ na sakkāti na bhagavā vadati na sukarāti pana vadati na sukaraṃ pana sakkā hoti kātuṃ handāhaṃ dasabalaṃ upamaṃ kārāpemīti cintetvā etaṃ sakkā bhanteti vacanaṃ avoca nti vinivijjhitvā gamanavasena yathā ekasmiṃ ṭhāne dve pahārā nipatanti evaṃ haneyyuṃ tenassa dve vaṇamukhasatāni honti ito uttaripi eseva nayo
nti antomuṭṭhiyaṃ ṭhapanamattaṃ ti gaṇanamattampi na gacchati ti satimaṃ kalaṃ sahassimaṃ kalaṃ satasahassimaṃ vā kalaṃ upagacchatītipi vattabbataṃ na upeti ti upanikkhepanamattampi na upeti olokentassa olokitamattampi  natthi nti tigāvutaṃ attabhāvaṃ sampajjalitāya lohapathaviyā uttānakaṃ nipajjāpetvā tassa dakkhiṇahatthe tālappamāṇaṃ ayasūlaṃ pavesenti tathā vāmahatthādīsu yathā ca uttānakaṃ nipajjāpetvā evaṃ urenapi dakkhiṇapassenapi vāmapassenapi nipajjāpetvā taṃ kammakāraṇaṃ karontiyeva ti sampajjalitāya lohapathaviyā tigāvutaṃ attabhāvaṃ nipajjāpetvā ti mahatīhi gehassa ekapakkhachadanamattāhi kuṭhārīhi tacchanti lohitaṃ nadī hutvā sandati lohapathavito jālā uṭṭhahitvā tacchitaṭṭhānaṃ gaṇhanti mahādukkhaṃ uppajjati tacchantā  pana suttāhataṃ karitvā dārū viya aṭṭhaṃsampi chaḷaṃsampi karonti ti mahāsuppapamāṇāhi vāsīhi tāhi tacchantā tacato yāva aṭṭhīni saṇikaṃ tacchanti tacchitaṃ tacchitaṃ paṭipākatikaṃ hoti ti saddhiṃ yugayottapañcaracakkakubbarapācanehi sabbato sampajjalite rathe yojetvā nti mahākūṭāgārappamāṇaṃ ti sampajjalitehi ayamuggarehi pothentā āropenti nti supakkuthitāya ukkhaliyā pakkhittataṇḍulā viya uddhaṃ adho tiriyañca gacchati
ti bhāge ṭhapetvā ṭhapetvā vibhatto ti parikkhitto ti upari ayapaṭṭena chādito
ti evaṃ pharitvā tiṭṭhati yathā samantā yojanasate ṭhāne ṭhatvā olokentassa akkhīni yamakagoḷakā viya nikkhamanti
nti nirayo nāma evampi dukkho evampi dukkhoti vassasataṃ vassasahassaṃ kathentenāpi matthakaṃ pāpetvā kathetuṃ na sukarāti attho
nti dantehi ullehitvā luñcitvāti vuttaṃ hoti ti rasagedhena paribhuttaraso
ti aññamaññakhādanaṃ
ti  durūpo ti dārakānaṃ bhayāpanatthaṃ katayakkho viya duddaso ti lakuṇḍako paviṭṭhagīvo mahodaro ti ekakkhikāṇo vā ubhayakkhikāṇo vā ti ekahatthakuṇī vā ubhayahatthakuṇī vā ti pīṭhasappī ti idamassa dukkhānupabandhadassanatthaṃ āraddhaṃ
ti parājayena ti yasmā bahuṃ jito sabbasāpateyyampissa nappahoti tasmā attanāpi bandhaṃ nigaccheyya ti bālo tīṇi duccaritāni pūretvā  niraye nibbattati tattha pakkāvasesena manussattaṃ āgato pañcasu nīcakulesu nibbattitvā puna tīṇi duccaritāni pūretvā niraye nibbattatīti ayaṃ sakalā paripuṇṇā bālabhūmi
tiādi vuttānusāreneva veditabbaṃ tiādīni cettha manosucaritādīnaṃ vasena yojetabbāni

ti sīsena saddhiṃ gandhodakena nhātassa ti samādinnauposathaṅgassa ti pāsādavarassa upari gatassa subhojanaṃ bhuñjitvā pāsādavarassa upari mahātale sirīgabbhaṃ pavisitvā sīlāni āvajjantassa tadā kira rājā pātova satasahassaṃ vissajjetvā mahādānaṃ datvā punapi soḷasahi gandhodakaghaṭehi sīsaṃ nhāyitvā katapātarāso suddhaṃ uttarāsaṅgaṃ ekaṃsaṃ katvā uparipāsādassa sirīsayane pallaṅkaṃ ābhujitvā nisinno attano dānamayapuññasamudayaṃ āvajjetvā nisīdati ayaṃ sabbacakkavattīnaṃ dhammatā 
tesaṃ taṃ āvajjantānaṃyeva vuttappakārapuññakammapaccayaṃ utusamuṭṭhānaṃ nīlamaṇisaṅghāṭasadisaṃ pācīnasamuddajalatalaṃ chindamānaṃ viya ākāsaṃ alaṅkurumānaṃ viya dibbaṃ cakkaratanaṃ pātubhavati tayidaṃ dibbānubhāvayuttattā nti vuttaṃ sahassaṃ assa arānanti  saha  nemiyā saha nābhiyā cāti  sabbehi ākārehi paripūranti 
tattha cakkañca taṃ ratijananaṭṭhena ratanañcāti  yāya pana taṃ nābhiyā sanābhikanti vuttaṃ sā indanīlamaṇimayā hoti majjhe panassā rajatamayā panāḷi yāya suddhasiniddhadantapantiyā hasamānaṃ viya virocati majjhe chiddena viya candamaṇḍalena ubhosupi bāhirantesu rajatapaṭṭena kataparikkhepo hoti tesu panassā nābhipanāḷi parikkhepapaṭṭesu yuttaṭṭhāne paricchedalekhā suvibhattāva hutvā paññāyanti ayaṃ tāvassa nābhiyā sabbākāraparipūratā
yehi  pana taṃ arehi sahassāranti vuttaṃ te sattaratanamayā sūriyarasmiyo viya pabhāsampannā honti tesampi ghaṭamaṇikaparicchedalekhādīni suvibhattāneva paññāyanti ayamassa arānaṃ sabbākāraparipūratā
yāya pana taṃ nemiyā saha sanemikanti vuttaṃ sā bālasūriyarasmikalāpasiriṃ  avahasamānā viya surattasuddhasiniddhapavāḷamayā hoti sandhīsu panassā sañjhārāgasassirikarattajambonadapaṭṭā vaṭṭaparicchedalekhā ca suvibhattā paññāyanti ayamassa nemiyā sabbākāraparipūratā
nemimaṇḍalapiṭṭhiyaṃ panassa dasannaṃ dasannaṃ arānamantare dhamanavaṃso viya antosusiro chiddamaṇḍalacitto vātagāhī pavāḷadaṇḍo hoti yassa vātena paharitassa sukusalasamannāhatassa pañcaṅgikatūriyassa viya saddo vaggu ca rajanīyo ca kamanīyo ca hoti tassa kho pana pavāḷadaṇḍassa upari setacchattaṃ ubhosu passesu samosaritakusumadāmapantiyoti evaṃ samosaritakusumadāmapantisatadvayaparivārena setacchattasatadhārinā pavāḷadaṇḍasatena samupasobhitanemiparikkhepassa dvinnampi nābhipanāḷīnaṃ anto dve sīhamukhāni honti yehi tālakkhandhappamāṇā puṇṇacandakiraṇakalāpasassirikā taruṇaravisamānarattakambalageṇḍukapariyantā ākāsagaṅgāgatisobhaṃ abhibhavamānā viya dve muttakalāpā olambanti yehi cakkaratanena saddhiṃ  ākāse samparivattamānehi tīṇi cakkāni ekato parivattantāni viya khāyanti ayamassa sabbaso sabbākāraparipūratā
taṃ panetaṃ evaṃ sabbākāraparipūraṃ pakatiyā sāyamāsabhattaṃ bhuñjitvā attano attano gharadvāre paññattāsanesu  nisīditvā pavattakathāsallāpesu manussesu vīthicatukkādīsu kīḷamāne dārakajane nātiuccena nātinīcena vanasaṇḍamatthakāsannena ākāsappadesena upasobhayamānaṃ viya rukkhasākhaggāni dvādasayojanato paṭṭhāya suyyamānena madhurassarena sattānaṃ sotāni odhāpayamānaṃ yojanato paṭṭhāya nānappabhāsamudayasamujjalena vaṇṇena nayanāni samākaḍḍhantaṃ  rañño cakkavattissa puññānubhāvaṃ ugghosayantaṃ viya rājadhāniabhimukhaṃ āgacchati
atha tassa cakkaratanassa saddassavaneneva kuto nu kho kassa nu kho ayaṃ saddoti āvajjitahadayānaṃ puratthimadisaṃ olokayamānānaṃ tesaṃ manussānaṃ aññataro aññataraṃ evamāha  passa bho acchariyaṃ ayaṃ puṇṇacando pubbe eko uggacchati ajja pana attadutiyo uggato etañhi rājahaṃsamithunaṃ viya puṇṇacandamithunaṃ pubbāpariyena gaganatalaṃ abhilaṅghatīti tamañño āha  kiṃ kathesi samma kahaṃ nāma tayā dve puṇṇacandā ekato uggacchantā diṭṭhapubbā nanu esa tapanīyaraṃsidhāro piñcharakiraṇo divākaro uggatoti tamañño sitaṃ katvā evamāha  kiṃ ummattosi nanu kho idānimeva divākaro atthaṅgato so kathaṃ imaṃ puṇṇacandaṃ anubandhamāno uggacchissati addhā panetaṃ anekaratanappabhāsamujjalaṃ ekassa puññavato vimānaṃ bhavissatīti te sabbepi apasādayantā aññe evamāhaṃsu  kiṃ bahuṃ vippalapatha nevesa puṇṇacando na sūriyo na devavimānaṃ na hetesaṃ evarūpā  sirisampatti atthi cakkaratanena panetena bhavitabbanti
evaṃ pavattasallāpasseva tassa janassa candamaṇḍalaṃ ohāya taṃ cakkaratanaṃ abhimukhaṃ hoti tato tehi kassa nu kho idaṃ nibbattanti vutte bhavanti vattāro  na kassaci aññassa nanu amhākaṃ rājā pūritacakkavattivatto tassetaṃ nibbattanti atha so ca mahājano yo ca añño passati sabbo cakkaratanameva anugacchati tampi cakkaratanaṃ raññoyeva atthāya attano āgatabhāvaṃ ñāpetukāmaṃ viya sattakkhattuṃ pākāramatthakeneva nagaraṃ anusaṃyāyitvā  rañño antepuraṃ padakkhiṇaṃ katvā antepurassa uttarasīhapañjaraāsanne ṭhāne yathā gandhapupphādīhi sukhena sakkā hoti pūjetuṃ evaṃ akkhāhataṃ viya tiṭṭhati
evaṃ ṭhitassa panassa vātapānacchiddādīhi pavisitvā nānāvirāgaratanappabhāsamujjalaṃ anto pāsādaṃ alaṅkurumānaṃ pabhāsamūhaṃ disvā dassanatthāya sañjātābhilāso rājā hoti parijanopissa piyavacanapābhatena āgantvā tamatthaṃ nivedeti atha rājā balavapītipāmojjaphuṭasarīro pallaṅkaṃ  mocetvā uṭṭhāyāsanā sīhapañjarasamīpaṃ gantvā taṃ cakkaratanaṃ disvā sutaṃ kho pana metantiādikaṃ cintanaṃ cintesi tena vuttaṃ  disvāna rañño khattiyassa assaṃ nu kho ahaṃ rājā cakkavattīti tattha ti kittāvatā cakkavattī hoti ekaṅguladvaṅgulamattampi cakkaratane ākāsaṃ abbhuggantvā pavatte
idāni tassa pavattāpanatthaṃ yaṃ kātabbaṃ taṃ dassento tiādimāha tattha ti nisinnāsanato uṭṭhahitvā cakkaratanasamīpaṃ āgantvā ti hatthisoṇḍasadisapanāḷiṃ suvaṇṇabhiṅkāraṃ ukkhipitvā vāmahatthena udakaṃ gahetvā pavattatu bhavaṃ cakkaratanaṃ abhivijinātu bhavaṃ cakkaratananti ti sabbacakkavattīnañhi udakena abhisiñcitvā abhivijānātu bhavaṃ cakkaratananti vacanasamanantarameva vehāsaṃ abbhuggantvā cakkaratanaṃ pavattati yassa pavattisamakālameva so rājā cakkavattī nāma hoti
pavatte pana cakkaratane taṃ anubandhamānova rājā cakkavattī yānavaraṃ āruyha vehāsaṃ abbhuggacchati athassa chattacāmarādihattho parijano ceva antepurajano ca tato nānappakārakañcukakavacādisannāhavibhūsitena vividhāharaṇappabhāsamujjalitena samussitaddhajapaṭākapaṭimaṇḍitena attano attano balakāyena saddhiṃ uparājasenāpati pabhūtayopi vehāsaṃ abbhuggantvā rājānameva parivārenti rājayuttā pana janasaṅgahatthaṃ nagaravīthīsu bheriyo carāpenti tātā amhākaṃ rañño cakkaratanaṃ  nibbattaṃ attano attano vibhavānurūpena maṇḍitappasādhitā sannipatathāti mahājano pana pakatiyā cakkaratanasaddeneva sabbakiccāni  pahāya gandhapupphādīni ādāya sannipatitova sopi sabbo vehāsaṃ abbhuggantvā rājānameva parivāreti yassa yassa hi raññā saddhiṃ gantukāmatā uppajjati so so ākāsagatova hoti evaṃ dvādasayojanāyāmavitthārā parisā hoti tattha ekapurisopi chinnabhinnasarīro vā kiliṭṭhavattho vā natthi suciparivāro hi rājā cakkavattī cakkavattiparisā nāma vijjādharaparisā viya ākāse gacchamānā indanīlamaṇitale  vippakiṇṇaratanasadisā hoti tena vuttaṃ anvadeva rājā cakkavattī saddhiṃ caturaṅginiyā senāyāti
tampi cakkaratanaṃ rukkhaggānaṃ uparūpari nātiuccena gaganapadesena pavattati yathā rukkhānaṃ pupphaphalapallavehi atthikā tāni sukhena gahetuṃ sakkonti bhūmiyaṃ ṭhitā esa rājā esa uparājā esa senāpatīti sallakkhetuṃ sakkonti ṭhānādīsupi iriyāpathesu yo yena icchati so teneva gacchati cittakammādisippapasutā cettha attano attano kiccaṃ karontāyeva gacchanti yatheva hi bhūmiyaṃ tathā nesaṃ sabbakiccāni ākāse ijjhanti evaṃ cakkavattiparisaṃ gahetvā taṃ cakkaratanaṃ vāmapassena sineruṃ pahāya samuddassa uparibhāgena aṭṭhayojanasahassappamāṇaṃ pubbavidehaṃ gacchati
tattha yo vinibbedhena dvādasayojanāya parikkhepato chattiṃsayojanaparisāya sannivesakkhamo sulabhāhārūpakaraṇo chāyūdakasampanno sucisamatalo ramaṇīyo bhūmibhāgo tassa uparibhāge taṃ cakkaratanaṃ ākāse akkhāhataṃ viya tiṭṭhati atha tena saññāṇena so mahājano otaritvā yathāruci nhānabhojanādīni sabbakiccāni karonto vāsaṃ kappeti tena vuttaṃ yasmiṃ  kho pana bhikkhave padese taṃ cakkaratanaṃ patiṭṭhāti tattha rājā cakkavattī vāsaṃ upeti saddhiṃ caturaṅginiyā senāyāti
evaṃ vāsaṃ upagate cakkavattimhi ye tattha rājāno te paracakkaṃ āgatanti sutvāpi na balakāyaṃ sannipātetvā yuddhasajjā honti cakkaratanassa uppattisamanantarameva natthi so satto nāma yo paccatthikasaññāya rājānaṃ ārabbha āvudhaṃ ukkhipituṃ visaheyya ayamanubhāvo cakkaratanassa
cakkānubhāvena  hi tassa rañño
arī asesā damathaṃ upenti
arindamaṃ nāma narādhipassa
teneva taṃ vuccati tassa cakkaṃ
tasmā  sabbepi te rājāno attano attano rajjasirivibhavānurūpaṃ pābhataṃ gahetvā taṃ rājānaṃ upagamma onatasirā attano moḷiyamaṇippabhābhisekenassa pādapūjaṃ karonto ehi kho mahārājātiādīhi vacanehi tassa kiṅkārappaṭissāvitaṃ āpajjanti tena vuttaṃ ti
tattha nti suāgamanaṃ ekasmiñhi āgate socanti gate nandanti ekasmiṃ āgate nandanti gate socanti tādiso tvaṃ āgatanandano gamanasocano tasmā tava āgamanaṃ suāgamananti vuttaṃ hoti evaṃ  vutte pana cakkavattī nāpi ettakaṃ nāma me anuvassaṃ baliṃ upakappethāti vadati nāpi aññassa bhogaṃ acchinditvā aññassa deti attano pana dhammarājabhāvassa anurūpāya paññāya pāṇātipātādīni upaparikkhitvā pemanīyena mañjunā sarena passatha tātā pāṇātipāto nāmesa āsevito bhāvito bahulīkato nirayasaṃvattaniko hotītiādinā nayena dhammaṃ desetvā pāṇo na hantabbotiādikaṃ ovādaṃ deti tena vuttaṃ ti
kiṃ pana sabbepi rañño imaṃ ovādaṃ gaṇhantīti buddhassapi tāva sabbe na gaṇhanti rañño kiṃ gaṇhissanti tasmā ye paṇḍitā vibhāvino te gaṇhanti sabbe pana anuyantā bhavanti tasmā ye kho pana bhikkhavetiādimāha
atha taṃ cakkaratanaṃ evaṃ pubbavidehavāsīnaṃ ovāde dinne katapātarāse cakkavattībalena vehāsaṃ abbhuggantvā puratthimaṃ samuddaṃ ajjhogāhati yathā yathā ca taṃ ajjhogāhati tathā tathā agadagandhaṃ ghāyitvā saṃkhittaphaṇo nāgarājā viya saṃkhittaūmivipphāraṃ hutvā ogacchamānaṃ  mahāsamuddasalilaṃ yojanamattaṃ ogantvā antosamudde veḷuriyabhitti viya tiṭṭhati taṅkhaṇaññeva ca tassa rañño puññasiriṃ daṭṭhukāmāni viya mahāsamuddatale vippakiṇṇāni nānāratanāni tato tato āgantvā taṃ padesaṃ pūrayanti atha sā rājaparisā taṃ nānāratanaparipūraṃ mahāsamuddatalaṃ disvā yathāruci ucchaṅgādīhi ādiyati yathāruci ādinnaratanāya  pana parisāya taṃ cakkaratanaṃ paṭinivattati paṭinivattamāne ca tasmiṃ parisā aggato hoti majjhe rājā ante cakkaratanaṃ tampi jalanidhijalaṃ palobhiyamānamiva  cakkaratanasiriyā asahamānamiva ca tena viyogaṃ nemimaṇḍalapariyantaṃ abhihanantaṃ nirantarameva upagacchati
 evaṃ rājā cakkavattī puratthimasamuddapariyantaṃ pubbavidehaṃ abhivijinitvā dakkhiṇasamuddapariyantaṃ jambudīpaṃ vijetukāmo cakkaratanadesitena maggena dakkhiṇasamuddābhimukho gacchati tena vuttaṃ ti evaṃ pavattamānassa pana tassa pavattanavidhānaṃ senāsanniveso paṭirājagamanaṃ tesaṃ anusāsanippadānaṃ dakkhiṇasamuddaṃ ajjhogāhanaṃ samuddasalilassa ogacchanaṃ ratanādānanti sabbaṃ purimanayeneva veditabbaṃ
vijinitvā pana taṃ dasasahassayojanappamāṇaṃ jambudīpaṃ dakkhiṇasamuddatopi paccuttaritvā sattayojanasahassappamāṇaṃ aparagoyānaṃ vijetuṃ pubbe vuttanayeneva gantvā tampi samuddapariyantaṃ tatheva abhivijinitvā pacchimasamuddatopi paccuttaritvā aṭṭhayojanasahassappamāṇaṃ uttarakuruṃ vijetuṃ tatheva gantvā tampi samuddapariyantaṃ tatheva abhivijiya uttarasamuddatopi paccuttarati
ettāvatā raññā cakkavattinā cāturantāya pathaviyā ādhipaccaṃ adhigataṃ hoti so evaṃ vijitavijayo attano rajjasirisampattidassanatthaṃ sapariso uddhaṃ gaganatalaṃ abhilaṅghitvā suvikasitapadumuppalapuṇḍarīkavanavicitte cattāro jātassare viya pañcasatapañcasataparittadīpaparivāre cattāro mahādīpe oloketvā cakkaratanadesiteneva maggena yathānukkamaṃ attano rājadhānimeva paccāgacchati atha taṃ cakkaratanaṃ  antepuradvāraṃ sobhayamānaṃ viya hutvā tiṭṭhati
evaṃ  patiṭṭhite pana tasmiṃ cakkaratane rājantepure ukkāhi vā dīpikāhi vā kiñci karaṇīyaṃ na hoti cakkaratanobhāsoyeva rattiṃ andhakāraṃ vidhamati ye ca pana rattiṃ andhakāratthikā honti tesaṃ andhakārameva hoti tena vuttaṃ ti

 evaṃ  pātubhūtacakkaratanassa panassa cakkavattino amaccā pakatimaṅgalahatthiṭṭhānaṃ sucibhūmibhāgaṃ kāretvā haricandanādīhi surabhigandhehi upalimpāpetvā heṭṭhā vicittavaṇṇasurabhikusumasamākiṇṇaṃ upari suvaṇṇatārakānaṃ antarantarā samosaritamanuñña-kusumadāmappaṭimaṇḍitavitānaṃ devavimānaṃ viya abhisaṅkharitvā evarūpassa nāma deva hatthiratanassa āgamanaṃ cintethāti vadanti so pubbe vuttanayeneva mahādānaṃ datvā sīlāni samādāya taṃ puññasampattiṃ āvajjanto nisīdati athassa puññānubhāvacodito chaddantakulā vā uposathakulā vā taṃ sakkāravisesaṃ anubhavitukāmo taruṇaravimaṇḍalābhirattacaraṇa-gīvamukhappaṭimaṇḍitavisuddhasetasarīro sattappatiṭṭho susaṇṭhitaṅgapaccaṅgasanniveso vikasitaratta-padumacārupokkharo iddhimā yogī viya vehāsaṃ gamanasamattho manosilācuṇṇarañjitapariyanto viya rajatapabbato hatthiseṭṭho tasmiṃ padese patiṭṭhāti so chaddantakulā āgacchanto sabbakaniṭṭho āgacchati uposathakulā sabbajeṭṭho pāḷiyaṃ pana uposatho nāgarājā icceva āgacchati svāyaṃ  pūritacakkavattivattānaṃ cakkavattīnaṃ sutte vuttanayeneva cintayantānaṃ āgacchati na itaresaṃ sayameva pakatimaṅgalahatthiṭṭhānaṃ āgantvā maṅgalahatthiṃ apanetvā tattha tiṭṭhati tena vuttaṃ ti
evaṃ pātubhūtaṃ pana taṃ hatthiratanaṃ disvā hatthigopakādayo haṭṭhatuṭṭhā vegena gantvā rañño ārocenti rājā turitaturitaṃ āgantvā taṃ disvā pasannacitto bhaddakaṃ vata bho hatthiyānaṃ sace damathaṃ upeyyāti cintayanto hatthaṃ pasāreti atha so gharadhenuvacchako viya kaṇṇe olambetvā sūratabhāvaṃ dassento rājānaṃ upasaṅkamati rājā taṃ abhiruhitukāmo hoti athassa  parijanā adhippāyaṃ ñatvā taṃ hatthiratanaṃ sovaṇṇaddhajaṃ sovaṇṇālaṅkāraṃ hemajālapaṭicchannaṃ katvā upanenti rājā taṃ anisīdāpetvāva sattaratanamayāya nisseṇiyā abhiruyha ākāsaṃ gamananinnacitto hoti tassa saha cittuppādeneva so hatthirājā rājahaṃso viya indanīlamaṇippabhājālanīlagaganatalaṃ abhilaṅghati tato cakkacārikāya vuttanayeneva  sakalarājaparisā iti sapariso rājā antopātarāseyeva sakalapathaviṃ anusaṃyāyitvā rājadhāniṃ paccāgacchati evaṃ mahiddhikaṃ cakkavattino  hoti tena vuttaṃ ti

evaṃ pātubhūtahatthiratanassa pana cakkavattino parisā pakatimaṅgalaassaṭṭhānaṃ sucisamatalaṃ kāretvā alaṅkaritvā ca purimanayeneva rañño tassa āgamanacintanatthaṃ ussāhaṃ janenti so purimanayeneva katadānasakkāro  samādinnasīlova pāsādatale nisinno puññasampattiṃ samanussarati athassa puññānubhāvacodito sindhavakulato vijjullatāvinaddhasaradakālasetavalāhakarāsisassiriko rattapādo rattatuṇḍo candappabhāpuñjasadisasuddhasiniddhaghanasaṅghātasarīro kākagīvā viya indanīlamaṇi viya ca kāḷavaṇṇena sīsena samannāgatattā  suṭṭhu kappetvā ṭhapitehi viya muñjasadisehi saṇhavaṭṭaujugatigatehi kesehi samannāgatattā  valāhako nāma assarājā āgantvā tasmiṃ ṭhāne patiṭṭhāti sesaṃ sabbaṃ hatthiratane vuttanayeneva veditabbaṃ evarūpaṃ  sandhāya bhagavā ntiādimāha

evaṃ pātubhūtaassaratanassa pana rañño cakkavattissa catuhatthāyāmaṃ sakaṭanābhisamappamāṇaṃ ubhosu antesu kaṇṇikapariyantato viniggatasuparisuddhamuttākalāpehi dvīhi kañcanapadumehi alaṅkataṃ caturāsītimaṇisahassaparivāraṃ tārāgaṇaparivutassa puṇṇacandassa siriṃ paṭippharamānaṃ viya vepullapabbatato  āgacchati tassevaṃ āgatassa muttājālake  ṭhapetvā veḷuparamparāya saṭṭhihatthappamāṇaṃ ākāsaṃ āropitassa rattibhāge samantā yojanappamāṇaṃ okāsaṃ ābhā pharati yāya sabbo so okāso aruṇuggamanavelā viya sañjātāloko hoti tato kassakā kasikammaṃ vāṇijā āpaṇugghāṭanaṃ  te  te ca sippino taṃ taṃ kammantaṃ payojenti divāti maññamānā tena vuttaṃ ti

evaṃ pātubhūtamaṇiratanassa pana cakkavattissa visayasukhavisesakāraṇaṃ  pātubhavati maddarājakulato vā hissa aggamahesiṃ ānenti uttarakuruto vā puññānubhāvena sayaṃ āgacchati avasesā panassā sampatti puna caparaṃ bhikkhave rañño cakkavattissa itthiratanaṃ pātubhavati abhirūpā dassanīyātiādinā nayena pāḷiyaṃyeva āgatā
tattha saṇṭhānapāripūriyā adhikaṃ rūpaṃ assāti  dissamānā ca cakkhūni pīṇayati tasmā aññaṃ kiccavikkhepaṃ hitvāpi daṭṭhabbāti  dissamānā ca somanassavasena cittaṃ pasādetīti ti evaṃ pasādāvahattā uttamāya ti vaṇṇasundaratāya ti upetā  vā yasmā nātidīghā nātirassā  yasmā nātikisā nātithūlā  yasmā nātikāḷikā naccodātā  yasmā atikkantā mānusaṃ vaṇṇaṃ appattā dibbavaṇṇaṃ manussānañhi vaṇṇābhā bahi na niccharati devānaṃ atidūraṃ niccharati tassā pana dvādasahatthappamāṇaṃ padesaṃ sarīrābhā obhāseti
nātidīghādīsu cassā paṭhamayugaḷena ārohasampatti dutiyayugaḷena pariṇāhasampatti tatiyayugaḷena vaṇṇasampatti vuttā chahi vāpi etehi kāyavipattiyā abhāvo atikkantā mānusaṃ vaṇṇanti iminā kāyasampatti vuttā
ti sappimaṇḍe pakkhipitvā  ṭhapitassa satavihatassa tūlapicuno  vā satavihatassa kappāsapicuno vā kāyasamphasso hoti ti rañño sītakāle ti rañño uṇhakāle ti niccakālameva supisitassa abhinavassa catujjātisamāyojitassa haricandanassa gandho kāyato vāyati ti hasitakathitakālesu mukhato nikkhanto taṅkhaṇaṃ vikasitasseva nīluppalassa atisurabhigandho vāyati
evaṃ  rūpasamphassagandhasampattiyuttāya panassā sarīrasampattiyā anurūpaṃ ācāraṃ dassetuṃ tiādi vuttaṃ tattha rājānaṃ disvā nisinnāsanato aggidaḍḍhā viya paṭhamameva uṭṭhātīti  tasmiṃ nisinne tassa rañño tālavaṇṭena bījanādikiccaṃ katvā pacchā nipatati nisīdatīti  kiṃ karomi devāti tassa kiṃkāraṃ paṭissāvetīti  rañño manāpameva carati karotīti  yaṃ rañño piyaṃ tadeva vadatīti 
idāni svāssā ācāro bhāvasuddhiyā eva na sāṭheyyenāti dassetuṃ tiādimāha tattha ti na atikkamitvā carati aññaṃ purisaṃ cittenapi na patthetīti vuttaṃ hoti tattha ye tassā ādimhi abhirūpātiādayo ante pubbuṭṭhāyinītiādayo guṇā vuttā te pakatiguṇā eva atikkantā  mānusaṃ vaṇṇantiādayo pana cakkavattino puññaṃ upanissāya cakkaratanapātubhāvato paṭṭhāya purimakammānubhāvena nibbattantīti veditabbā abhirūpatādikāpi vā cakkaratanapātubhāvato paṭṭhāya sabbākārapāripūrā jātā tenāha ti

evaṃ pātubhūtaitthiratanassa pana rañño cakkavattissa dhanakaraṇīyānaṃ kiccānaṃ yathāsukhappavattanatthaṃ  pātubhavati so pakatiyāva mahābhogo mahābhogakule jāto rañño dhanarāsivaḍḍhako seṭṭhi gahapati hoti cakkaratanānubhāvasahitaṃ panassa kammavipākajaṃ dibbacakkhu pātubhavati yena antopathaviyaṃ yojanabbhantare nidhiṃ passati so taṃ sampattiṃ disvā  tuṭṭhahadayo gantvā rājānaṃ dhanena pavāretvā sabbāni dhanakaraṇīyāni sampādeti tena vuttaṃ ti

evaṃ pātubhūtagahapatiratanassa pana rañño cakkavattissa sabbakiccasaṃvidhānasamatthaṃ  pātubhavati so rañño jeṭṭhaputtova hoti  pakatiyā eva paṇḍito byatto medhāvī rañño puññānubhāvaṃ nissāya panassa attano kammānubhāvena paracittañāṇaṃ uppajjati yena dvādasayojanāya rājaparisāya cittācāraṃ ñatvā rañño ahite hite ca vavatthapetuṃ samattho hoti sopi taṃ attano ānubhāvaṃ disvā tuṭṭhahadayo rājānaṃ sabbakiccānusāsanena pavāreti tena vuttaṃ ti tattha nti tasmiṃ tasmiṃ ṭhānantare ṭhapetabbaṃ ṭhapetuṃ
tiādi heṭṭhā vuttameva
ti jayaggāhena nti ekappahāreneva dve vā tīṇi vā satasahassāni ti paṇḍito tīṇi sucaritāni pūretvā sagge nibbattati tato manussalokaṃ āgacchanto kularūpabhogasampattiyaṃ nibbattati tattha ṭhito tīṇi ca sucaritāni pūretvā puna sagge nibbattatīti ayaṃ sakalā paripuṇṇā paṇḍitabhūmi sesaṃ sabbattha uttānamevāti



nti devadūtasuttaṃ tattha tiādi assapurasutte vitthāritameva
ti bhagavā katthaci nirayato paṭṭhāya desanaṃ devalokena osāpeti katthaci devalokato paṭṭhāya nirayena osāpeti sace saggasampattiṃ vitthāretvā kathetukāmo hoti nirayadukkhaṃ ekadesato katheti tiracchānayonidukkhaṃ pettivisayadukkhaṃ manussalokasampattiṃ ekadesato katheti saggasampattimeva vitthāreti sace nirayadukkhaṃ vitthāretvā kathetukāmo hoti devalokamanussalokesu  sampattiṃ tiracchānayonipettivisayesu ca dukkhaṃ ekadesato katheti nirayadukkhameva vitthāreti so imasmiṃ sutte nirayadukkhaṃ vitthāretukāmo tasmā devalokato  paṭṭhāya desanaṃ nirayena osāpeti devalokamanussalokasampattiyo tiracchānayonipettivisayadukkhāni ca ekadesato kathetvā nirayadukkhameva vitthārena kathetuṃ tiādimāha
tattha ekacce therā  nāma natthi yantarūpaṃ viya kammameva kāraṇaṃ kāretīti vadanti tesaṃ taṃ atthi niraye nirayapālāti āmantā atthi ca kāraṇikātiādinā nayena abhidhamme (kathā 866) paṭisedhitameva yathā hi manussaloke kammakāraṇakārakā atthi evameva niraye nirayapālā atthīti ti yamarājā nāma vemānikapetarājā ekasmiṃ kāle dibbavimāne dibbakapparukkhadibbauyyānadibbanāṭakādisampattiṃ anubhavati ekasmiṃ kāle kammavipākaṃ dhammiko rājā na cesa ekova hoti catūsu pana dvāresu cattāro janā honti nti attano santike pesitassa kassaci devadūtassa abhāvaṃ sandhāya evaṃ vadati atha naṃ yamo nāyaṃ bhāsitassa atthaṃ sallakkhetīti ñatvā sallakkhāpetukāmo tiādimāha
ti  jātisabhāvo aparimutto jātiyā jāti nāma mayhaṃ abbhantareyeva atthīti parato tiādīsupi eseva nayo
ti ettha daharakumāro atthato evaṃ vadati nāma passatha bho mayhampi tumhākaṃ viya hatthapādā atthi sake panamhi muttakarīse palipanno attano dhammatāya uṭṭhahitvā nhāyituṃ  na sakkomi ahaṃ kiliṭṭhagattomhi nhāpetha manti vattumpi na sakkomi jātitomhi aparimuttatāya ediso jāto na kho panāhameva tumhepi jātito aparimuttāva yatheva hi mayhaṃ evaṃ tumhākampi jāti āgamissati iti tassā pure āgamanāva kalyāṇaṃ karothāti tenesa devadūto nāma jāto vacanattho pana maghadevasutte vuttova
nti etthāpi jarājiṇṇasatto atthato evaṃ vadati nāma  passatha bho ahampi tumhe viya taruṇo ahosiṃ ūrubalabāhubalajavanasampanno tassa me tā balajavanasampattiyo antarahitā vijjamānāpi me hatthapādā hatthapādakiccaṃ na karonti jarāyamhi aparimuttatāya ediso jāto na kho panāhameva tumhepi jarāya aparimuttāva yatheva hi mayhaṃ evaṃ tumhākampi jarā āgamissati iti tassā pure āgamanāva kalyāṇaṃ karothāti tenesa devadūto nāma jāto
nti etthāpi gilānasatto atthato eva vadati nāma  passatha bho ahampi tumhe viya nirogo ahosiṃ somhi etarahi byādhinā abhihato sake muttakarīse palipanno uṭṭhātumpi na sakkomi vijjamānāpi me hatthapādā hatthapādakiccaṃ na karonti byādhitomhi aparimuttatāya ediso jāto na kho panāhameva tumhepi byādhito aparimuttāva yatheva hi mayhaṃ evaṃ tumhākaṃ byādhi āgamissati iti tassa pure āgamanāva kalyāṇaṃ karothāti tenesa devadūto nāma jāto
nti ettha pana kammakāraṇā vā  devadūtāti kātabbā kammakāraṇikā vā tattha pana kammakāraṇapakkhe bāttiṃsa tāva kammakāraṇā atthato evaṃ vadanti  nāma  mayaṃ nibbattamānā na rukkhe vā pāsāṇe vā nibbattāma tumhādisānaṃ sarīre nibbattāma iti amhākaṃ pure nibbattitova kalyāṇaṃ karothāti tenete devadūtā nāma jātā kammakāraṇikāpi atthato evaṃ vadanti nāma  mayaṃ dvattiṃsa kammakāraṇā karontā na rukkhādīsu karoma tumhādisesu sattesuyeva karoma iti amhākaṃ tumhesu pure kammakāraṇākaraṇatova kalyāṇaṃ karothāti tenetepi devadūtā nāma jātā
nti ettha matakasatto atthato evaṃ vadati nāma  passatha bho maṃ āmakasusāne chaḍḍitaṃ uddhumātakādibhāvaṃ pattaṃ maraṇatomhi aparimuttatāya ediso jāto na kho panāhameva tumhepi  maraṇato aparimuttāva yatheva hi mayhaṃ evaṃ tumhākampi maraṇaṃ āgamissati iti tassa pure āgamanāva kalyāṇaṃ karothāti tenesa devadūto nāma jāto
imaṃ pana devadūtānuyogaṃ ko labhati ko na labhatīti yena tāva bahuṃ pāpaṃ kataṃ so gantvā niraye nibbattatiyeva yena pana parittaṃ pāpakammaṃ kataṃ so labhati yathā hi sabhaṇḍaṃ coraṃ gahetvā kattabbameva karonti na vinicchinanti anuvijjitvā gahitaṃ pana vinicchayaṭṭhānaṃ nayanti so vinicchayaṃ labhati evaṃsampadametaṃ parittapāpakammā  hi attano dhammatāyapi saranti sāriyamānāpi saranti
tattha dīghajayantadamiḷo nāma attano dhammatāya sari so kira damiḷo sumanagirivihāre ākāsacetiyaṃ rattapaṭena pūjesi atha niraye ussadasāmante nibbatto aggijālasaddaṃ sutvāva attano pūjitapaṭaṃ anussari so gantvā sagge nibbatto aparopi puttassa daharabhikkhuno khalisāṭakaṃ dento pādamūle ṭhapesi maraṇakālamhi paṭapaṭāti sadde nimittaṃ gaṇhi sopi ussadasāmante nibbatto jālasaddena taṃ sāṭakaṃ anussaritvā sagge nibbatto evaṃ tāva attano dhammatāya kusalaṃ kammaṃ saritvā sagge nibbattatīti
attano dhammatāya asarante pana pañca devadūte pucchati tattha koci paṭhamena devadūtena sarati koci dutiyādīhi yo pana pañcahipi na sarati taṃ yamo rājā sayaṃ sāreti eko  kira amacco sumanapupphakumbhena mahācetiyaṃ pūjetvā yamassa pattiṃ adāsi taṃ akusalakammena niraye nibbattaṃ yamassa santikaṃ nayiṃsu tasmiṃ pañcahipi devadūtehi kusale asarante yamo sayaṃ olokento disvā  nanu tvaṃ mahācetiyaṃ sumanapupphakumbhena pūjetvā mayhaṃ pattiṃ adāsīti sāresi so tasmiṃ kāle saritvā devalokaṃ gato yamo pana sayaṃ oloketvāpi apassanto  mahādukkhaṃ nāma anubhavissati ayaṃ sattoti tuṇhī hoti
ti avīcimahānirayamhi kiṃ panassa pamāṇaṃ abbhantaraṃ āyāmena ca vitthārena ca yojanasataṃ hoti lohapathavī lohachadanaṃ ekekā ca bhitti  navanavayojanikā hoti puratthimāya bhittiyā  acci uṭṭhitā pacchimaṃ bhittiṃ gahetvā taṃ vinivijjhitvā parato yojanasataṃ gacchati sesadisāsupi eseva nayo iti jālapariyantavasena āyāmavitthārato aṭṭhārasayojanādhikāni tīṇi yojanasatāni parikkhepato pana navayojanasatāni catupaṇṇāsayojanāni samantā pana ussadehi saddhiṃ dasayojanasahassaṃ hoti
ti ettha akkantapadaṃ yāva aṭṭhito daḷhaṃ uddharitumeva na sakkā ayaṃ panettha attho  heṭṭhato paṭṭhāya ḍayhati uparito paṭṭhāya jhāyati iti akkamanakāle ḍayhamānaṃ paññāyati uddharaṇakāle tādisameva tasmā evaṃ vuttaṃ ti bahūni vassasatavassasahassāni sampatto
kasmā panesa narako avīcīti saṅkhaṃ gatoti vīci nāma antaraṃ vuccati tattha ca aggijālānaṃ vā sattānaṃ vā dukkhassa vā antaraṃ natthi tasmā so avīcīti saṅkhaṃ gatoti tassa hi puratthimabhittito jālā uṭṭhitā saṃsibbamānā yojanasataṃ gantvā pacchimabhittiṃ vinivijjhitvā parato yojanasataṃ gacchati sesadisāsupi eseva nayo
imesaṃ channaṃ jālānaṃ majjhe nibbatto devadatto tassa yojanasatappamāṇo attabhāvo dve pādā yāva gopphakā lohapathaviṃ paviṭṭhā dve hatthā yāva maṇibandhā lohabhittiyo paviṭṭhā sīsaṃ yāva bhamukaṭṭhito lohachadane paviṭṭhaṃ adhobhāgena ekaṃ lohasūlaṃ pavisitvā kāyaṃ vinivijjhantaṃ  chadane paviṭṭhaṃ pācīnabhittito nikkhantasūlaṃ hadayaṃ vinivijjhitvā pacchimabhittiṃ paviṭṭhaṃ  uttarabhittito nikkhantasūlaṃ phāsukā vinivijjhitvā dakkhiṇabhittiṃ paviṭṭhaṃ niccale tathāgatamhi aparaddhattā niccalova hutvā paccatīti kammasarikkhatāya ediso jāto evaṃ jālānaṃ nirantaratāya avīci nāma
abbhantare panassa yojanasatike ṭhāne nāḷiyaṃ koṭṭetvā pūritapiṭṭhaṃ viya sattā nirantarā imasmiṃ ṭhāne satto atthi imasmiṃ natthīti na vattabbaṃ gacchantānaṃ ṭhitānaṃ nisinnānaṃ nipannānaṃ anto natthi gacchante vā ṭhite vā nisinne vā nipanne vā aññamaññaṃ na bādhanti evaṃ sattānaṃ nirantaratāya avīci
kāyadvāre  pana cha upekkhāsahagatāni cittāni uppajjanti ekaṃ dukkhasahagataṃ evaṃ santepi yathā jivhagge cha madhubindūni ṭhapetvā ekasmiṃ tambalohabindumhi ṭhapite anudahanabalavatāya tadeva paññāyati itarāni abbohārikāni honti evaṃ anudahanabalavatāya dukkhamevettha nirantaraṃ itarāni abbohārikānīti evaṃ dukkhassa nirantaratāya avīci
ti yojanasatiko ti eko pādo mahāniraye hoti eko gūthaniraye nipatati ti sūcisadisamukhā te hatthigīvappamāṇā ekadoṇikanāvāppamāṇā vā honti
ti yojanasatappamāṇova anto kūṭāgāramattavitaccitaaṅgārapuṇṇo ādittachārikanirayo yattha  patitapatitā kudrūsakarāsimhi khittaphālavāsisilādīni viya heṭṭhimatalameva gaṇhanti
ti ayadaṇḍehi pothentā āropenti tesaṃ ārohanakāle te kaṇṭakā adhomukhā honti orohanakāle uddhaṃmukhā
ti  kammamayena vātena calitāni ti phalake maṃsaṃ viya koṭṭayamānāni chindanti sace uṭṭhāya palāyati ayopākāro samuṭṭhahitvā parikkhipati heṭṭhā khuradhārā samuṭṭhāti
ti vetaraṇī nāma tambalohanadī tattha ayomayāni kharavālika-pokkharapattāni heṭṭhā khuradhārā ubhosu tīresu vettalatā ca kusatiṇāni ca ti so tattha uddhañca adho ca vuyhamāno pokkharapattesu chijjati siṅghāṭakasaṇṭhānāya kharavālikāya kaṇṭakehi vijjhiyati khuradhārāhi phāliyati ubhosu tīresu kusatiṇehi vilekhati vettalatāhi ākaḍḍhiyati tikkhasattīhi phāliyati
ti tena jigacchitomhīti  vutte mahantaṃ lohapacchiṃ lohaguḷānaṃ pūretvā taṃ upagacchanti so lohaguḷabhāvaṃ ñatvā dante samphuseti athassa te tattena ayosaṅkunā mukhaṃ vivaranti tambalohadhārehi mahantena lohakaṭāhena tambalohaṃ upanetvā evamevaṃ karonti puna ti evaṃ pañcavidhabandhanato paṭṭhāya yāva tambalohapānā tambalohapānato paṭṭhāya puna pañcavidhabandhanādīni kāretvā mahāniraye pakkhipanti tattha koci pañcavidhabandhaneneva muccati koci dutiyena koci tatiyena koci tambalohapānena muccati kamme pana aparikkhīṇe puna mahāniraye pakkhipanti
idaṃ pana suttaṃ gaṇhanto eko daharabhikkhu  bhante ettakaṃ dukkhamanubhavitasattaṃ punapi mahāniraye pakkhipantīti āha āma āvuso kamme aparikkhīṇe punappunaṃ evaṃ karontīti tiṭṭhatu bhante uddeso kammaṭṭhānameva kathethāti kammaṭṭhānaṃ kathāpetvā sotāpanno hutvā āgamma uddesaṃ aggahesi aññesampi imasmiṃ padese uddesaṃ ṭhapetvā arahattaṃ pattānaṃ gaṇanā natthi sabbabuddhānañcetaṃ suttaṃ avijahitameva hoti
ti hīnakāyaṃ upagatā hutvā ti taṇhādiṭṭhigahaṇe ti jātiyā ca maraṇassa ca kāraṇabhūte ti catūhi upādānehi anupādiyitvā ti jātimaraṇasaṅkhayasaṅkhāte nibbāne vimuccanti
ti  diṭṭhadhamme imasmiṃyeva attabhāve sabbakilesanibbānena nibbutā nti sabbadukkhātikkantā nāma honti



