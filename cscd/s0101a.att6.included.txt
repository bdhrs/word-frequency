

nti mahālisuttaṃ tatrāyaṃ apubbapadavaṇṇanā nti punappunaṃ visālabhāvūpagamanato vesālīti laddhanāmake nagare ti bahinagare himavantena saddhiṃ ekābaddhaṃ hutvā ṭhitaṃ sayaṃ jātavanaṃ atthi yaṃ mahantabhāveneva mahāvananti vuccati tasmiṃ mahāvane nti tasmiṃ vanasaṇḍe saṅghārāmaṃ patiṭṭhapesuṃ tattha kaṇṇikaṃ yojetvā thambhānaṃ upari kūṭāgārasālāsaṅkhepena devavimānasadisaṃ pāsādaṃ akaṃsu taṃ upādāya sakalopi saṅghārāmo kūṭāgārasālāti paññāyittha bhagavā taṃ vesāliṃ upanissāya tasmiṃ saṅghārāme viharati tena vuttaṃ  vesāliyaṃ viharati mahāvane kūṭāgārasālāyanti ti kosalaraṭṭhavāsino ti magadharaṭṭhavāsino ti avassaṃ kattabbakammena yañhi akātumpi vaṭṭati taṃ kiccanti vuccati yaṃ avassaṃ kātabbameva taṃ karaṇīyaṃ nāma
ti nānārammaṇacārato paṭikkamma sallīno nilīno ekībhāvaṃ upagamma ekattārammaṇe jhānaratiṃ anubhavatīti attho ti tasmiññeva vihāre nti  tasmā ṭhānā apakkamma tāsu tāsu rukkhacchāyāsu nisīdiṃsu

ti addhoṭṭhatāya evaṃladdhanāmo ti purebhattaṃ buddhappamukhassa bhikkhusaṅghassa dānaṃ datvā bhagavato santike uposathaṅgāni adhiṭṭhahitvā gandhamālādīni gāhāpetvā ugghosanāya mahatiṃ licchavirājaparisaṃ sannipātāpetvā tāya nīlapītādivaṇṇavatthābharaṇavilepanapaṭimaṇḍitāya  tāvatiṃsaparisasappaṭibhāgāya mahatiyā licchaviparisāya saddhiṃ upasaṅkami ti  tassa oṭṭhaddhassa mahālīti mūlanāmaṃ tena mūlanāmamattena naṃ thero mahālīti ālapati ti patirūpāsu rukkhacchāyāsu tāya licchaviparisāya saddhiṃ ratanattayassa vaṇṇaṃ kathayanto nisīdi
ti āyasmato nāgitassa bhāgineyyo sattavassakāle pabbajitvā sāsane yuttapayutto sīhoti evaṃnāmako sāmaṇero so kira taṃ mahāparisaṃ disvā  ayaṃ parisā mahatī sakalaṃ vihāraṃ pūretvā nisinnā addhā bhagavā ajja imissā parisāya mahantena ussāhena dhammaṃ desessati yaṃnūnāhaṃ upajjhāyassācikkhitvā bhagavato mahāparisāya sannipatitabhāvaṃ ārocāpeyyanti cintetvā yenāyasmā nāgito tenupasaṅkami ti theraṃ gottena ālapati ti eso janasamūho
ti sīho kira bhagavato vissāsiko ayañhi thero thūlasarīro tenassa sarīragarutāya uṭṭhānanisajjādīsu ālasiyabhāvo īsakaṃ appahīno viya hoti athāyaṃ sāmaṇero bhagavato kālena kālaṃ vattaṃ karoti tena naṃ thero tvampi dasabalassa vissāsikoti vatvā gaccha tvaññevārocehīti āha nti vihārachāyāyaṃ kūṭāgāramahāgehacchāyāya pharitokāseti attho sā kira kūṭāgārasālā dakkhiṇuttarato  dīghā pācīnamukhā tenassā purato mahatī chāyā patthaṭā hoti sīho tattha bhagavato āsanaṃ paññapesi
 atha kho bhagavā dvārantarehi ceva vātapānantarehi ca nikkhamitvā vidhāvantāhi vippharantīhi chabbaṇṇāhi buddharasmīhi saṃsūcitanikkhamano valāhakantarato puṇṇacando viya kūṭāgārasālato nikkhamitvā paññattavarabuddhāsane nisīdi tena vuttaṃ  atha kho bhagavā vihārā nikkhamma vihārapacchāyāya paññatte āsane nisīdīti
 ti ettha hiyyo divasaṃ purimaṃ nāma tato paraṃ purimataraṃ tato paṭṭhāya pana sabbāni purimāni ceva purimatarāni ca honti ti mūladivasato paṭṭhāya yaṃ divasaṃ aggaṃ parakoṭiṃ katvā viharāmīti attho yāva vihāsinti vuttaṃ hoti idāni tassa parimāṇaṃ dassento naciraṃ tīṇi vassānīti āha atha vā ti yaṃ divasaṃ aggaṃ katvā naciraṃ tīṇi vassāni viharāmītipi attho  yaṃ divasaṃ ādiṃ katvā naciraṃ vihāsiṃ tīṇiyeva vassānīti vuttaṃ hoti ayaṃ kira bhagavato pattacīvaraṃ gaṇhanto tīṇi saṃvaccharāni bhagavantaṃ upaṭṭhāsi taṃ sandhāya evaṃ vadati ti piyajātikāni sātajātikāni ti kāmassādayuttāni ti rāgajanakāni ti kasmā sunakkhatto tāni na suṇāti so kira bhagavantaṃ upasaṅkamitvā dibbacakkhuparikammaṃ yāci tassa bhagavā ācikkhi so yathānusiṭṭhaṃ paṭipanno dibbacakkhuṃ uppādetvā devatānaṃ rūpāni disvā cintesi imasmiṃ sarīrasaṇṭhāne saddena madhurena bhavitabbaṃ kathaṃ nu kho naṃ suṇeyyanti bhagavantaṃ upasaṅkamitvā dibbasotaparikammaṃ pucchi ayañca atīte ekaṃ sīlavantaṃ bhikkhuṃ kaṇṇasakkhaliyaṃ paharitvā  badhiramakāsi tasmā parikammaṃ karontopi abhabbo dibbasotādhigamāya tenassa na bhagavā parikammaṃ kathesi so ettāvatā bhagavati āghātaṃ bandhitvā cintesi  addhā samaṇassa gotamassa evaṃ hoti  ahampi khattiyo ayampi khattiyo sacassa ñāṇaṃ vaḍḍhissati ayampi sabbaññū bhavissatīti usūyāya mayhaṃ na kathesīti so anukkamena gihibhāvaṃ patvā tamatthaṃ mahālilicchavino kathento evamāha
ti ekaṃsāya ekakoṭṭhāsāya bhāvito dibbānaṃ vā rūpānaṃ dassanatthāya dibbānaṃ vā saddānaṃ savanatthāya bhāvitoti attho nti anudisāya ti ubhayaṃsāya ubhayakoṭṭhāsāya bhāvitoti attho ti ayaṃ dibbānaṃyeva rūpānaṃ dassanāya ekaṃsabhāvito samādhi hetu imamatthaṃ sutvā so licchavī cintesi  idaṃ dibbasotena saddasuṇanaṃ imasmiṃ sāsane uttamatthabhūtaṃ maññe imassa nūna atthāya ete  bhikkhū paññāsampi saṭṭhipi vassāni apaṇṇakaṃ brahmacariyaṃ caranti yaṃnūnāhaṃ dasabalaṃ etamatthaṃ puccheyyanti
 tato tamatthaṃ pucchanto etāsaṃ nūna bhantetiādimāha nti ettha samādhiyeva samādhibhāvanā ubhayaṃsabhāvitānaṃ samādhīnanti attho atha yasmā sāsanato bāhirā etā samādhibhāvanā na ajjhattikā tasmā tā paṭikkhipitvā yadatthaṃ bhikkhū brahmacariyaṃ caranti taṃ dassento bhagavā na kho mahālītiādimāha

nti sakkāyadiṭṭhiādīnaṃ tiṇṇaṃ bandhanānaṃ tāni hi vaṭṭadukkhamaye rathe satte saṃyojenti tasmā saṃyojanānīti vuccanti ti maggasotaṃ āpanno hoti ti catūsu apāyesu apatanadhammo ti dhammaniyāmena niyato ti uparimaggattayasaṅkhātā sambodhi paraṃ ayanaṃ assa anena vā pattabbāti sambodhiparāyaṇo
ti pariyuṭṭhānamandatāya ca kadāci karahaci uppattiyā ca tanubhāvā nti heṭṭhābhāgiyānaṃ ye hi baddho upari suddhāvāsabhūmiyaṃ nibbattituṃ na sakkoti ti sesayonipaṭikkhepavacanametaṃ ti tasmiṃ uparibhaveyeva parinibbānadhammo ti tato brahmalokā puna paṭisandhivasena anāvattanadhammo nti cittavisuddhiṃ sabbakilesabandhanavimuttassa arahattaphalacittassetaṃ adhivacanaṃ nti etthāpi sabbakilesabandhanavimuttā arahattaphalapaññāva paññāvimuttīti veditabbā ti imasmiṃyeva attabhāve nti sāmaṃ ti abhijānitvā ti paccakkhaṃ katvā atha vā ti abhiññāya abhivisiṭṭhena ñāṇena sacchikaritvātipi attho ti patvā paṭilabhitvā idaṃ sutvā licchavirājā cintesi  ayaṃ pana dhammo na sakuṇena viya uppatitvā nāpi godhāya viya urena gantvā sakkā paṭivijjhituṃ  addhā pana imaṃ paṭivijjhantassa pubbabhāgappaṭipadāya bhavitabbaṃ pucchāmi tāva nanti

 tato bhagavantaṃ pucchanto atthi pana bhantetiādimāha ti pañcaṅgikaṃ turiyaṃ viya aṭṭhaṅgiko gāmo viya ca aṭṭhaṅgamattoyeva hutvā aṭṭhaṅgiko na aṅgato añño maggo nāma atthi tenevāha  ti tattha  sammādassanalakkhaṇā  sammā abhiniropanalakkhaṇo  sammā pariggahaṇalakkhaṇā  sammā samuṭṭhāpanalakkhaṇo  sammā vodāpanalakkhaṇo  sammā paggahalakkhaṇo  sammā upaṭṭhānalakkhaṇā  sammā samādhānalakkhaṇo  etesu ekekassa tīṇi tīṇi  kiccāni honti seyyathidaṃ sammādiṭṭhi tāva aññehipi attano paccanīkakilesehi saddhiṃ micchādiṭṭhiṃ pajahati nirodhaṃ ārammaṇaṃ karoti sampayuttadhamme ca passati tappaṭicchādakamohavidhamanavasena asammohato sammāsaṅkappādayopi tatheva micchāsaṅkappādīni pajahanti nirodhañca ārammaṇaṃ karonti visesato panettha sammāsaṅkappo sahajātadhamme abhiniropeti sammāvācā sammā pariggaṇhati sammākammanto sammā samuṭṭhāpeti sammāājīvo sammā vodāpeti sammāvāyāmo sammā paggaṇhati sammāsati sammā upaṭṭhāpeti sammāsamādhi sammā padahati
api cesā sammādiṭṭhi nāma pubbabhāge nānākkhaṇā nānārammaṇā hoti maggakkhaṇe ekakkhaṇā ekārammaṇā kiccato pana dukkhe ñāṇantiādīni cattāri nāmāni labhati sammāsaṅkappādayopi pubbabhāge nānākkhaṇā nānārammaṇā honti maggakkhaṇe ekakkhaṇā ekārammaṇā tesu sammāsaṅkappo kiccato nekkhammasaṅkappotiādīni tīṇi nāmāni labhati sammā vācādayo tisso viratiyopi honti cetanādayopi honti maggakkhaṇe pana viratiyeva sammāvāyāmo sammāsatīti idampi dvayaṃ kiccato sammappadhānasatipaṭṭhānavasena cattāri nāmāni labhati sammāsamādhi pana pubbabhāgepi maggakkhaṇepi sammāsamādhiyeva
iti  imesu aṭṭhasu dhammesu bhagavatā nibbānādhigamāya paṭipannassa yogino bahukārattā paṭhamaṃ sammādiṭṭhi desitā ayañhi paññāpajjoto paññāsatthanti  ca vuttā tasmā etāya pubbabhāge vipassanāñāṇasaṅkhātāya sammādiṭṭhiyā avijjandhakāraṃ vidhamitvā kilesacore ghātento khemena  yogāvacaro nibbānaṃ pāpuṇāti tena vuttaṃ  nibbānādhigamāya paṭipannassa yogino bahukārattā paṭhamaṃ sammādiṭṭhi desitāti
sammāsaṅkappo pana tassā bahukāro tasmā tadanantaraṃ vutto yathā hi heraññiko hatthena parivaṭṭetvā parivaṭṭetvā cakkhunā kahāpaṇaṃ olokento  ayaṃ cheko ayaṃ kūṭoti jānāti evaṃ yogāvacaropi pubbabhāge vitakkena vitakketvā vipassanāpaññāya olokayamāno  ime dhammā kāmāvacarā ime dhammā rūpāvacarādayoti pajānāti yathā vā pana purisena koṭiyaṃ gahetvā parivaṭṭetvā parivaṭṭetvā dinnaṃ mahārukkhaṃ tacchako vāsiyā tacchetvā kamme upaneti evaṃ vitakkena vitakketvā vitakketvā dinne dhamme yogāvacaro paññāya  ime kāmāvacarā ime rūpāvacarātiādinā nayena paricchinditvā kamme upaneti  tena vuttaṃ  sammāsaṅkappo pana tassā bahukāro tasmā tadanantaraṃ vuttoti svāyaṃ yathā sammādiṭṭhiyā evaṃ sammāvācāyapi upakārako yathāha  pubbe kho visākha vitakketvā vicāretvā pacchā vācaṃ bhindatīti  tasmā tadanantaraṃ sammāvācā vuttā
yasmā pana  idañcidañca karissāmāti paṭhamaṃ vācāya saṃvidahitvā loke kammante payojenti tasmā vācā kāyakammassa upakārikāti sammāvācāya anantaraṃ sammākammanto vutto catubbidhaṃ pana vacīduccaritaṃ tividhañca kāyaduccaritaṃ pahāya ubhayaṃ sucaritaṃ pūrentasseva yasmā ājīvaṭṭhamakaṃ sīlaṃ pūreti na itarassa tasmā tadubhayānantaraṃ sammāājīvo vutto evaṃ visuddhājīvena pana parisuddho me ājīvoti ettāvatā ca paritosaṃ katvā suttapamattena viharituṃ na yuttaṃ atha kho sabbiriyāpathesu idaṃ vīriyaṃ samārabhitabbanti dassetuṃ tadanantaraṃ sammāvāyāmo vutto tato āraddhavīriyenapi kāyādīsu catūsu vatthūsu  sati sūpaṭṭhitā kātabbāti dassanatthaṃ tadanantaraṃ sammāsati  desitā yasmā panevaṃ sūpaṭṭhitā sati samādhissupakārānupakārānaṃ dhammānaṃ gatiyo samannesitvā pahoti ekattārammaṇe cittaṃ samādhātuṃ tasmā sammāsatiyā anantaraṃ sammāsamādhi desitoti veditabbo ti etesaṃ sotāpattiphalādīnaṃ paccakkhakiriyatthāya

nti idaṃ kasmā āraddhaṃ ayaṃ kira rājā  rūpaṃ attāti evaṃladdhiko tenassa desanāya cittaṃ nādhimuccati atha bhagavatā tassa laddhiyā āvikaraṇatthaṃ ekaṃ kāraṇaṃ āharituṃ idamāraddhaṃ tatrāyaṃ saṅkhepattho  ahaṃ ekaṃ samayaṃ ghositārāme viharāmi tatra vasantaṃ maṃ te dve pabbajitā evaṃ pucchiṃsu athāhaṃ tesaṃ buddhuppādaṃ dassetvā tantidhammaṃ nāma kathento idamavocaṃ  āvuso saddhāsampanno nāma kulaputto evarūpassa satthu sāsane pabbajito evaṃ tividhaṃ sīlaṃ pūretvā paṭhamajjhānādīni patvā ṭhito taṃ jīvantiādīni vadeyya yuttaṃ nu kho etamassāti tato tehi yuttanti vutte ahaṃ kho panetaṃ āvuso evaṃ jānāmi evaṃ passāmi atha ca panāhaṃ na vadāmīti taṃ vādaṃ paṭikkhipitvā uttari khīṇāsavaṃ dassetvā imassa evaṃ vattuṃ na yuttanti avocaṃ te mama vacanaṃ sutvā attamanā ahesunti evaṃ vutte sopi attamano ahosi  tenāha  idamavoca bhagavā attamano oṭṭhaddho licchavī bhagavato bhāsitaṃ abhinandīti


