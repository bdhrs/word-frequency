

 tatiyapaṇṇāsakassa  paṭhame ti thanitā tattha gajjitvā novassanabhāvo nāma pāpako manussā hi yadā devo gajjati tadā suvuṭṭhitā bhavissatīti bījāni nīharitvā vapanti atha deve avassante khette bījāni khetteyeva nassanti gehe bījāni geheyeva nassantīti dubbhikkhaṃ hoti nogajjitvā vassanabhāvopi pāpako manussā hi imasmiṃ kāle dubbuṭṭhikā bhavissatīti ninnaṭṭhānesuyeva vappaṃ karonti atha devo vassitvā sabbabījāni mahāsamuddaṃ pāpeti dubbhikkhameva hoti gajjitvā vassanabhāvo pana bhaddako tadā hi subhikkhaṃ hoti nogajjitvā novassanabhāvo ekantapāpakova ti idāni ganthadhuraṃ pūressāmi vāsadhuraṃ pūressāmīti kathetiyeva na uddesaṃ gaṇhāti na kammaṭṭhānaṃ bhāveti
ti ganthadhuraṃ pūressāmi vāsadhuraṃ vāti na bhāsati sampatte pana kāle samattaṃ sampādeti iminā nayena itarepi veditabbā atha vā sabbaṃ panetaṃ paccayadāyakeheva kathitaṃ eko hi asukadivase nāma dānaṃ dassāmīti saṅghaṃ nimanteti sampatte kāle no karoti ayaṃ puggalo puññena parihāyati bhikkhusaṅgho pana lābhena parihāyati aparo saṅghaṃ animantetvā sakkāraṃ katvā bhikkhū ānessāmīti na labhi sabbe aññattha nimantitā honti ayampi puññena parihāyati saṅghopi lābhena parihāyati aparo paṭhamaṃ saṅghaṃ nimantetvā pacchā sakkāraṃ katvā dānaṃ deti ayaṃ kiccakārī hoti aparo neva saṅghaṃ nimanteti na dānaṃ deti ayaṃ pāpapuggaloti veditabbo dutiyaṃ uttānameva


 tatiye ti anto ritto ti pidahitvā ṭhapito ti vivaritvā ṭhapito upamitapuggalesu panettha antoguṇasāravirahito ca  bāhirasobhanatāya  puggaloti veditabbo sesesupi eseva nayo


 catutthe udakarahado jaṇṇukamattepi udake sati paṇṇarasasambhinnavaṇṇattā vā bahalattā vā udakassa apaññāyamānatalo  nāma hotīti āha ti tiporisacatuporise pana udake sati acchattā udakassa paññāyamānatalo  nāma hotīti āha ti ubhayakāraṇasambhavato pana itare dve veditabbā puggalepi kilesussadabhāvato guṇagambhīratāya ca abhāvato guṇagambhīrānaṃ sadisehi abhikkamanādīhi yutto  nāma iminā nayena sesā veditabbā


 pañcame ti anto āmaṃ hutvā ti anto pakkaṃ bahi āmasadisaṃ tattha yathā ambe apakkabhāvo āmatā hoti evaṃ puggalepi puthujjanatā yathā ca tattha pakkasadisatā pakkavaṇṇitā evaṃ puggalepi ariyānaṃ abhikkamanādisadisatā pakkavaṇṇitāti iminā nayena sesā veditabbā chaṭṭhaṃ uttānameva


 sattame ti attano āsayaṃ bilakūpaṃ khanati ti tattha avasitvā kismiñcideva ṭhāne vasati evaṃ biḷārādiamittavasaṃ gacchati ti sayaṃ na khanati parena kate bile vasati evaṃ jīvitaṃ rakkhati tatiyā dvepi karontī jīvitaṃ rakkhati catutthī dvepi akarontī amittavasaṃ gacchati imāya pana upamāya upamitesu puggalesu paṭhamo yathā sā mūsikā gādhaṃ khanati evaṃ navaṅgaṃ satthusāsanaṃ uggaṇhāti yathā pana sā tattha na vasati kismiñcideva ṭhāne vasantī amittavasaṃ gacchati tathā ayampi pariyattivasena ñāṇaṃ pesetvā catusaccadhammaṃ na paṭivijjhati lokāmisaṭṭhānesu vicaranto maccumārakilesamāradevaputtamārasaṅkhātānaṃ vasaṃ gacchati dutiyo yathā mūsikā gādhaṃ na khanati evaṃ navaṅgaṃ satthusāsanaṃ na uggaṇhāti yathā pana parena khanite bile vasantī jīvitaṃ rakkhati evaṃ parassa kathaṃ sutvā catusaccadhammaṃ paṭivijjhitvā tiṇṇaṃ mārānaṃ vasaṃ atikkamati iminā nayena tatiyacatutthesupi opammasaṃsandanaṃ veditabbaṃ


 aṭṭhame balībaddo tāva yo attano gogaṇaṃ ghaṭṭeti ubbejeti paragoṇe pana sūrato sukhasīlo hoti ayaṃ  nāma puggalopi attano parisaṃ ghaṭṭento vijjhanto pharuse samudācaranto paraparisāya pana soraccaṃ nivātavuttitaṃ āpajjanto  nāmāti iminā nayena sesāpi veditabbā


 rukkho tāva ti vanajeṭṭhakarukkho sayaṃ pheggu hoti parivārarukkhā  panassa sārā honti iminā nayena  sesā veditabbā puggalesu pana sīlasāravirahitato pheggutā sīlācārasamannāgamena ca sāratā veditabbā


 dasame yassa visaṃ pajjalitatiṇukkāya aggi viya sīghaṃ abhiruhitvā akkhīni gahetvā khandhaṃ gahetvā sīsaṃ gahetvā ṭhitanti vattabbataṃ āpajjati maṇisappādīnaṃ visaṃ viya mantaṃ pana parivattetvā kaṇṇavātaṃ datvā daṇḍakena pahaṭamatte otaritvā daṭṭhaṭṭhāneyeva tiṭṭhati ayaṃ  nāma yassa pana visaṃ saṇikaṃ abhiruhati āruḷhāruḷhaṭṭhāne pana āsittaudakaṃ viya hoti udakasappādīnaṃ viya dvādasavassaccayenapi kaṇṇaviddhakhandhapiṭṭhikādīsu paññāyati mantaparivattanādīsu ca kariyamānesu sīghaṃ na otarati ayaṃ  nāma yassa pana visaṃ sīghaṃ abhiruhati na sīghaṃ otarati aneḷakasappādīnaṃ visaṃ viya ayaṃ  nāma mahāāsīviso yassa visaṃ mandaṃ hoti ohāriyamānampi sukheneva otarati nīlasappadhamanisappādīnaṃ visaṃ viya ayaṃ  nāma sākhavaṇṇo rukkhaggādīsu vicaraṇasappo


