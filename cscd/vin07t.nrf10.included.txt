

 bhikkhunīvibhaṅge ti migāramātu visākhāyāti attho pāḷiyaṃ ehi bhikkhunīti bhikkhunī tīhi saraṇagamanehi upasampannāti bhikkhunīti idaṃ bhikkhuvibhaṅgapāḷiyā samadassanatthaṃ aṭṭhagarudhammappaṭiggahaṇena laddhūpasampadaṃ mahāpajāpatigotamiñceva tāya saha nikkhantā bhagavato āṇāya bhikkhūnaññeva santike ekatoupasampannā pañcasatasākiyāniyo ca sandhāya vuttaṃ tā hi bhagavatā ānandattherassa yācanāya pabbajjaṃ anujānantena etha bhikkhuniyo mama sāsane tumhepi pavisathāti vuttā viya jātā sākiyāniyo eva saraṇasīlāni datvā kammavācāya upasampāditattā tīhi saraṇagamanehi upasampannāti vuttā na hi etāhi aññā ehibhikkhunibhāvādinā upasampannā nāma santi yaṃ pana therīgāthāsu  
nihacca  jāṇuṃ vanditvā sammukhā añjaliṃ akaṃ
ehi bhaddeti maṃ avoca sā me āsūpasampadāti (therīgā 109) 
vuttaṃ yañca apadānepi 
āyācito tadā āha ehi bhaddeti nāyako
tadāhaṃ upasampannā parittaṃ toyamaddasanti (apa therī 2344) 
vuttaṃ tampi ehi tvaṃ bhikkhunīnaṃ santike pabbajjaṃ upasampadañca gaṇhāhīti bhagavato āṇā upasampadāya kāraṇattā upasampadā ahosīti imamatthaṃ sandhāya vuttaṃ tathā hi vuttaṃ  ehi bhadde bhikkhunupassayaṃ  gantvā bhikkhunīnaṃ santike pabbajja upasampajjassūti maṃ avaca āṇāpesi sā satthu āṇā mayhaṃ upasampadāya kāraṇattā upasampadā āsi ahosīti (therīgā aṭṭha 111)
ti methunādīhi catūhi tāni pana aññāni ca sādhāraṇasikkhāpadāni yasmā bhikkhuvibhaṅge vuttanidānavatthādīsu eva sādhāraṇavasena paññattāni pacchā pana tāni bhikkhunīnaṃ pātimokkhuddesaṃ anujānantena bhagavatā tāsaṃ sikkhāpaccakkhānābhāvena yā pana bhikkhunī chandaso methunaṃ dhammaṃ paṭiseveyyātiādinā tadanurūpavasena parivattetvā asādhāraṇasikkhāpadehi saddhiṃ saṃsandetvā bhikkhunipātimokkhuddesavasena ekato saṅgahitāni yasmā ca nesaṃ  (pārā 44 ādayo) vuttanayeneva sabbopi vinicchayo sakkā ñātuṃ tasmā tāni vajjetvā asādhāraṇānaṃ eva idha vibhaṅgo vuttoti veditabbaṃ
 bhikkhūnaṃ kāyasaṃsaggaṃ sādiyeyyāti avatvā samāpajjeyyāti vuttattā ti vuttaṃ ti kiriyāsamuṭṭhānasseva bahulabhāvato etena akiriyāsamuṭṭhānāpi ayaṃ āpatti hotīti dasseti kiñcāpi dasseti mayaṃ panettha evaṃ takkayāma kāyasaṃsaggakkhaṇe sādiyantiyā kiriyāya abhāvepi tato pubbe pavattitānaṃ paṭicchannaṭṭhānagamanaiṅgitākāradassanādikiriyānaṃ vaseneva kiriyāsamauṭṭhānameva parehi magge kariyamānupakkamena niccalassa sādiyato sukkavissaṭṭhi viya pubbapayogābhāvepi  vā tasmiññeva khaṇe parūpakkamena janiyamānāya attano kāyacalanādisaṅkhātāya kiriyāya sā hi sādiyamānena tassā cittenāpi samuṭṭhitā kiriyā nāma hoti avāyamitvā parūpakkamena methunasādiyane viya bhikkhūnaṃ pana parūpakkamajanitaṃ kiriyaṃ abbohārikaṃ katvā attanā kariyamānapayogavaseneva kāyasaṃsaggaṃ samāpajjeyyāti evaṃ visesetvāva sikkhāpadassa paññattattā sādiyamānepi na doso itarathā hi tabbahulanayenettha kiriyatte gayhamāne aññesampi kiriyākiriyasikkhāpadānaṃ kiriyattaggahaṇappasaṅgo siyāti tasmā  vīmaṃsitvā gahetabbaṃ ti kiriyāsamuṭṭhānatā ti kāyasaṃsaggarāgī eva


 dutiye tiādi sundarīnandāya vajjapaṭicchādane paññattataṃ sandhāya vuttaṃ nti vuttattā vajjapaṭicchādanassāpi paṭicchādane pārājikamevāti daṭṭhabbaṃ ti vuttattā paṇṇattiṃ ajānantiyāpi idaṃ vajjaṃ na pakāsessāmīti chandena dhuraṃ nikkhepakkhaṇe pārājikanti daṭṭhabbaṃ taṃ pana paṭicchādanaṃ yasmā pesalā ñatvā garahissantīti bhayeneva hoti bhayañca kodhacittasampayuttaṃ tasmā idaṃ nti vuttaṃ yaṃ pana  (sārattha ṭī pārājikakaṇḍa 3666) kiñcāpi vajjapaṭicchādanaṃ pemavasena hoti tathāpi sikkhāpadavītikkamacittaṃ domanassitameva hotīti evaṃ paṇṇattivītikkamacitteneva chādanaṃ domanassatte kāraṇaṃ vuttaṃ taṃ akāraṇaṃ paṇṇattivijānanaṃ vināpi āpajjitabbatova

 tatiyaṃ uttānameva

 catutthe  lokassādasaṅkhātaṃ mittehi aññamaññaṃ kātabbaṃ  vuttamevatthaṃ pariyāyantarena dassetuṃ ti vuttaṃ
ti yā tisso itthiyo tāsu vuttaṃ taṃ methunaṃ na seveyya ti tayo anariye tayo paṇḍake ca upasaṅkamitvā methunaṃ na seveti attho ti  cettha ubhatobyañjanakā adhippetā nti attano vaccamukhamaggepi chedo eva  pārājikaṃ
ti dvīhi sukkavissaṭṭhi vuttā nti sañcarittaṃ ti iminā kāriyopacārena kāyasaṃsaggo methunadhammoti vuttoti dasseti ti saṅghāṭikaṇṇaggahaṇādipadesu kāyasaṃsaggarāgo saussāhatā aṭṭhamavatthussa pūraṇanti tīṇettha aṅgāni


