

 tatiyassa  paṭhame nti ettha ti mahāvelā mahāvālikarāsīti attho atha vā ti vālukā vuccati ti mariyādā velātikkamanahetu āhaṭā uru uruvelāti evamettha attho daṭṭhabbo atīte kira anuppanne buddhe dasasahassā kulaputtā tāpasapabbajjaṃ pabbajitvā tasmiṃ padese viharantā ekadivasaṃ sannipatitvā katikavattaṃ akaṃsu  kāyakammavacīkammāni nāma paresampi pākaṭāni honti manokammaṃ pana apākaṭaṃ tasmā yo kāmavitakkaṃ vā byāpādavitakkaṃ vā vihiṃsāvitakkaṃ vā vitakketi tassa añño codako nāma natthi so attanāva attānaṃ codetvā pattapuṭena vālukaṃ āharitvā imasmiṃ ṭhāne ākiratu idamassa daṇḍakammanti tato paṭṭhāya yo tādisaṃ vitakkaṃ vitakketi so tattha pattapuṭena vālukaṃ ākirati evaṃ tattha anukkamena mahāvālukarāsi jāto tato naṃ pacchimā janatā parikkhipitvā cetiyaṭṭhānamakāsi taṃ sandhāya vuttaṃ  uruvelāti mahāvelā mahāvālikarāsīti atthoti tameva sandhāya vuttaṃ  atha vā urūti vālukā vuccati velāti mariyādā velātikkamanahetu āhaṭā uru uruvelāti evamettha attho daṭṭhabboti
ti uruvelagāmaṃ nissāya nerañjarānadītīre viharāmīti dasseti ti  ajapālakā tassa nigrodhassa  chāyāya nisīdantipi tiṭṭhantipi tasmā so ajapālanigrodhotveva saṅkhaṃ gato tassa heṭṭhāti attho ti sambuddho hutvā paṭhamameva ti ayaṃ vitakko pañcame sattāhe udapādi kasmā udapādīti sabbabuddhānaṃ āciṇṇattā ceva pubbāsevanatāya ca tattha pubbāsevanāya pakāsanatthaṃ tittirajātakaṃ āharitabbaṃ hatthivānaratittirā kira ekasmiṃ padese viharantā yo amhākaṃ mahallako tasmiṃ sagāravā viharissāmāti nigrodhaṃ dassetvā ko nu kho amhākaṃ mahallakoti vīmaṃsantā tittirassa mahallakabhāvaṃ ñatvā tassa jeṭṭhāpacāyanakammaṃ katvā aññamaññaṃ  samaggā sammodamānā viharitvā saggaparāyaṇā ahesuṃ taṃ kāraṇaṃ ñatvā rukkhe adhivatthā devatā imaṃ gāthamāha 
ye vuḍḍhamapacāyanti narā dhammassa kovidā
diṭṭheva dhamme pāsaṃsā samparāye ca suggatīti 
evaṃ ahetukatiracchānayoniyaṃ nibbattopi tathāgato sagāravavāsaṃ rocesi idāni kasmā na rocessatīti ti aññasmiṃ gāravarahito kañci garuṭṭhāne aṭṭhapetvāti attho ti patissayarahito kañci jeṭṭhakaṭṭhāne aṭṭhapetvāti attho ti ettha samitapāpabāhitapāpāyeva samaṇabrāhmaṇā adhippetā ti sakkārañceva katvā garukārañca upaṭṭhapetvā
tiādīsu saddhiṃ devehi sadevake devaggahaṇena cettha mārabrahmesu gahitesupi māro nāma vasavattī sabbesaṃ upari vasaṃ vatteti brahmā nāma mahānubhāvo ekaṅguliyā ekasmiṃ cakkavāḷasahasse ālokaṃ pharati dvīhi dvīsu dasahi aṅgulīhi dasasu cakkavāḷasahassesu ālokaṃ pharati so iminā sīlasampannataroti vattuṃ mā labhantūti ti visuṃ vuttaṃ tathā samaṇā nāma ekanikāyādivasena bahussutā sīlavanto paṇḍitā brāhmaṇāpi vatthuvijjādivasena bahussutā paṇḍitā te iminā sampannatarāti vattuṃ  mā labhantūti ti vuttaṃ ti idaṃ pana nippadesato dassanatthaṃ gahitameva gahetvā vuttaṃ apicettha purimāni tīṇi padāni lokavasena vuttāni pacchimāni dve pajāvasena nti sīlena sampannataraṃ adhikataranti attho ettha ca sīlādayo cattāro dhammā lokiyalokuttarā kathitā vimuttiñāṇadassanaṃ lokiyameva paccavekkhaṇañāṇameva hetaṃ ti ayaṃ satthā avīcito yāva bhavaggā sīlādīhi attanā adhikataraṃ apassanto mayā paṭividdhanavalokuttaradhammameva sakkatvā upanissāya viharissāmīti cinteti kāraṇaṃ bhagavā cinteti atthaṃ vuḍḍhiṃ visesaṃ  cinteti gacchāmissa ussāhaṃ janessāmīti cintetvā purato pākaṭo ahosi abhimukhe aṭṭhāsīti attho
ti ettha yo vadeyya  viharantīti vacanato paccuppannepi bahū buddhāti so bhagavāpi bhante etarahi arahaṃ sammāsambuddhoti iminā vacanena paṭibāhitabbo
na me ācariyo atthi sadiso me na vijjati
sadevakasmiṃ lokasmiṃ natthi me paṭipuggaloti  
ādīhi cassa suttehi aññesaṃ buddhānaṃ abhāvo dīpetabbo ti yasmā sabbepi buddhā saddhammagaruno tasmā ti mahantabhāvaṃ patthayamānena nti buddhānaṃ sāsanaṃ sarantena
ti yasmiṃ kāle ti rattaññumahattaṃ vepullamahattaṃ brahmacariyamahattaṃ lābhaggamahattanti iminā catubbidhena mahattena samannāgato ti atha mayhaṃ saṅghepi gāravo jāto kismiṃ pana kāle bhagavatā saṅghe gāravo katoti mahāpajāpatiyā dussayugadānakāle tadā hi bhagavā attano upanītaṃ dussayugaṃ saṅghe gotami dehi saṅghe te dinne ahañceva pūjito bhavissāmi saṅgho cāti vadanto saṅghe gāravaṃ akāsi nāma

 dutiye ti bahukā ti huhukkajātikena brāhmaṇena saddhiṃ āgatā brāhmaṇā ti  jarājiṇṇā ti vayovuddhā ti jātimahallakā ti tayo vaye addhe atikkantā nti amhehi sutaṃ etaṃ ti bho gotama etaṃ amhehi sutakāraṇaṃ tathā eva ti taṃ etaṃ abhivādanādiakaraṇaṃ ananucchavikameva
tiādīsu akāle vadatīti  asabhāvaṃ vadatīti  anatthaṃ vadati no atthanti  adhammaṃ vadati no dhammanti  avinayaṃ vadati  no vinayanti ti na hadaye nidhetabbayuttakaṃ vācaṃ bhāsitā ti kathetuṃ ayuttakālena nti apadesarahitaṃ sāpadesaṃ sakāraṇaṃ katvā na katheti nti pariyantarahitaṃ na paricchedaṃ dassetvā katheti nti na lokiyalokuttaraatthanissitaṃ katvā katheti ti andhabālo theroti saṅkhaṃ gacchati
tiādīni vuttapaṭipakkhavasena veditabbāni ti paṇḍiccena samannāgatattā  paṇḍito thirabhāvappattiyā theroti saṅkhaṃ gacchati
ti bahuṃ assa sutaṃ hoti navaṅgaṃ satthusāsanaṃ pāḷianusandhipubbāparavasena uggahitaṃ hotīti attho ti sutassa ādhārabhūto yassa hi ito gahitaṃ ito palāyati chiddaghaṭe udakaṃ viya na tiṭṭhati parisamajjhe ekasuttaṃ vā jātakaṃ vā kathetuṃ vā vācetuṃ vā na sakkoti ayaṃ na sutadharo nāma yassa pana uggahitaṃ buddhavacanaṃ uggahitakālasadisameva hoti dasapi vīsatipi vassāni sajjhāyaṃ akarontassa neva nassati ayaṃ sutadharo nāma ti sutassa sannicayabhūto yassa hi sutaṃ hadayamañjūsāya sannicitaṃ silāya lekhā viya suvaṇṇapatte pakkhittasīhavasā viya  ca tiṭṭhati ayaṃ sutasannicayo nāma ti dhātā paguṇā ekaccassa hi uggahitabuddhavacanaṃ dhātaṃ paguṇaṃ niccalikaṃ na hoti asukaṃ suttaṃ vā jātakaṃ vā kathehīti vutte sajjhāyitvā saṃsanditvā samanuggāhitvā jānissāmīti vadati ekaccassa dhātaṃ paguṇaṃ bhavaṅgasotasadisaṃ hoti asukaṃ suttaṃ vā jātakaṃ vā kathehīti vutte uddharitvā tameva katheti taṃ sandhāya vuttaṃ dhātāti ti suttadasakavaggadasakapaṇṇāsadasakavasena vācāya sajjhāyitā ti cittena anupekkhitā yassa vācāya sajjhāyitaṃ buddhavacanaṃ manasā cintentassa tattha tattha pākaṭaṃ hoti mahādīpaṃ jāletvā ṭhitassa rūpagataṃ viya paññāyati taṃ sandhāyetaṃ vuttaṃ ti atthato ca kāraṇato ca paññāya suppaṭividdhā
nti ti abhikkantaṃ visuddhaṃ cittaṃ vuccati adhicittaṃ vā abhicetasi jātāni ābhicetasikāni abhicetosannissitānīti vā ābhicetasikāni nti  diṭṭhadhamme sukhavihārānaṃ diṭṭhadhammoti paccakkho attabhāvo vuccati tattha sukhavihārabhūtānanti attho rūpāvacarajjhānānametaṃ adhivacanaṃ tāni hi appetvā nisinnā jhāyino imasmiṃyeva attabhāve asaṃkiliṭṭhanekkhammasukhaṃ vindanti tasmā diṭṭhadhammasukhavihārānīti vuccati ti nikāmena lābhī attano icchāvasena lābhī icchiticchitakkhaṇe samāpajjituṃ samatthoti vuttaṃ hoti ti sukheneva paccanīkadhamme vikkhambhetvā samāpajjituṃ samatthoti vuttaṃ hoti ti akasirānaṃ lābhī vipulānaṃ yathāparicchedena vuṭṭhātuṃ samatthoti vuttaṃ hoti ekacco hi lābhīyeva hoti na pana icchiticchitakkhaṇe sakkoti samāpajjituṃ ekacco sakkoti tathāsamāpajjituṃ pāripanthike  ca pana kicchena vikkhambheti ekacco tathā ca samāpajjati pāripanthike ca akiccheneva vikkhambheti na sakkoti nāḷikayantaṃ viya yathāparicchedeyeva vuṭṭhātuṃ yassa pana ayaṃ tividhāpi sampadā atthi so akicchalābhī akasiralābhīti vuccati tiādīni vuttatthāneva evamidha sīlampi bāhusaccampi khīṇāsavasseva sīlaṃ bāhusaccañca jhānānipi khīṇāsavasseva vaḷañjanakajjhānāni kathitāni āsavānaṃ khayātiādīhi  pana arahattaṃ kathitaṃ phalena cettha maggakiccaṃ pakāsitanti veditabbaṃ
ti uddhaccasahagatena nti palāpakathaṃ ti aṭṭhapitasaṅkappo ti magasadiso ti dūre ti thāvarabhāvato ti lāmakadiṭṭhi ti ādararahito ti sutena upagato ti duvidhena paṭibhānena samannāgato ti sahavipassanāya maggapaññāya catunnaṃ saccānaṃ atthaṃ vinivijjhitvā passati nti sabbesaṃ khandhādidhammānaṃ  pāraṃ gato abhiññāpāragū pariññāpāragū pahānapāragū bhāvanāpāragū sacchikiriyāpāragū samāpattipāragūti evaṃ chabbidhena pāragamanena sabbadhammānaṃ pāraṃ pariyosānaṃ gato ti rāgakhilādivirahito ti duvidheneva paṭibhānena samannāgato ti sakalabrahmacariyo sesamettha uttānamevāti

 tatiye ti dukkhasaccaṃ ti ñāto paccakkho kato ti  dukkhasaccato ti mahābodhimaṇḍe arahattamaggañāṇena pahīno ti tathāgatena bhāvitā
evaṃ ettakena ṭhānena catūhi saccehi attano buddhabhāvaṃ kathetvā idāni tathāgatabhāvaṃ kathetuṃ tiādimāha tattha nti rūpāyatanaṃ nti saddāyatanaṃ nti patvā gahetabbato gandhāyatanaṃ rasāyatanaṃ phoṭṭhabbāyatanaṃ nti sukhadukkhādi dhammārammaṇaṃ nti pariyesitvā vā apariyesitvā vā pattaṃ nti pattaṃ vā appattaṃ vā pariyesitaṃ ti cittena anusañcaritaṃ
nti iminā etaṃ dasseti  yaṃ aparimāṇāsu lokadhātūsu imassa sadevakassa lokassa nīlaṃ pītakantiādi rūpārammaṇaṃ cakkhudvāre āpāthaṃ āgacchati ayaṃ satto imasmiṃ khaṇe imaṃ nāma rūpārammaṇaṃ  disvā sumano vā dummano vā majjhatto vā jātoti sabbaṃ tathāgatassa evaṃ abhisambuddhaṃ tathā yaṃ aparimāṇāsu lokadhātūsu imassa sadevakassa lokassa bherisaddo mudiṅgasaddotiādi saddārammaṇaṃ sotadvāre āpāthaṃ āgacchati mūlagandho tacagandhotiādi gandhārammaṇaṃ ghānadvāre āpāthaṃ āgacchati mūlaraso khandharasotiādi rasārammaṇaṃ jivhādvāre āpāthaṃ āgacchati kakkhaḷaṃ mudukantiādi pathavīdhātutejodhātuvāyodhātubhedaṃ phoṭṭhabbārammaṇaṃ kāyadvāre āpāthaṃ āgacchati ayaṃ satto imasmiṃ khaṇe imaṃ nāma phoṭṭhabbārammaṇaṃ phusitvā sumano vā dummano vā majjhatto vā jātoti sabbaṃ tathāgatassa evaṃ abhisambuddhaṃ tathā yaṃ aparimāṇāsu lokadhātūsu imassa sadevakassa lokassa sukhadukkhādibhedaṃ dhammārammaṇaṃ manodvārassa āpāthaṃ āgacchati ayaṃ satto imasmiṃ khaṇe imaṃ nāma dhammārammaṇaṃ vijānitvā sumano vā dummano vā majjhatto vā jātoti sabbaṃ tathāgatassa evaṃ abhisambuddhaṃ yañhi bhikkhave imesaṃ sabbasattānaṃ diṭṭhaṃ sutaṃ mutaṃ viññātaṃ tattha tathāgatena adiṭṭhaṃ vā asutaṃ vā amutaṃ vā aviññātaṃ vā natthi imassa pana mahājanassa pariyesitvā appattampi atthi apariyesitvā appattampi atthi pariyesitvā pattampi atthi apariyesitvā pattampi atthi sabbampi tathāgatassa appattaṃ nāma natthi ñāṇena asacchikataṃ
ti yaṃ yathā lokena gataṃ tassa tatheva  gatattā tathāgatoti vuccati  pāḷiyaṃ pana abhisambuddhanti vuttaṃ taṃ gatasaddena ekatthaṃ iminā nayena sabbavāresu tathāgatoti nigamassa attho veditabbo tassa yutti ekapuggalavaṇṇanāyaṃ tathāgatasaddavitthāre vuttāyeva apicettha ti ekaṃsatthe nipāto dakkhatīti  vasaṃ vattetīti 
ti tedhātukaṃ lokasannivāsaṃ jānitvā nti tasmiṃ tedhātukalokasannivāse yaṃkiñci neyyaṃ sabbaṃ taṃ yathātathaṃ aviparītaṃ jānitvā ti catunnaṃ  yogānaṃ pahānena visaṃyutto ti taṇhādiṭṭhiupayehi virahito ti rūpādīni sabbārammaṇāni abhibhavitvā ṭhito ti dhitisampanno ti sabbe cattāropi ganthe mocetvā ṭhito ti phuṭṭhā assa idañca karaṇatthe sāmivacanaṃ ti nibbānaṃ tañhi tena ñāṇaphusanena phuṭṭhaṃ tenevāha  nti atha  vā ti uttamā santi katarā sāti nibbānaṃ yasmā pana nibbāne kutoci bhayaṃ natthi tasmā taṃ nti vuccati ti upadhisaṅkhayasaṅkhāte nibbāne tadārammaṇāya phalavimuttiyā vimutto ti parissayānaṃ sahanaṭṭhena kilesānañca hiṃsanaṭṭhena tathāgato anuttaro sīho nāma nti seṭṭhaṃ ti evaṃ tathāgatassa guṇe jānitvā ti samāgantvā ti taṃ tathāgataṃ te saraṇaṃ gatā namassanti idāni yaṃ vadantā te namassanti taṃ dassetuṃ tiādi vuttaṃ taṃ uttānatthamevāti

 catutthaṃ atthuppattiyaṃ nikkhittaṃ katarāya atthuppattiyanti dasabalaguṇakathāya anāthapiṇḍikassa kira dhītā cūḷasubhaddā sāketanagare kāḷakaseṭṭhiputtassa gehaṃ gacchissāmīti satthāraṃ upasaṅkamitvā bhante ahaṃ micchādiṭṭhikakulaṃ gacchāmi sace tattha sakkāraṃ labhissāmi ekasmiṃ purise pesiyamāne papañco bhavissati maṃ āvajjeyyātha bhagavāti paṭiññaṃ gahetvā agamāsi seṭṭhi suṇisā me āgatāti maṅgalaṃ karontova bahuṃ khādanīyabhojanīyaṃ paṭiyādetvā pañca acelakasatāni nimantesi so tesu nisinnesu dhītā  me āgantvā arahante vandatūti cūḷasubhaddāya pesesi āgataphalā ariyasāvikā arahanteti  vuttamatteyeva lābhā vata meti uṭṭhahitvā gatā te nissirikadassane acelake disvāva samaṇā nāma na evarūpā honti tāta yesaṃ neva ajjhattaṃ hirī na bahiddhā ottappaṃ atthīti vatvā na ime samaṇā dhīdhīti kheḷaṃ pātetvā nivattitvā attano vasanaṭṭhānameva gatā
tato  acelakā mahāseṭṭhi kuto te evarūpā kālakaṇṇī laddhā kiṃ sakalajambudīpe aññā dārikā natthīti seṭṭhiṃ paribhāsiṃsu so ācariyā jānitvā vā kataṃ hotu ajānitvā vā ahamettha jānissāmīti acelake uyyojetvā subhaddāya santikaṃ gantvā amma kasmā evarūpaṃ akāsi kasmā arahante lajjāpesīti āha tāta arahantā nāma evarūpā na hontīti atha naṃ so āha 
kīdisā samaṇā tuyhaṃ bāḷhaṃ kho ne pasaṃsasi
kiṃsīlā kiṃsamācārā taṃ me akkhāhi pucchitāti
sā āha 
santindriyā santamanā santatejā guṇamaggasaṇṭhitā
okkhittacakkhū mitabhāṇī tādisā samaṇā mama
vasanti vanamogayha nāgo chetvāva bandhanaṃ
ekakiyā adutiyā tādisā samaṇā mamāti
evañca  pana vatvā seṭṭhissa pure ṭhatvā tiṇṇaṃ ratanānaṃ guṇaṃ kathesi seṭṭhi tassā vacanaṃ sutvā yadi evaṃ tava samaṇe ānetvā maṅgalaṃ karomāti sā pucchi kadā karissatha tātāti seṭṭhi cintesi  katipāhaccayenāti vutte pesetvā pakkosāpeyyāti atha naṃ sve ammāti āha sā sāyanhasamaye uparipāsādaṃ āruyha mahantaṃ pupphasamuggaṃ gahetvā satthu guṇe anussaritvā aṭṭha pupphamuṭṭhiyo dasabalassa vissajjetvā añjaliṃ paggayha namassamānā aṭṭhāsi evañca avaca  bhagavā sve pañcahi  bhikkhusatehi saddhiṃ mayhaṃ bhikkhaṃ gaṇhathāti tāni pupphāni gantvā dasabalassa matthake vitānaṃ hutvā aṭṭhaṃsu satthā āvajjento taṃ kāraṇaṃ addasa dhammadesanāpariyosāne anāthapiṇḍikamahāseṭṭhi dasabalaṃ vanditvā sve bhante pañcahi bhikkhusatehi saddhiṃ mama gehe bhikkhaṃ gaṇhathāti āha cūḷasubhaddāya nimantitamha seṭṭhīti na bhante kañci āgataṃ passāmāti āma seṭṭhi saddhā pana upāsikā dūre yojanasatamatthakepi yojanasahassamatthakepi ṭhitā himavanto viya paññāyatīti vatvā 
dūre  santo pakāsenti himavantova pabbato
asantettha na dissanti rattiṃ khittā yathā sarāti  
imaṃ gāthamāha anāthapiṇḍiko bhante mama dhītu saṅgahaṃ karothāti vanditvā pakkāmi
satthā ānandattheraṃ āmantesi  ahaṃ ānanda sāketaṃ gamissāmi pañcannaṃ  bhikkhusatānaṃ salākaṃ dehi dadanto ca chaḷabhiññānaṃyeva dadeyyāsīti thero tathā akāsi cūḷasubhaddā rattibhāgasamanantare cintesi  buddhā nāma bahukiccā bahukaraṇīyā maṃ sallakkheyya vā na vā kiṃ nu kho karissāmīti tasmiṃ khaṇe vessavaṇo mahārājā cūḷasubhaddāya kathesi  bhadde mā kho tvaṃ vimanā ahosi mā dummanā adhivutthaṃ te bhagavatā svātanāya bhattaṃ saddhiṃ bhikkhusaṅghenāti sā tuṭṭhapahaṭṭhā dānameva saṃvidahi sakkopi kho devarājā vissakammaṃ āmantesi  tāta dasabalo cūḷasubhaddāya santikaṃ sāketanagaraṃ gacchissati pañca kūṭāgārasatāni māpehīti so tathā akāsi satthā pañcahi chaḷabhiññasatehi parivuto kūṭāgārayānena maṇivaṇṇaṃ ākāsaṃ vilikhanto viya sāketanagaraṃ agamāsi
subhaddā buddhappamukhassa bhikkhusaṅghassa dānaṃ datvā satthāraṃ vanditvā āha  bhante mayhaṃ sasurapakkho micchādiṭṭhiko sādhu tesaṃ anucchavikadhammaṃ kathethāti satthā dhammaṃ desesi kāḷakaseṭṭhi sotāpanno hutvā attano uyyānaṃ dasabalassa adāsi acelakā amhākaṃ paṭhamaṃ dinnanti nikkhamituṃ na icchanti gacchatha nīharitabbaniyāmena te nīharathāti sabbe nīharāpetvā tattheva satthu vihāraṃ kāretvā brahmadeyyaṃ katvā  udakaṃ pātesi  so kāḷakena kāritatāya kāḷakārāmo nāma jāto bhagavā tasmiṃ samaye tattha viharati tena vuttaṃ  sākete viharati kāḷakārāmeti
ti pañcasate bhikkhū āmantesi te kira sāketanagaravāsino kulaputtā satthu dhammadesanaṃ sutvā satthu santike pabbajitvā upaṭṭhānasālāya nisinnā aho buddhaguṇā nāma mahantā evarūpaṃ nāma micchādiṭṭhikaṃ kāḷakaseṭṭhiṃ diṭṭhito mocetvā sotāpattiphalaṃ pāpetvā  sakalanagaraṃ satthārā devalokasadisaṃ katanti dasabalassa guṇaṃ kathenti satthā tesaṃ guṇaṃ kathentānaṃ cittaṃ upaparikkhitvā  mayi gate mahatī desanā samuṭṭhissati desanāpariyosāne ca ime pañcasatā bhikkhū arahatte patiṭṭhahissanti mahāpathavī udakapariyantaṃ katvā kampissatīti dhammasabhaṃ gantvā paññattavarabuddhāsane nisinno te bhikkhū ādiṃ katvā ti imaṃ desanaṃ ārabhi evamidaṃ suttaṃ guṇakathāya nikkhittanti veditabbaṃ
tattha tamahaṃ jānāmīti padapariyosāne mahāpathavī udakapariyantaṃ katvā akampittha nti abhiaññāsiṃ jāninti attho nti pākaṭaṃ katvā ñātaṃ iminā etaṃ dasseti  aññe jānantiyeva mayā pana pākaṭaṃ katvā viditanti imehi tīhi padehi sabbaññutabhūmi nāma kathitā ti taṃ chadvārikaṃ ārammaṇaṃ tathāgato taṇhāya vā diṭṭhiyā vā na upaṭṭhāsi na upagañchi ayañhi passati bhagavā cakkhunā rūpaṃ chandarāgo  bhagavato natthi suvimuttacitto so bhagavā suṇāti bhagavā sotena saddaṃ ghāyati bhagavā ghānena gandhaṃ sāyati bhagavā jivhāya rasaṃ phusati bhagavā kāyena phoṭṭhabbaṃ vijānāti bhagavā manasā dhammaṃ chandarāgo bhagavato natthi suvimuttacitto so bhagavā tena vuttaṃ  taṃ tathāgato na upaṭṭhāsīti iminā padena khīṇāsavabhūmi kathitāti veditabbā
ti taṃ me vacanaṃ musāvādo nāma bhaveyya ti tampi musāvādo bhaveyya ti taṃ vacanaṃ mayhaṃ doso bhaveyyāti attho ettāvatā saccabhūmi nāma kathitāti veditabbā
nti disvā daṭṭhabbaṃ ti taṃ diṭṭhaṃ rūpāyatanaṃ ahaṃ mahājanena diṭṭhameva passāmīti taṇhāmānadiṭṭhīhi na maññati ti ahaṃ mahājanena adiṭṭhameva etaṃ passāmīti evampi taṇhādīhi maññanāhi na maññati ti mahājanena diṭṭhaṃ passāmīti evampi tāhi maññanāhi na maññati daṭṭhabbañhi adiṭṭhampi hotiyeva evarūpāni hi vacanāni tīsupi kālesu labbhanti tenassa attho vutto ti passitāraṃ  ekasattaṃ nāma tāhi maññanāhi na maññatīti attho sesaṭṭhānesupi imināva nayena attho veditabbo iminā ettakena ṭhānena suññatābhūmi nāma kathitā
ti evaṃ kho bhikkhave ti  nāma ekasadisatā tathāgato ca yādiso lābhādīsu tādisova alābhādīsu tena vuttaṃ  lābhepi tādī alābhepi tādī yasepi tādī ayasepi tādī nindāyapi tādī pasaṃsāyapi tādī sukhepi tādī dukkhepi tādīti  imāya tāditāya tādī ti tato tathāgatatādito añño uttaritaro vā paṇītataro vā tādī natthīti ettāvatā tādibhūmi nāma kathitā imāhi pañcabhūmīhi desanaṃ niṭṭhāpentassa pañcasupi ṭhānesu mahāpathavī sakkhibhāvena akampittha desanāpariyosāne te pañcasate adhunāpabbajite kulaputte ādiṃ katvā taṃ ṭhānaṃ pattānaṃ devamanussānaṃ caturāsīti pāṇasahassāni amatapānaṃ piviṃsu
bhagavāpi suttaṃ niṭṭhāpetvā gāthāhi kūṭaṃ gaṇhanto tiādimāha tattha nti paresaṃ saddhāya parapattiyāyanāya saccamutanti maññitvā ajjhositaṃ gilitvā pariniṭṭhāpetvā gahitaṃ ti sayameva saṃvaritvā piyāyitvā gahitagahaṇesu diṭṭhigatikesūti attho diṭṭhigatikā hi sayaṃ saṃvutāti vuccanti ti tesu sayaṃ saṃvutasaṅkhātesu diṭṭhigatikesu tathāgato tādī tesaṃ ekampi vacanaṃ idameva saccaṃ moghamaññanti evaṃ saccaṃ musā vāpi paraṃ uttamaṃ katvā na odaheyya na saddaheyya na pattiyāyeyya nti etaṃ diṭṭhisallaṃ ti puretaraṃ bodhimūleyeva disvā ti laggā lagitā palibuddhā nti yathāyaṃ pajā ajjhositā gilitvā pariniṭṭhāpetvā visattā laggā lagitā evaṃ ahampi  jānāmi passāmi tathā evaṃ yathā etāya pajāya gahitanti evaṃ ajjhositaṃ natthi tathāgatānanti attho

 pañcame nti tīhi kuhanavatthūhi janassa kuhanatthāya nti na janassa upalāpanatthaṃ nti na cīvarādithutivacanatthaṃ nti na tena tena kāraṇena  katavādānisaṃsatthaṃ na vādassa pamokkhānisaṃsatthaṃ ti na evaṃ kira esa bhikkhu evaṃ kira esa bhikkhūti janassa jānanatthāya nti pañcahi saṃvarehi saṃvaraṇatthāya nti tīhi pahānehi pajahanatthāya nti rāgādīnaṃ virajjanatthāya nti tesaṃyeva nirujjhanatthāya nti itihaparivajjitaṃ aparapattiyanti attho nti nibbānassa antogāminaṃ maggabrahmacariyañhi nibbānaṃ ārammaṇaṃ karitvā nibbānassa antoyeva vattati pavattati ti duvidhampi paṭipajjanti imasmiṃ sutte vaṭṭavivaṭṭaṃ kathetvā gāthāsu vivaṭṭameva kathitaṃ

 chaṭṭhe ti kuhakā ti kodhena ca mānena ca thaddhā ti upalāpakā ti tattha katamaṃ siṅgaṃ yaṃ siṅgaṃ siṅgāratā cāturatā cāturiyaṃ parikkhattatā pārikkhattiyanti  evaṃ vuttehi siṅgasadisehi pākaṭakilesehi samannāgatā ti uggatanaḷā tucchamānaṃ ukkhipitvā ṭhitā ti cittekaggamattassāpi alābhino ti te mayhaṃ bhikkhū mama santakā na honti te mayhanti idaṃ pana satthāraṃ uddissa pabbajitattā vuttaṃ ti idhāpi meti attānaṃ uddissa pabbajitattā vadati sammāpaṭipannattā pana māmakāti āha ti sīlādīhi guṇehi vaḍḍhanato vuddhiṃ niccalabhāvena virūḷhiṃ sabbattha patthaṭatāya vepullaṃ pāpuṇanti te panete yāva  arahattamaggā viruhanti arahattaphalaṃ patte virūḷhā nāma honti iti imasmiṃ suttepi gāthāsupi vaṭṭavivaṭṭameva kathitaṃ

 sattame ti parittāni ti sukhena laddhabbāni yattha katthaci sakkā honti labhituṃ ti niddosāni nti jaṅghāpiṇḍiyabalena caritvā ālopamattaṃ laddhaṃ bhojanaṃ nti yaṃkiñci muttaṃ yathā hi suvaṇṇavaṇṇopi kāyo pūtikāyoti vuccati evaṃ abhinavampi muttaṃ pūtimuttameva
ti vigataghāto cittassa dukkhaṃ na hotīti attho ti yassa hi asukaṭṭhānaṃ nāma gato cīvarādīni labhissāmīti cittaṃ uppajjati tassa disā paṭihaññati nāma yassa evaṃ na uppajjati tassa nappaṭihaññati nāma ti paṭipattidhammā ti samaṇadhammassa anulomā ti sabbete tuṭṭhacittassa bhikkhuno adhiggahitā honti antogatā na paribāhirāti

 aṭṭhamassa ajjhāsayiko nikkhepo imaṃ kira mahāariyavaṃsasuttantaṃ bhagavā jetavanamahāvihāre dhammasabhāyaṃ paññattavarabuddhāsane nisinno attanopi parapuggalānampi ajjhāsayavasena parivāretvā nisinnāni cattālīsa bhikkhusahassāni bhikkhaveti āmantetvā ti ārabhi tattha ti ariyānaṃ vaṃsā yathā hi khattiyavaṃso brāhmaṇavaṃso vessavaṃso suddavaṃso samaṇavaṃso kulavaṃso rājavaṃso evaṃ ayampi aṭṭhamo ariyavaṃso ariyatanti ariyapaveṇī nāma hoti so kho panāyaṃ ariyavaṃso imesaṃ vaṃsānaṃ mūlagandhādīnaṃ kāḷānusārigandhādayo viya aggamakkhāyati
ke pana te ariyā yesaṃ ete vaṃsāti ariyā vuccanti buddhā ca paccekabuddhā ca tathāgatasāvakā ca etesaṃ ariyānaṃ vaṃsāti  ito pubbe hi satasahassakappādhikānaṃ  catunnaṃ asaṅkhyeyyānaṃ matthake taṇhaṅkaro medhaṅkaro  saraṇaṅkaro dīpaṅkaroti cattāro  buddhā uppannā te ariyā tesaṃ ariyānaṃ vaṃsāti ariyavaṃsā tesaṃ buddhānaṃ parinibbānato aparabhāge asaṅkhyeyyaṃ atikkamitvā koṇḍañño nāma buddho uppanno imasmiṃ kappe kakusandho koṇāgamano kassapo amhākaṃ bhagavā gotamoti cattāro buddhā uppannā tesaṃ ariyānaṃ vaṃsāti ariyavaṃsā apica atītānāgatapaccuppannānaṃ sabbabuddhapaccekabuddhabuddhasāvakānaṃ ariyānaṃ vaṃsāti ariyavaṃsā
te kho panete  aggāti jānitabbā  dīgharattaṃ pavattāti jānitabbā  vaṃsāti jānitabbā  na adhunuppattikā  avikiṇṇā anapanītā  atītabuddhehipi na saṃkiṇṇapubbā ki imehīti na apanītapubbā ti idānipi na apanīyanti ti anāgatabuddhehipi na apanīyissanti ye loke viññū samaṇabrāhmaṇā tehi  samaṇehi brāhmaṇehi viññūhi aninditā agarahitā
ti paccayasantosavasena santuṭṭho hoti ti na thūlasukhumalūkhapaṇītathirajiṇṇānaṃ yena kenaci atha kho yathāladdhādīnaṃ itarītarena yena kenaci santuṭṭho hotīti attho cīvarasmiñhi tayo santosā  yathālābhasantoso yathābalasantoso yathāsāruppasantosoti piṇḍapātādīsupi eseva nayo tesaṃ vitthārakathā santuṭṭhassa bhikkhave anuppannā ceva kusalā dhammā uppajjantīti imasmiṃ sutte vuttanayeneva veditabbā iti ime tayo santose sandhāya santuṭṭho hoti itarītarena cīvarena yathāladdhādīsu yena kenaci cīvarena santuṭṭho hotīti vuttaṃ
ettha ca cīvaraṃ jānitabbaṃ cīvarakkhettaṃ jānitabbaṃ paṃsukūlaṃ jānitabbaṃ cīvarasantoso jānitabbo cīvarappaṭisaṃyuttāni dhutaṅgāni jānitabbāni tattha nti khomādīni cha cīvarāni dukūlādīni cha anulomacīvarāni jānitabbāni imāni dvādasa kappiyacīvarāni kusacīraṃ vākacīraṃ phalakacīraṃ kesakambalaṃ vāḷakambalaṃ potthako cammaṃ ulūkapakkhaṃ rukkhadussaṃ latādussaṃ erakadussaṃ kadalidussaṃ veḷudussanti evamādīni pana akappiyacīvarāni
nti  saṅghato vā gaṇato vā ñātito vā mittato vā attano vā dhanena paṃsukūlaṃ vāti evaṃ uppajjanato cha khettāni aṭṭhannañca mātikānaṃ vasena aṭṭha khettāni jānitabbāni
nti sosānikaṃ pāpaṇikaṃ rathiyaṃ saṅkārakūṭakaṃ sotthiyaṃ sinānaṃ titthaṃ gatapaccāgataṃ aggidaḍḍhaṃ gokhāyitaṃ upacikakhāyitaṃ undūrakhāyitaṃ  antacchinnaṃ dasacchinnaṃ dhajāhaṭaṃ thūpaṃ samaṇacīvaraṃ sāmuddiyaṃ ābhisekiyaṃ panthikaṃ vātāhaṭaṃ iddhimayaṃ devadattiyanti tevīsati paṃsukūlāni veditabbāni ettha ca nti gabbhamalaharaṇaṃ nti matakasarīraṃ pārupitvā susānaṃ netvā ānītacīvaraṃ nti dhajaṃ ussāpetvā tato ānītaṃ nti vammike pūjitacīvaraṃ nti samuddavīcīhi thalaṃ pāpitaṃ nti panthaṃ gacchantehi corabhayena pāsāṇehi koṭṭetvā pārutacīvaraṃ nti ehibhikkhucīvaraṃ sesaṃ pākaṭamevāti
ti vīsati cīvarasantosā  cīvare vitakkasantoso gamanasantoso pariyesanasantoso paṭilābhasantoso mattapaṭiggahaṇasantoso loluppavivajjanasantoso yathālābhasantoso yathābalasantoso yathāsāruppasantoso udakasantoso dhovanasantoso karaṇasantoso parimāṇasantoso suttasantoso sibbanasantoso rajanasantoso kappasantoso paribhogasantoso sannidhiparivajjanasantoso vissajjanasantosoti
tattha sādakabhikkhunā temāsaṃ nibaddhavāsaṃ vasitvā ekamāsamattaṃ vitakketuṃ vaṭṭati so hi pavāretvā cīvaramāse cīvaraṃ karoti paṃsukūliko aḍḍhamāseneva karoti idaṃ māsaḍḍhamāsamattaṃ vitakkanaṃ  nāma vitakkasantosena pana santuṭṭhena bhikkhunā pācīnakhaṇḍarājivāsikapaṃsukūlikattherasadisena  bhavitabbaṃ
thero kira cetiyapabbatavihāre cetiyaṃ vandissāmīti āgato cetiyaṃ vanditvā cintesi  mayhaṃ cīvaraṃ jiṇṇaṃ bahūnaṃ vasanaṭṭhāne labhissāmīti so mahāvihāraṃ gantvā saṅghattheraṃ disvā vasanaṭṭhānaṃ pucchitvā tattha vuttho punadivase cīvaraṃ ādāya āgantvā theraṃ vandi thero kiṃ  āvusoti āha gāmadvāraṃ bhante gamissāmīti ahampāvuso gamissāmīti  sādhu bhanteti gacchanto mahābodhidvārakoṭṭhake ṭhatvā puññavantānaṃ vasanaṭṭhāne manāpaṃ labhissāmīti cintetvā aparisuddho me vitakkoti tatova paṭinivatti punadivase ambaṅgaṇasamīpato punadivase mahācetiyassa uttaradvārato tattheva paṭinivattitvā catutthadivase therassa santikaṃ agamāsi thero imassa bhikkhuno vitakko na parisuddho bhavissatīti cīvaraṃ gahetvā tena saddhiṃyeva pañhaṃ pucchamāno gāmaṃ pāvisi tañca rattiṃ eko manusso uccārapalibuddho sāṭakeyeva vaccaṃ katvā taṃ saṅkāraṭṭhāne chaḍḍesi paṃsukūlikatthero taṃ nīlamakkhikāhi samparikiṇṇaṃ disvā añjaliṃ paggahesi mahāthero kiṃ āvuso saṅkāraṭṭhānassa añjaliṃ paggaṇhāsīti nāhaṃ bhante saṅkāraṭṭhānassa añjaliṃ paggaṇhāmi mayhaṃ pitu dasabalassa paggaṇhāmi puṇṇadāsiyā sarīraṃ pārupitvā chaḍḍitaṃ paṃsukūlaṃ tumbamatte pāṇake vidhunitvā susānato gaṇhantena dukkarataraṃ kataṃ  bhanteti mahāthero parisuddho vitakko paṃsukūlikassāti cintesi paṃsukūlikattheropi tasmiṃyeva ṭhāne ṭhito vipassanaṃ vaḍḍhetvā tīṇi phalāni patto taṃ sāṭakaṃ gahetvā cīvaraṃ katvā pārupitvā pācīnakhaṇḍarājiṃ gantvā aggaphalaṃ arahattaṃ pāpuṇi
cīvaratthāya gacchantassa pana kattha labhissāmīti acintetvā kammaṭṭhānasīseneva gamanaṃ  nāma pariyesantassa pana yena vā tena vā saddhiṃ apariyesitvā lajjiṃ pesalaṃ bhikkhuṃ gahetvā pariyesanaṃ  nāma evaṃ pariyesantassa āhariyamānaṃ cīvaraṃ dūrato disvā etaṃ manāpaṃ bhavissati etaṃ amanāpanti evaṃ avitakketvā thūlasukhumādīsu yathāladdheneva santussanaṃ  nāma evaṃ laddhaṃ gaṇhantassāpi ettakaṃ dupaṭṭassa bhavissati ettakaṃ ekapaṭṭassāti attano pahonakamatteneva santussanaṃ  nāma cīvaraṃ pariyesantassa pana asukassa gharadvāre manāpaṃ labhissāmīti acintetvā dvārapaṭipāṭiyā caraṇaṃ  nāma
lūkhapaṇītesu yena kenaci yāpetuṃ sakkontassa yathāladdheneva yāpanaṃ  nāma attano thāmaṃ jānitvā yena yāpetuṃ sakkoti tena yāpanaṃ  nāma manāpaṃ aññassa  datvā attanā yena kenaci yāpanaṃ  nāma
kattha udakaṃ manāpaṃ kattha amanāpanti avicāretvā yena kenaci dhovanūpagena udakena  dhovanaṃ  nāma paṇḍumattikagerukapūtipaṇṇarasakiliṭṭhāni pana udakāni vajjetuṃ vaṭṭati dhovantassa pana muggarādīhi apaharitvā  hatthehi madditvā dhovanaṃ  nāma tathā asujjhantaṃ paṇṇāni pakkhipitvā tāpitaudakenāpi dhovituṃ vaṭṭati evaṃ dhovitvā karontassa idaṃ thūlaṃ idaṃ sukhumanti akopetvā pahonakanīhāreneva karaṇaṃ  nāma timaṇḍalapaticchādanamattasseva karaṇaṃ  nāma cīvarakaraṇatthāya pana manāpaṃ suttaṃ pariyesissāmīti avicāretvā rathikādīsu vā devaṭṭhāne vā āharitvā pādamūle vā ṭhapitaṃ yaṃkiñcideva suttaṃ gahetvā karaṇaṃ  nāma
kusibandhanakāle pana aṅgulamatte satta vāre na vijjhitabbaṃ evaṃ karontassa hi yo bhikkhu sahāyo na hoti tassa vattabhedopi natthi tivaṅgulamatte pana satta vāre vijjhitabbaṃ evaṃ karontassa maggappaṭipannenāpi sahāyena bhavitabbaṃ yo na hoti tassa vattabhedo ayaṃ  nāma rajantena pana kāḷakacchakādīni pariyesantena na caritabbaṃ somavakkalādīsu yaṃ labhati tena rajitabbaṃ alabhantena pana manussehi araññe vākaṃ gahetvā chaḍḍitarajanaṃ vā bhikkhūhi pacitvā chaḍḍitakasaṭaṃ vā gahetvā rajitabbaṃ ayaṃ  nāma nīlakaddamakāḷasāmesu yaṃkiñci gahetvā hatthipiṭṭhe nisinnassa paññāyamānakappakaraṇaṃ  nāma
hirikopīnappaṭicchādanamattavasena paribhuñjanaṃ  nāma dussaṃ pana labhitvā suttaṃ vā sūciṃ vā kārakaṃ vā alabhantena ṭhapetuṃ vaṭṭati labhantena na vaṭṭati katampi sace antevāsikādīnaṃ  dātukāmo hoti te ca asannihitā yāva āgamanā ṭhapetuṃ vaṭṭati āgatamattesu dātabbaṃ dātuṃ asakkontena adhiṭṭhātabbaṃ aññasmiṃ cīvare sati paccattharaṇampi adhiṭṭhātuṃ vaṭṭati anadhiṭṭhitameva hi sannidhi  hoti adhiṭṭhitaṃ na hotīti  āha ayaṃ  nāma vissajjentena pana na mukhaṃ oloketvā dātabbaṃ sāraṇīyadhamme ṭhatvā vissajjetabbanti ayaṃ  nāma
 nāma paṃsukūlikaṅgañceva tecīvarikaṅgañca tesaṃ vitthārakathā visuddhimagge  veditabbā iti cīvarasantosamahāariyavaṃsaṃ pūrayamāno  bhikkhu imāni dve dhutaṅgāni gopeti imāni gopento cīvarasantosamahāariyavaṃsavasena santuṭṭho hotīti
ti eko santuṭṭho hoti santosassa vaṇṇaṃ na katheti eko na santuṭṭho hoti santosassa vaṇṇaṃ katheti eko neva santuṭṭho hoti na santosassa vaṇṇaṃ katheti eko santuṭṭho ceva hoti santosassa ca vaṇṇaṃ katheti taṃ dassetuṃ itarītaracīvarasantuṭṭhiyā ca vaṇṇavādīti vuttaṃ
nti dūteyyapahinagamanānuyogapabhedaṃ nānappakāraṃ anesanaṃ nti ayuttaṃ ti alabhitvā yathā ekacco kathaṃ nu kho cīvaraṃ labhissāmīti puññavantehi bhikkhūhi saddhiṃ ekato hutvā kohaññaṃ karonto uttasati paritassati santuṭṭho bhikkhu evaṃ aladdhā cīvaraṃ na paritassati ti dhammena samena labhitvā ti vigatalobhagiddho ti adhimattataṇhāya mucchaṃ anāpanno ti taṇhāya anotthato apariyonaddho ti anesanāpattiyañca gedhitaparibhoge ca ādīnavaṃ passamāno ti yāvadeva sītassa paṭighātāyāti vuttaṃ nissaraṇameva pajānanto
ti yena kenaci cīvarena santuṭṭhiyā ti ahaṃ paṃsukūliko mayā upasampadamāḷeyeva paṃsukūlikaṅgaṃ gahitaṃ ko mayā sadiso atthīti attukkaṃsanaṃ na karoti ti ime panaññe bhikkhū na paṃsukūlikāti vā paṃsukūlikaṅgamattampi etesaṃ natthīti vā evaṃ paraṃ na vambheti ti yo tasmiṃ cīvarasantose vaṇṇavādādīsu vā dakkho cheko  byatto ti sātaccakiriyāya ālasiyavirahito ti sampajānapaññāya ceva satiyā ca yutto ti ariyavaṃse patiṭṭhito
ti yena kenaci piṇḍapātena etthāpi piṇḍapāto jānitabbo piṇḍapātakkhettaṃ jānitabbaṃ piṇḍapātasantoso jānitabbo piṇḍapātappaṭisaṃyuttaṃ dhutaṅgaṃ jānitabbaṃ  tattha ti odano kummāso sattu maccho maṃsaṃ khīraṃ dadhi sappi navanītaṃ telaṃ madhu phāṇitaṃ yāgu khādanīyaṃ sāyanīyaṃ lehanīyanti soḷasa piṇḍapātā
nti saṅghabhattaṃ uddesabhattaṃ nimantanaṃ salākabhattaṃ pakkhikaṃ uposathikaṃ pāṭipadikabhattaṃ āgantukabhattaṃ gamikabhattaṃ gilānabhattaṃ gilānupaṭṭhākabhattaṃ dhurabhattaṃ kuṭibhattaṃ vārabhattaṃ vihārabhattanti pannarasa piṇḍapātakkhettāni
ti piṇḍapāte vitakkasantoso gamanasantoso pariyesanasantoso paṭilābhasantoso paṭiggahaṇasantoso mattapaṭiggahaṇasantoso loluppavivajjanasantoso yathālābhasantoso yathābalasantoso yathāsāruppasantoso upakārasantoso parimāṇasantoso paribhogasantoso sannidhiparivajjanasantoso vissajjanasantosoti pannarasa santosā
tattha sādako bhikkhu mukhaṃ dhovitvā vitakketi piṇḍapātikena pana gaṇena saddhiṃ caratā sāyaṃ therūpaṭṭhānakāle sve kattha piṇḍāya carissāmāti asukagāme bhanteti ettakaṃ cintetvā tato paṭṭhāya na vitakketabbaṃ ekacārikena vitakkamāḷake ṭhatvā vitakketabbaṃ tato paṭṭhāya vitakkento ariyavaṃsā cuto hoti paribāhiro ayaṃ  nāma
piṇḍāya pavisantena kuhiṃ labhissāmīti acintetvā kammaṭṭhānasīsena gantabbaṃ ayaṃ  nāma pariyesantena yaṃ vā taṃ vā aggahetvā lajjiṃ pesalameva gahetvā pariyesitabbaṃ ayaṃ  nāma dūratova āhariyamānaṃ disvā etaṃ manāpaṃ  etaṃ amanāpanti cittaṃ na uppādetabbaṃ ayaṃ  nāma imaṃ manāpaṃ gaṇhissāmi imaṃ amanāpaṃ na gaṇhissāmīti acintetvā yaṃkiñci yāpanamattaṃ gahetabbameva ayaṃ  nāma
ettha pana deyyadhammo bahu dāyako appaṃ dātukāmo appaṃ gahetabbaṃ deyyadhammopi bahu dāyakopi bahuṃ dātukāmo pamāṇeneva gahetabbaṃ deyyadhammo na bahu dāyakopi appaṃ dātukāmo appaṃ gahetabbaṃ deyyadhammo na bahu dāyako pana bahuṃ dātukāmo pamāṇena gahetabbaṃ  paṭiggahaṇasmiñhi mattaṃ ajānanto manussānaṃ pasādaṃ makkheti saddhādeyyaṃ vinipāteti sāsanaṃ na karoti vijātamātuyāpi cittaṃ gahetuṃ na sakkoti iti mattaṃ jānitvāva paṭiggahetabbanti ayaṃ  nāma aḍḍhakulāniyeva agantvā dvārapaṭipāṭiyā gantabbaṃ ayaṃ  nāma dayo cīvare vuttanayā eva
piṇḍapātaṃ paribhuñjitvā samaṇadhammaṃ anupālessāmīti evaṃ upakāraṃ ñatvā paribhuñjanaṃ  nāma pattaṃ pūretvā ānītaṃ na paṭiggahetabbaṃ anupasampanne sati tena gāhāpetabbaṃ asati harāpetvā paṭiggahaṇamattaṃ gahetabbaṃ ayaṃ  nāma jighacchāya paṭivinodanaṃ idamettha nissaraṇanti evaṃ paribhuñjanaṃ  nāma nidahitvā na paribhuñjitabbanti ayaṃ  nāma mukhaṃ anoloketvā sāraṇīyadhamme ṭhitena vissajjetabbaṃ ayaṃ  nāma
 pana pañca dhutaṅgāni piṇḍapātikaṅgaṃ sapadānacārikaṅgaṃ ekāsanikaṅgaṃ pattapiṇḍikaṅgaṃ khalupacchābhattikaṅganti tesaṃ vitthārakathā visuddhimagge  vuttā iti piṇḍapātasantosamahāariyavaṃsaṃ pūrayamāno bhikkhu imāni pañca dhutaṅgāni gopeti imāni gopento piṇḍapātasantosamahāariyavaṃsena santuṭṭho hoti vaṇṇavādītiādīni vuttanayeneva veditabbāni
ti idha senāsanaṃ jānitabbaṃ senāsanakkhettaṃ jānitabbaṃ senāsanasantoso jānitabbo senāsanappaṭisaṃyuttaṃ dhutaṅgaṃ  jānitabbaṃ tattha nti mañco pīṭhaṃ bhisi bimbohanaṃ vihāro aḍḍhayogo pāsādo hammiyaṃ guhā leṇaṃ aṭṭo māḷo veḷugumbo rukkhamūlaṃ yattha vā pana bhikkhū paṭikkamantīti imāni pannarasa senāsanāni
nti saṅghato vā gaṇato vā ñātito vā mittato vā attano vā dhanena paṃsukūlaṃ vāti cha khettāni
ti senāsane vitakkasantosādayo pannarasa santosā te piṇḍapāte vuttanayeneva  veditabbā  pana pañca dhutaṅgāni āraññikaṅgaṃ rukkhamūlikaṅgaṃ abbhokāsikaṅgaṃ sosānikaṅgaṃ yathāsanthatikaṅganti tesaṃ vitthārakathā visuddhimagge  vuttā iti  senāsanasantosamahāariyavaṃsaṃ pūrayamāno bhikkhu imāni pañca dhutaṅgāni gopeti imāni gopento senāsanasantosamahāariyavaṃsena santuṭṭho hoti
 pana piṇḍapāteyeva paviṭṭho tattha yathālābhayathābalayathāsāruppasantoseneva santussitabbaṃ nesajjikaṅgaṃ bhāvanārāmaariyavaṃsaṃ bhajati vuttampi cetaṃ 
pañca senāsane vuttā pañca āhāranissitā
eko vīriyasaṃyutto dve ca cīvaranissitāti
iti bhagavā pathaviṃ pattharamāno viya sāgarakucchiṃ pūrayamāno viya ākāsaṃ vitthārayamāno viya ca paṭhamaṃ cīvarasantosaṃ ariyavaṃsaṃ kathetvā candaṃ uṭṭhāpento viya sūriyaṃ ullaṅghento viya ca dutiyaṃ piṇḍapātasantosaṃ kathetvā sineruṃ ukkhipanto viya tatiyaṃ senāsanasantosaṃ ariyavaṃsaṃ kathetvā idāni sahassanayapaṭimaṇḍitaṃ catutthaṃ bhāvanārāmaṃ ariyavaṃsaṃ kathetuṃ ti desanaṃ ārabhi
tattha āramaṇaṃ ārāmo abhiratīti attho bhāvanāya ārāmo assāti  bhāvanāya ratoti  pañcavidhe pahāne ārāmo assāti  apica bhāvento  ramatīti  pajahanto ramatīti ti evamettha attho daṭṭhabbo ayañhi cattāro satipaṭṭhāne bhāvento ramati ratiṃ vindatīti attho tathā cattāro sammappadhāne cattāro iddhipāde pañcindriyāni pañca balāni satta bojjhaṅge satta anupassanā aṭṭhārasa mahāvipassanā sattatiṃsa bodhipakkhiyadhamme aṭṭhatiṃsa  ārammaṇavibhattiyo bhāvento ramati ratiṃ vindati kāmacchandādayo pana kilese pajahanto ramati ratiṃ vindati
imesu pana catūsu ariyavaṃsesu purimehi tīhi terasannaṃ dhutaṅgānaṃ catupaccayasantosassa ca vasena sakalaṃ vinayapiṭakaṃ kathitaṃ hoti bhāvanārāmena avasesaṃ piṭakadvayaṃ imaṃ pana bhāvanārāmaṃ  ariyavaṃsaṃ kathentena bhikkhunā paṭisambhidāmagge nekkhammapāḷiyā kathetabbo dīghanikāye dasuttarasuttantapariyāyena kathetabbo majjhimanikāye satipaṭṭhānasuttantapariyāyena kathetabbo abhidhamme niddesapariyāyena kathetabbo
tattha ti 
nekkhammaṃ bhāvento ramati kāmacchandaṃ pajahanto ramati abyāpādaṃ byāpādaṃ ālokasaññaṃ thinamiddhaṃ avikkhepaṃ uddhaccaṃ dhammavavatthānaṃ vicikicchaṃ ñāṇaṃ avijjaṃ pāmojjaṃ aratiṃ paṭhamajjhānaṃ pañca nīvaraṇe dutiyajjhānaṃ vitakkavicāre tatiyajjhānaṃ pītiṃ catutthajjhānaṃ sukhadukkhe ākāsānañcāyatanasamāpattiṃ bhāvento ramati rūpasaññaṃ paṭighasaññaṃ nānattasaññaṃ pajahanto ramati viññāṇañcāyatanasamāpattiṃ nevasaññānāsaññāyatanasamāpattiṃ bhāvento ramati ākiñcaññāyatanasaññaṃ pajahanto ramati
aniccānupassanaṃ bhāvento ramati niccasaññaṃ pajahanto ramati dukkhānupassanaṃ sukhasaññaṃ anattānupassanaṃ attasaññaṃ nibbidānupassanaṃ nandiṃ virāgānupassanaṃ rāgaṃ nirodhānupassanaṃ samudayaṃ paṭinissaggānupassanaṃ ādānaṃ khayānupassanaṃ  ghanasaññaṃ vayānupassanaṃ āyūhanaṃ vipariṇāmānupassanaṃ dhuvasaññaṃ animittānupassanaṃ  nimittaṃ appaṇihitānupassanaṃ paṇidhiṃ suññatānupassanaṃ abhinivesaṃ adhipaññādhammavipassanaṃ sārādānābhinivesaṃ yathābhūtañāṇadassanaṃ sammohābhinivesaṃ ādīnavānupassanaṃ ālayābhinivesaṃ paṭisaṅkhānupassanaṃ appaṭisaṅkhaṃ vivaṭṭānupassanaṃ saṃyogābhinivesaṃ sotāpattimaggaṃ diṭṭhekaṭṭhe kilese sakadāgāmimaggaṃ oḷārike kilese anāgāmimaggaṃ anusahagate kilese arahattamaggaṃ bhāvento ramati sabbakilese pajahanto ramatīti 
evaṃ paṭisambhidāmagge nekkhammapāḷiyā kathetabbo
ti 
ekaṃ dhammaṃ bhāvento ramati ekaṃ dhammaṃ pajahanto ramati dasa dhamme bhāvento ramati dasa dhamme pajahanto ramati katamaṃ ekaṃ dhammaṃ bhāvento ramati kāyagatāsatiṃ sātasahagataṃ imaṃ ekaṃ dhammaṃ bhāvento ramati katamaṃ ekaṃ dhammaṃ pajahanto ramati asmimānaṃ imaṃ ekaṃ dhammaṃ pajahanto ramati katame dve dhamme katame dasa dhamme bhāvento ramati dasa kasiṇāyatanāni ime dasa dhamme bhāvento ramati katame dasa dhamme pajahanto ramati dasa micchatte ime dasa dhamme pajahanto ramati evaṃ kho bhikkhave bhikkhu bhāvanārāmo hotīti 
evaṃ dīghanikāye dasuttarasuttantapariyāyena kathetabbo
ti 
ekāyano ayaṃ bhikkhave maggo yāvadeva ñāṇamattāya paṭissatimattāya anissito ca viharati na ca kiñci  loke upādiyati evampi kho bhikkhave bhikkhu bhāvanārāmo hoti bhāvanārato pahānārāmo hoti pahānarato puna caparaṃ bhikkhave bhikkhu gacchanto vā gacchāmīti pajānāti puna caparaṃ bhikkhave bhikkhu seyyathāpi passeyya sarīraṃ sivathikāya chaḍḍitaṃ pūtīni cuṇṇakajātāni so imameva kāyaṃ  upasaṃharati ayampi kho kāyo evaṃdhammo evaṃbhāvī evaṃanatītoti iti ajjhattaṃ vā kāye kāyānupassī viharati evampi kho bhikkhave bhikkhu bhāvanārāmo hotīti 
evaṃ majjhimanikāye satipaṭṭhānasuttantapariyāyena kathetabbo
ti sabbepi saṅkhate aniccato dukkhato rogato gaṇḍato   saṃkilesikadhammato passanto ramati evaṃ kho bhikkhu bhāvanārāmo hotīti  evaṃ niddesapariyāyena kathetabbo
ti ajja me saṭṭhi vā sattati vā vassāni aniccaṃ dukkhaṃ anattāti vipassanāya kammaṃ karontassa ko mayā sadiso atthīti evaṃ attukkaṃsanaṃ na karoti ti aniccaṃ dukkhanti vipassanāmattakampi natthi kiṃ ime vissaṭṭhakammaṭṭhānā carantīti evaṃ paravambhanaṃ na karoti sesaṃ vuttanayameva
ti bhikkhave ime cattāro ariyavaṃsā ariyatantiyo ariyapaveṇiyo ariyañjasā ariyavaṭumānīti suttantaṃ vinivaṭṭetvā idāni mahāariyavaṃsaparipūrakassa  bhikkhuno vasanadisā dassento tiādimāha tattha ti soyeva aratiṃ anabhiratiṃ ukkaṇṭhitaṃ sahati abhibhavati ti taṃ pana bhikkhuṃ yā esā pantesu senāsanesu adhikusalānaṃ dhammānaṃ bhāvanāya arati nāma hoti sā sahituṃ adhibhavituṃ na sakkoti ti aratiñca pañcakāmaguṇaratiñca sahati adhibhavituṃ sakkoti
idāni gāthāhi kūṭaṃ gaṇhanto tiādimāha tattha nti vīriyavantaṃ ti idaṃ purimasseva kāraṇavacanaṃ yasmā sā dhīraṃ na sahati nappahoti dhīraṃ sahituṃ adhibhavituṃ na sakkoti tasmā nārati  sahati dhīraṃ ti aratisahattā hi so dhīro nāma tasmā aratiṃ sahatīti attho nti sabbaṃ tebhūmakakammaṃ cajitvā paricchinnaṃ parivaṭumaṃ katvā ṭhitaṃ ti kilese panuditvā ṭhitaṃ ko nāma rāgo vā doso vā nivāreyya ti jambonadasaṅkhātassa jātirattasuvaṇṇassa nikkhasadisaṃ garahitabbadosavimuttaṃ ko taṃ puggalaṃ nindituṃ arahati ti mahābrahmunāpi esa puggalo pasaṃsitoyevāti desanāpariyosāne cattālīsa bhikkhusahassāni arahatte patiṭṭhahiṃsu

 navame ti dhammakoṭṭhāsā tiādīsu abhijjhāpaṭikkhepena  byāpādapaṭikkhepena  micchāsatipaṭikkhepena  micchāsamādhipaṭikkhepena  veditabbo
ti nittaṇho hutvā ti sabbakālaṃ pakatibhāvaṃ avijahantena cittena ti satiyā samannāgato ārammaṇe ekaggacitto assa ti niyakajjhatte suṭṭhu ṭhapitacitto imasmiṃ suttepi gāthāyapi vaṭṭavivaṭṭaṃ kathitaṃ

 dasame ti ñātā pākaṭā tiādīni tesaṃ nāmāni ti phalasamāpattito vuṭṭhito sā hi idha paṭisallānanti adhippetā ti paṭikkhipitvā nti sataṇhaṃ nti vatthukāmesu bahalarāgaṃ nti taṃ ahaṃ tasmiṃ kāraṇe evaṃ vadeyyaṃ ti paṭikkositabbāni paṭibāhitabbani vā maññeyya ti sakāraṇā ti dhammikavāde ghaṭṭayamānā adhammikavādānupātā vādappavattiyoti attho ti garahitabbayuttakā paccayā ti upagacchanti
ti  ukkalajanapadavāsino ti vasso ca bhañño cāti dve janā ti natthi hetu natthi paccayo sattānaṃ visuddhiyātievamādivādino ti karoto na karīyati pāpanti evaṃ kiriyapaṭikkhepavādino ti natthi dinnantiādivādino te imesu tīsupi dassanesu okkantaniyāmā ahesuṃ kathaṃ pana tesu niyāmo hotīti yo hi evarūpaṃ laddhiṃ gahetvā rattiṭṭhānadivāṭṭhānesu nisinno sajjhāyati vīmaṃsati tassa natthi hetu natthi paccayo karoto na karīyati pāpaṃ natthi dinnaṃ kāyassa bhedā ucchijjatīti tasmiṃ ārammaṇe  micchāsati santiṭṭhati cittaṃ ekaggaṃ hoti javanāni javanti paṭhamajavane satekiccho hoti tathā dutiyādīsu sattame buddhānampi atekiccho anivatti ariṭṭhakaṇṭakasadiso hoti  tattha koci ekaṃ dassanaṃ okkamati koci dve koci tīṇipi niyatamicchādiṭṭhikova hoti patto saggamaggāvaraṇañceva mokkhamaggāvaraṇañca abhabbo tassa attabhāvassa anantaraṃ saggampi gantuṃ pageva mokkhaṃ vaṭṭakhāṇuko nāmesa satto pathavigopako yebhuyyena evarūpassa bhavato vuṭṭhānaṃ natthi vassabhaññāpi edisā ahesuṃ ti attano nindabhayena ghaṭṭanabhayena upavādabhayena cāti attho nti abhijjhāvinayo vuccati arahattaṃ arahatte sikkhamāno appamatto nāma vuccatīti suttante vaṭṭaviṭṭaṃ kathetvā gāthāya phalasamāpatti kathitāti

