
tikaatthuddhāravaṇṇanā
nti  nīyati neti nīyanti vā etenāti nayo gammati etenāti gamanaṃ nayova nayassa vā gamanaṃ nayagamanaṃ gati eva vā gamanaṃ paṭhamena -saddena abhidhammabhājanīyādisaṅgahāsaṅgahādiekakādisuddhikasacchi kaṭṭhādimūlamūlādikā pañcapakaraṇikā nayagati saṅgayhati ti pana paccanīyaanulomapaccanīyapaccanīyānulomapakārā ekamūlādippakārā ca ti etasmiṃ aṭṭhakathākaṇḍe cittuppādavasena bhūmantaravisesayogato sabbesaṃ mātikāpadānaṃ atthesu saṅkhepato vavatthāpitesu
ntiādīsu siyā kusalaṃ dhammaṃ paṭicca kusalo dhammo uppajjeyya hetupaccayātiādinā (paṭṭhā 1125) kusalapadaṃ ādiṃ katvā kusalākusalābyākatantā tisso kusalādikā kusalābyākataakusalābyākatakusalākusalantā tisso kusalākusalābyākatantā ekāti kusalādikā satta pucchā tathā akusalādikā abyākatādikā kusalābyākatādikā akusalābyākatādikā kusalākusalādikā kusalākusalābyākatādikāti sattannaṃ sattakānaṃ vasena dhammānulome kusalattikaṃ nissāya hetupaccaye ekūnapaññāsa pucchā tathā sesapaccayesu sesatikesu dhammapaccanīyādīsu ca taṃ sandhāya ti vuttaṃ siyā hetuṃ dhammaṃ paṭicca hetudhammo uppajjeyya hetupaccayātiādinā (paṭṭhā 311) hetuṃ paṭicca hetu hetuṃ paṭicca nahetu hetuṃ paṭicca hetu ca nahetu ca nahetuṃ paṭicca nahetu nahetuṃ paṭicca hetu nahetuṃ paṭicca hetu ca nahetu ca hetuñca nahetuñca paṭicca hetu hetuñca nahetuñca paṭicca nahetu hetuñca nahetuñca  paṭicca hetu ca nahetu cāti ekekasmiṃ duke hetupaccayādīsu ekamekasmiṃ paccaye nava nava pucchā honti tā sandhāya ti vuttaṃ
ti kusalattike tāva paṭiccavāre hetupaccaye kusalaṃ dhammaṃ paṭicca kusalo dhammo uppajjati hetupaccayā kusalaṃ ekaṃ  khandhaṃ paṭicca tayo khandhātiādinā (paṭṭhā 1153) kusalena kusalaṃ kusalena abyākataṃ kusalena kusalābyākataṃ akusalena akusalaṃ akusalena abyākataṃ akusalena akusalābyākataṃ abyākatena abyākataṃ kusalābyākatena abyākataṃ akusalābyākatena abyākatanti navannaṃ navannaṃ pañhānaṃ atthato sambhavantassa pañhassa vissajjanavasena  tathā sesapaccayavārattikādīsu ti yathāvuttesu eva pañhesu atthasambhavato yathāvibhattānaṃ pañhavissajjanānaṃ hetuyā navātiādinā  ti yathā heṭṭhā kaṇḍadvaye yasmiṃ samaye kāmāvacaraṃ kusalaṃ cittantiādinā (dha sa 1) vippakiṇṇe muttapupphe viya phassādayo dhamme avisiṭṭhaniddeso sāmaññaniddeso  puggalassāti adhippāyo
yadi cittuppādarūpakaṇḍesu catubhūmicittuppādādivasena viññātadhammassa atthuddhāradesanā āraddhā evaṃ sante idha kasmā kusalattikaniddeso vuttoti āha tiādi ti dhammāti padassa padhānabhāvaṃ dasseti ato hi tadabhidheyyā pucchitabbā jātā ti bhūmīnaṃ visesanalakkhaṇayogamāha nti kiñcāpi uddese kusalapadena dhammā visesitabbā catūsu bhūmīsu kusalanti imasmiṃ pana niddese bhūmīhi visesitabbattā kusalapadaṃ padhānanti visesanabhāvena vacanicchāya abhāvato satipi visesitabbadhammānaṃ kāmāvacarādiphassādibhede tadanapekkhaṃ anavajjasukhavipākatāsaṅkhātaṃ attano kusalākārameva gahetvā pavattamānattā ti vuttaṃ sabbepi hi kusalā dhammā anavajjasukhavipākatāya ekasabhāvāyevāti
nti catūhi bhūmīhi ādhārabhūtāhi visesetvā samayaphassādibhedaṃ anāmasitvā vipākabhāvena ekattaṃ netvā catūsu bhūmīsu vipākoti vuttanti yojetabbaṃ esa nayo tīsu bhūmīsu kiriyābyākatantiādīsupi
 cetasikā te hi cittassa sabbathāpi nissayādipaccayabhāvato ettha ca uppattiyā ādhārabhāvena apekkhitā yathā  ca cetasikā cittassa evaṃ cittampi cetasikānaṃ nissayādipaccayabhāvato ādhārabhāvena vattabbataṃ arahatīti yathāvuttaṃ uppādasaddābhidheyyataṃ na vinivattati idaṃ vuttaṃ hoti  cittuppādoti ettha uppādassa visesanabhāvena pavattamānampi cittaṃ attani yathāvuttauppādaatthasambhavato apariccattavisesitabbabhāvameva hutvā tassa visesanabhāvaṃ paṭipajjatīti yadāha ti cittasamānagatikassa idha cittaggahaṇena gahetabbatāya dvepañcaviññāṇānīti nidassanena vakkhamānattā nti vuttaṃ tattha ti rūpassa
 ekantaparittārammaṇattā pañcadvārikacittānaṃ nti vipākassa pakappetvā ārammaṇaggahaṇābhāvamāha tato kammānurūpaṃ pavattamāno vipāko parittakammavipākatāya parittārammaṇeyeva pavattitumarahati na mahaggatappamāṇārammaṇeti adhippāyo samādhippadhānassapi kassaci kammassa appanāappattassa ekantena sadisavipākatāabhāvato ti kammaṃ visesitaṃ vaṇṇalakkhaṇādiṃ aggahetvā lokasaññānurodheneva gahite pathavādike parikammasaññāya samuppāditattā paṭibhāganimittasaṅkhātaṃ saññāvasaṃ ārammaṇaṃ assāti  ti samādhippadhānatāya appanāppattīhi viya saññāvasārammaṇatāya ca nibbiseseneva ti -saddo sampiṇḍanattho tenetaṃ dasseti attano kammassa samānabhūmikadhammārammaṇatāya viya tassa ārammaṇārammaṇatāyapi vipāko kammānurūpoyeva nāma hotīti
yadi evaṃ kasmā mahaggatappamāṇārammaṇassa parittakammassa vipāko tadārammaṇārammaṇo na hotīti appanāppattakammavipākassa viya tassa kammārammaṇārammaṇatāya niyamābhāvato kammānurūpatāya ca anekarūpattā yathā attano kammasadisassa mahaggatajavanassa parittārammaṇassapi tadārammaṇaṃ nānubandhakaṃ paricayābhāvato evaṃ attano kammassa nimittabhūtepi tassa sahakārīkāraṇāhi apariyādinne mahaggatappamāṇe ārammaṇe paricayābhāvato parittavipāko na pavattati kammanimittārammaṇo pana jāyamāno paritteneva tena hotīti āha tiādi tiādinā pāḷiyāva yathāvuttamatthaṃ  nicchinoti nānākkhaṇikakammapaccayo hi ettha adhippeto paccayapaccayuppannānaṃ bhinnārammaṇatāya vuttattā tiādinā parittavipākā eva idha paccayuppannabhāvena vuttāti dasseti ti imasmiṃ atthuddhārakaṇḍe
sativepullappattānaṃ sativirahitassa kāyakammassa sambhavaṃ dassetuṃ ti vuttaṃ avītarāgānaṃ aparittepi katthaci ārammaṇe siyā cetaso uppilāvitattanti ti visesetvā vuttaṃ ti ādarākaraṇamattavasenevāti visesanivattiattho -saddo tameva nivattetabbaṃ visesaṃ dasseti nāññathā ti -saddena dosādayo saṅgaṇhāti ti ādaraṃ karontā nirussukkabhāveneva na honti na pana ādaraṃ na karontiyevāti daṭṭhabbaṃ ekacce pana akammaññasarīratāya aññavihitatāya ca khīṇāsavānaṃ asakkaccadānādipavatti na anādaravasenāti vadanti
nti subhāvitānaṃ suṭṭhutaraṃ vasippattānaṃ  tattha vicāraṇussāhassa mandabhāvatoti adhippāyo nti tīṇi lakkhaṇānīti ahanti vātiādinā pubbe dassitaṃ  aparamatthabhāvato  lokasaṅketasiddhiyā sammutisaccabhāvato  arīyati cittena gammati ñāyatīti ācariyā vadanti yato tabbisayā cittuppādā ti aññapadatthasamāsavasena vuccanti ayaṃ pana vādo hevatthikavādo viya hotīti tassa accantaṃ avijjamānataṃ maññanto ito ca aññathā avijjamānapaññattiṃ dassetuṃ tiādimāha kathaṃ pana tassa accantamavijjamānatte tabbisayānaṃ dhammānaṃ pavatti navattabbārammaṇabhāvo cāti āha tiādi ti parittādayo viya tassa visuṃ vavatthitabhāvaṃ nisedheti
 nānārammaṇesu cittassa pavattanaṃ  ekasmiṃyeva pavattituṃ appadānaṃ dutiyādimaggapurecārikaṃ phalasamāpattipurecārikañca kāmāvacarañāṇaṃ  nibbānārammaṇatāya lokuttaracittassa āvajjanaṭṭhāniyatāya ca paṭhamamaggapurecārikañāṇena samānanti katvā vuttaṃ ti
nti  nipphādetabbe payojane vā bhummaṃ cetaso avūpasametiādīsu viya tena sabbesu vipassanādīsu nipphādetabbesūti attho tenevāha tiādi atītaṃsañāṇassa kāmāvacarattā iddhividhādīsu tassa aggahaṇaṃ daṭṭhabbaṃ tassa pana atītasattadivasato heṭṭhā yāva paccuppannapaṭisandhi tāva visayoti vadanti atītasattadivasesupi khandhapaṭibaddhānaṃ tassa visayabhāvo yutto viya dissati
ti pādakajjhānaṃ samāpajjitvā vuṭṭhāya idaṃ cittaṃ viya ayaṃ kāyo sīghagamano hotūti pubbabhāgaparikammehi rūpakāyassa viya pādakajjhānacittassapi gahetabbataṃ sandhāya vuttaṃ idaṃ pana adhiṭṭhānaṃ evaṃ pavattatīti veditabbaṃ adhippetaṭṭhānapāpuṇanatthaṃ gantukāmataṃ purakkhatvā pādakajjhānaṃ samāpajjitvā vuṭṭhāya idaṃ cittaṃ viya ayaṃ kāyo sīghagamano hotūti karajakāyārammaṇaṃ parikammaṃ katvā bhavaṅgaṃ otaritvā vuṭṭhāya pādakajjhānaṃ samāpajjitvā puna bhavaṅge otiṇṇe manodvārāvajjanaṃ rūpakāyaṃ ārammaṇaṃ katvā uppajjati anulomāni ca tato adhiṭṭhānacittampi tamevārammaṇaṃ katvā uppajjati tassānubhāvena yathādhippetaṭṭhānaṃ gatoyeva hoti evaṃ adissamānena kāyena gacchanto panāyaṃ kiṃ tassa adhiṭṭhānacittassa uppādakkhaṇe gacchati udāhu ṭhitikkhaṇe bhaṅgakkhaṇe vāti tīsu khaṇesu gacchatīti icchanti ti pādakajjhānacitte ti cittānugatikaṃ cittaṃ viya sīghagamanaṃ karotīti attho yathā hi cittaṃ icchitakkhaṇe atidūrepi visayaṃ ārabbha pavattati evaṃ rūpakāyassapi lahuparivattibhāvāpādanaṃ cittavasena kāyapariṇāmanaṃ na cettha rūpadhammānaṃ dandhaparivattibhāvato ekacittakkhaṇena desantaruppatti na yujjatīti vattabbā adhiṭṭhānacittena rūpakāyassa lahuparivattibhāvassa āpāditattā tenevāha cittavasena kāyaṃ adhiṭṭhahitvā sukhasaññañca lahusaññañca okkamitvā adissamānena kāyena brahmalokaṃ gacchatīti (visuddhi 2397) acinteyyo hi iddhimantānaṃ iddhivisayoti
nti yattakehi cittehi dissamānena kāyena yathādhippetaṭṭhānappatti tattakānaṃ cittānaṃ pabandhassa dandhagamanakaraṇato imassa adhiṭṭhānassa karajakāye āropitaṃ tadanuguṇanti attho idampi adhiṭṭhānapādakajjhānaṃ samāpajjitvā vuṭṭhāya ayaṃ kāyo viya idaṃ cittaṃ dandhagamanaṃ hotūti samāpajjitvā vuṭṭhitajjhānacittārammaṇaṃ parikammaṃ  katvā bhavaṅgaṃ otaritvā bhavaṅgato vuṭṭhāya pādakajjhānaṃ samāpajjitvā puna bhavaṅge otiṇṇe manodvārāvajjanaṃ pādakajjhānaṃ ārammaṇaṃ katvā uppajjati anulomāni ca tato adhiṭṭhānacittampi tamevārammaṇaṃ katvā uppajjati tassānubhāvena antarā pañcaviññāṇādīsu uppannesupi apatanto icchitaṭṭhānaṃ gacchati evaṃ gacchanto ca sace icchati pathavīkasiṇavasena ākāse maggaṃ nimminitvā padasā gacchati sace icchati vāyokasiṇavasena vāyuṃ adhiṭṭhahitvā tūlapicu viya vāyunā gacchati apica gantukāmatāva ettha pamāṇaṃ sati hi gantukāmatāya evaṃ katādhiṭṭhāno adhiṭṭhānavegakkhittoveso issāsapakkhitto saro viya dissamāno gacchatīti tattha ākāse maggaṃ nimminitvā gacchanto vināpi abhiññāñāṇena pakatipathaviyaṃ viya gacchati teneva padasā gacchatīti vuttaṃ vāyuṃ adhiṭṭhahitvā gacchanto abhiññāñāṇasamuṭṭhitavāyodhātuparamparāya gacchati ubhayatthāpi antarā vanarāmaṇīyakādīni pekkhamāno āpāthagate sadde ca suṇamāno gacchatīti vadanti keci pana adissamānena kāyena ekacittakkhaṇeneva icchitaṭṭhānagamane dissamānena kāyena padasā vāyunā ca gamane abhiññācittasamuṭṭhitakāyaviññattivipphārena gamananti vadanti apare abhiññācittassa viññattinibbattanakiccaṃ natthīti vadanti
nti cittakāyavasena kāyacittapariṇāmanabhūtaṃ rūpakāyapādakajjhānacittārammaṇaṃ ubhayaṃ adhiṭṭhānaṃ ti yathāvuttaadhiṭṭhānadvayasampayuttāya ti sukhasaññālahusaññāsabbhāvato tabbhāvaṃ āpajjanatoti attho ti cettha upekkhāsampayuttā saññā upekkhā hi santaṃ sukhanti vuttā sāyeva ca saññā nīvaraṇehi ceva vitakkādīhi paccanīkehi ca vimuttattā lahusaññātipi veditabbā tāhi samokkantāhi rūpakāyopi tūlapicu viya sallahuko hoti so evaṃ vātakkhittatūlapicunā  viya sallahukena ekacittakkhaṇena adissamānena ca kāyena yathāruci gacchatīti
mutto vatamhi tāya anatthasaṃhitāya dukkarakārikāya sādhu vatamhi sammāsambodhiṃ sambujjhanti (saṃ ni 1137) pavattaṃ bhagavato cetoparivitakkamaññāya māro amuttabhāvamassa karissāmīti
tapokammā  apakkamma yaṃ na sujjhanti māṇavā
asuddho maññasi suddho suddhimaggā aparaddhoti (saṃ ni 1137) 
āhāti evamādiṃ sandhāya nti vuttaṃ nibbānapaccavekkhaṇañca pubbenivāsānussatiñāṇena nibbānā ñātesu pavattatīti sambandho ti idaṃ abhiññāñāṇassa parato pavattamānaṃ paccavekkhaṇaṃ abhiññāñāṇassa visaye viya abhiññāñāṇavisayavisayepi kadāci pavattituṃ arahatīti katvā vuttaṃ nti appamāṇakhandhārammaṇatanti attho ti yasmā pubbenivāsānussatiñāṇassa nibbānārammaṇabhāvadīpako koci pāṭho natthi tasmā ti ruḷhiṃ aggahetvā maggādīnaṃ atītānaṃ pati pati avekkhanaṃ anussaraṇaṃ paccavekkhaṇanti pubbenivāsānussatiñāṇassa kiccaṃyeva paccavekkhaṇanti vuccamāneti attho ti maggaphalanibbānapaccavekkhaṇatoti idameva sandhāya vuttaṃ ayañhettha attho  pubbenivāsānussatiñāṇena nibbānārammaṇe khandhe disvā ime dhammā kiṃ nu kho ārabbha pavattāti āvajjentassa pubbenivāsānussatiñāṇaṃ nibbānārammaṇe pavattatīti anāgataṃsañāṇepi eseva nayo
yadi evaṃ kasmā parittattike appamāṇo dhammo mahaggatassa dhammassa ārammaṇapaccayena paccayoti (paṭṭhā 21258) ettha appamāṇā khandhā cetopariyañāṇassa pubbenivāsaanāgataṃsañāṇassa ārammaṇapaccayena paccayoti ajjhattattike ca bahiddhādhammo bahiddhādhammassa bahiddhādhammo ajjhattassa dhammassa ārammaṇapaccayena paccayoti etesaṃ vibhaṅgesu bahiddhā khandhā  iddhividhañāṇassa cetopariyapubbenivāsayathākammūpagaanāgataṃsaāvajjanāya ārammaṇapaccayena paccayoti (paṭṭhā 22029) ettakameva vuttaṃ na vuttaṃ nibbānanti cetopariyaiddhividhādiñāṇehi saha vuttattāti ce evampi visuṃ vibhajitabbaṃ siyā na hi visuṃ vibhajanārahaṃ saha vibhajatīti na avacanassa aññakāraṇattā yāni hi puthujjanānaṃ pubbenivāsaanāgataṃsañāṇāni tesaṃ avisayo eva nibbānaṃ ariyānaṃ pana maggaphalapaccavekkhaṇehi sacchikatanibbānānaṃ imehi ñāṇehi paccakkhakaraṇe payojanaṃ natthīti sādhāraṇena iddhividhañāṇādīnaṃ gahitattā nibbānaṃ na vuttanti daṭṭhabbaṃ   na nibbattakakkhandhajānanaṃ yathākammūpagañāṇakiccañhi tanti ti idaṃ anāgataṃsañāṇassapi anibbānārammaṇataṃ sandhāya vuttaṃ
 maggārammaṇattike yasmā cittuppādakaṇḍe bodhitesu cittuppādesu ekantato maggārammaṇāyeva keci natthi maggārammaṇāyeva pana kadāci maggādhipatino honti tasmā katame dhammā maggārammaṇāti ekameva pucchaṃ katvā tayopi koṭṭhāsā labbhamānavasena vibhattā iminā nayena paratopi evarūpesu ṭhānesu attho veditabbo cittuppādāti maggārammaṇāti ca vuttadhammānaṃyeva maggahetukattābhāvaṃ sādhetuṃ ti idaṃ hetuvacananti ti vuttaṃ tenevāha ntiādi aññadhammārammaṇakāle evāti avadhāraṇassa aggahitattā garuṃ akatvā maggārammaṇakālepi maggādhipatibhāvena na vattabbāti ayampi attho aṭṭhakathāyaṃ pariggahitoyevāti daṭṭhabbaṃ garuṃ katvā paccavekkhaṇakāleti hi vuttattā garuṃ akatvā paccavekkhaṇakālepi atthi eva tadā ca maggādhipatibhāvena na vattabbā te dhammāti bhiyyopi siddhovāyamattho
ti uddhaṭaṃ atītārammaṇāti pana aṭṭhakathāpāṭho bahūsu potthakesu dissati ti yasmā  (vibha a 227) maraṇasamaye ñātakā ayaṃ tāta tavatthāya buddhapūjā karīyati cittaṃ pasādehīti vatvātiādinā pañcadvāre rūpādiārammaṇūpasaṃharaṇaṃ tattha tadārammaṇapariyosānānaṃ cuddasannaṃ  cittānaṃ pavattiñca vatvā tasmiṃyeva ekacittakkhaṇaṭṭhitike ārammaṇe paṭisandhicittaṃ uppajjatīti paccuppannārammaṇabhāvaṃ paṭisandhiyā vakkhati tasmāti attho dve bhavaṅgāni āvajjanaṃ maraṇassāsannabhāvena mandībhūtavegattā pañca javanāni dve tadārammaṇāni cuticittanti ekādasa cittakkhaṇā atītāti āha ti ti aññatadārammaṇāya cutiyā idāni tameva itaratthāti saṅkhepato vuttamatthaṃ vitthārato dassetuṃ tiādimāha cutiyā tadārammaṇarahitattā paṭisandhiyā ca paccuppannārammaṇattā ti udāhaṭaṃ  nava cittakkhaṇā atītāti sattacittakkhaṇāvasiṭṭhāyuke gatinimitte paṭisandhiyā pavattattāti daṭṭhabbaṃ
ti etena sukhalahusaññokkamanena paccuppannasseva bhūtupādāyarūpasaṅghātassa lahuparivattibhāvāpādanaṃ na bhāvinoti dasseti
ti apākaṭakālato paṭṭhāya yāva pākaṭakālo etasmiṃ antare yasmā pana kassaci kiñci sīghaṃ pākaṭaṃ hoti kassaci dandhaṃ tasmā ti aniyametvā vuttaṃ vacanasiliṭṭhatāvasena vuttanti eke keci pana etthantare pavattā rūpadhammā arūpadhammā ca paccuppannāti gahite eko santativāro hoti taṃ pana dvidhā vibhajitvā apākaṭakālaṃ ādiṃ katvā yebhuyyena pākaṭakālato orabhāvo eko koṭṭhāso yebhuyyena pākaṭakālaṃ ādiṃ katvā yāva supākaṭakālo ekoti ete dve santativārā iminā nayena sesasantativārabhedāpi veditabbā tattha kālavasena sabbesaṃ samānabhāvaṃ aggahetvā dhammānaṃ sadisappavattivasena santatiparicchedo dīpitabboti vadanti kiñci kiñci kālaṃ sadisaṃ pavattamānāpi hi utucittādisamuṭṭhānā rūpadhammā santativārāti vuccanti yadāha tiādinā arūpasantatipi cettha yathāvuttarūpasantatiparicchinnā saṅgahitāyevāti daṭṭhabbaṃ ti taṇhādiṭṭhīhi ākaḍḍhanīyaṭṭhānabhāvena vuttaṃ yo cāvuso mano ye ca dhammāti visayivisayabhūtā ekabhavabhūtā ca ekasantatipariyāpannā dhammā vibhāgaṃ akatvā gayhamānā addhāpaccuppannaṃ hoti sati pana vibhāgakaraṇe  khaṇasantatipaccuppannatā labbhatīti āha ti
ti mahājanassa ti āvajjanādīnaṃ samānākārappavattiyā upāyaṃ dasseti ti khaṇapaccuppannārammaṇattepi parikammacetopariyañāṇānaṃ ayaṃ pāḷi suṭṭhu nītā hotīti attho ti evaṃ khaṇapaccuppanneyeva dhamme idha paccuppannoti gayhamāne aññapadasaṅgahitasseva anantarapaccayabhāvaṃ pakāsento atītattiko ca paṭṭhāne abhedato sammā atthassa uddhaṭattā avināsito hoti atha vā ti paṭṭhāne atītattikapāḷi imāya atītattikapāḷiyā yathāvuttakāraṇatoyeva abhinno avisiṭṭho aññadatthu saṃsandati sametīti attho
nti āvajjanāya anāgatārammaṇatā javanānaṃ paccuppannātītārammaṇatā anāgatapaccuppannātītārammaṇatāti  yojetabbaṃ  addhāvasena paccuppannārammaṇattāti adhippāyo ayañca attho ekissā javanavīthiyā ekasmiṃyeva citte pavattiyaṃ āvajjanādīnaṃ anāgatādiārammaṇatā sambhavatīti sambhavadassanavasena vuttoti yathādhippetassa abhiññācittassa khaṇapaccuppanne pavattiṃ yojetvā dassetuṃ tiādimāha ti atītārammaṇo dhammo atītārammaṇassa dhammassa āsevanapaccayena paccayo anāgatārammaṇo dhammo anāgatārammaṇassa dhammassa paccuppannārammaṇo dhammo paccuppannārammaṇassa dhammassa āsevanapaccayena paccayoti (paṭṭhā 21934) padantarasaṅgahitadhammānapekkhā dhammā tīṇi pañhavissajjanānīti attho ti āsevanalābhe sati yathādhammasāsane avacanassa kāraṇaṃ natthīti avacanena tattha itaresaṃ pañhānaṃ paṭisedho viññāyatīti adhippāyo
ti āvajjanajavanānaṃ anāgatapaccuppannārammaṇattepi cetopariyañāṇaṃ siddhanti vādassa ti atthasambhavato yathāvuttanayassa jotakabhāvo nti cittaṃ ti āvajjanajavanānaṃ  khaṇapaccuppannaniruddhārammaṇatāvacanassa ettha ca kālavisesaṃ āmasati anāgatāyeva ca āvajjanā pavattatīti nayidaṃ yujjamānakaṃ atha yaṃ imassa cittaṃ bhavissati taṃ jānāmīti ābhogaṃ karoti evaṃ sati parikammābhiññācittānampi anāgatārammaṇattamevāti sabbattha āvajjanajavanānaṃ anāgatapaccuppannārammaṇatā na sijjhatīti āha ti ti dosāpajjanena dosāpattito vā ti yathārutavaseneva purimavādipakkhamāha ti attanā niddhāritapakkhaṃ nti addhāsantatipaccuppannapadatthatā abhidhammamātikāyaṃ āgatapaccuppannapadassa natthīti adhippāye ṭhatvā nānujāneyyuṃ ettha ca satipi sabhāvabhede ākārabhedābhāvato ekattanayavasena āvajjanaparikammābhiññācittānaṃ nānārammaṇatādoso natthīti khaṇapaccuppannārammaṇatā cetopariyañāṇassa purimavādīnaṃ adhippāyavibhāvanamukhena dassitā  pana sabhāvabhede sati nānārammaṇatādosābhāvo natthi evāti ekasmiṃ eva citte addhāsantativasena paccuppannārammaṇatā vibhāvitāti dvīsupi vādesu yaṃ yuttaṃ taṃ vicāretvā gahetabbaṃ
ti yasmā atītattike uppannattike ca cetopariyañāṇassa vattamānadhammārammaṇabhāvajotano pāṭho na dissati teneva kāraṇena ti pubbenivāsacetopariyañāṇesu  ti satipi ārammaṇabhāve cattāro khandhā yathākammūpagañāṇena kammadvārena kusalākusalā icceva gayhanti na pana vibhāgasoti dasseti lobhādisampayogavisesena duccaritabhāvo alobhādisampayogavisesena ca sucaritabhāvo lakkhīyatīti duccaritasucaritāni vibhāventaṃ lobhādayopi vibhāvetiyeva nāma hotīti āha ti
 asabhāvadhammassa ahantiādipaññattiyā ajjhattadhammupādānatāya siyā koci ajjhattapariyāyo na pana sabhāvadhammassa asattasantāneva tassāti vuttaṃ nti tathā hi attano khandhādīni paccavekkhantassāti ettha ajjhattārammaṇāti padassa atthavivaraṇavasena ajjhattaṃ gayhamānaṃ ahanti paññattiṃ ādi-saddena gaṇhātīti  vakkhati yadi evaṃ tassa ajjhattattikepi ajjhattabhāvo vattabbo siyā na bahiddhābhāvassa viya ajjhattabhāvassapi ajjhattattike nippariyāyavasena adhippetattāti yadāha nti ti -saddena sāvajjanāni tassa purecārikaupacāracittāni tassa ārammaṇena pavattanakapaccavekkhaṇaassādanādicittāni ca saṅgaṇhāti
 na pana taṃ sabbanti vuttaṃ yañca tassa purecārikanti attho nti ekadesasāruppena samānārammaṇabhāvena ekadesasseva vacanaṃ lissati silissati ekadesena allīyatīti hi nti kāmāvacarakusalākusalamahākiriyāvajjanacittānaṃ kusalakiriyābhedassa rūpāvacaracatutthassa ca ti yesaṃ adukkhamasukhāya vedanāya sampayuttatā vuttā tesu ekameva upekkhāsahagataniddesaṃ vatvā itaraṃ na vattabbaṃ siyāti attho -saddena hetusampayuttakāmāvacarādiniddese saṅgaṇhāti tatthāpi hi parittasahetukādibhāvena vuttesu dhammesu ekameva vatvā itaraṃ na vattabbaṃ siyāti ti abhāvanāniṭṭhappavattiyā abhāvanākārassa ukkaṃsappavattiyāti attho abhāvassa vā ukkaṃsappavattiyā  ajjhattārammaṇādibhāvenāti adhippāyo ti ākiñcaññāyatanena samānārammaṇāni āvajjanādīni yadi evaṃ abhāvanāsāmaññeti kasmā vuttaṃ na hi ākiñcaññāyatanārammaṇassa paccavekkhaṇaassādanādivasena pavattacittānaṃ abhāvanākārena pavatti  atthīti na abhāvetabbatāya adhippetattā na bhāvīyatīti hi abhāvanaṃ na na bhāvetīti
tiādīsu ayamadhippāyo  yadipi bhāvanāñāṇanimmitākāramattesu sabhāvato avijjamānesu visayesu yebhuyyena mahaggatā dhammā pavattanti bahiddhākāraggahaṇavasena pana kasiṇādīnaṃ bahiddhābhāvoti tadārammaṇadhammā bahiddhārammaṇāti vuttaṃ kasiṇānañhi santānaṃ muñcitvā upaṭṭhānaṃ visesato vaḍḍhitakasiṇavasena viññāyati paṭhamāruppaviññāṇābhāvassa pana na bahiddhākāro nāpi ajjhattākāroti  ubhayākāravidhure tasmiṃ anaññasādhāraṇena pavattiyākārena pavattamānaṃ ākiñcaññāyatanameva navattabbārammaṇaṃ vuttaṃ na itare itarākārappavattitoti nti nidassanamattaṃ daṭṭhabbaṃ
ākiñcaññāyatanavipākaṃ nevasaññānāsaññāyatanassa vipākādikassāti atthavasena vibhatti pariṇāmetabbā ti samāpatticittassa abhinīharaṇāsambhavato kusalameva vipākassa ārammaṇanti katvā tiādi vuttaṃ
asabhāvadhammattepi bahiddhākārena gahaṇīyabhāvato kasiṇānaṃ bahiddhābhāvo viya ekantato idha ajjhattadhammupādānatāya ahanti paññattiyā siyā ajjhattabhāvoti vuttaṃ ntiādi ti -saddena dhātuāyatanādi saṅgayhatīti ca vadanti ti arūpakkhandhe khandhāti gahetvātiādikaṃ vaṇṇanānītiṃ āha ti paresaṃ khandhādīti imassa padassa kathane uccāraṇe sabbaṃ upādāpaññattiṃ āha ādisaddenāti sambandho

dukaatthuddhāravaṇṇanā
ti  vuttappakārassa dassane vuttappakārassa dassanato eva hi aṭṭhakathāyaṃ sasaṅkhārikānaṃ thinamiddhavirahe asaṅkhārikasadisī yojanā na dassitā ti bhavarāgamūlikādīsu yojanāsu
ti uddhaccāvijjānīvaraṇāni ti kāmacchandabyāpādavicikicchāsu ekekena uddhaccāvijjānīvaraṇāni ti pāḷiyaṃ -saddassa luttaniddiṭṭhataṃ āha atha vā nipātasaddasannidhānepi nāmapadādīhi eva samuccayādiattho vuccati na nipātapadehi tesaṃ avācakattāti antarenapi nipātapadaṃ ayamattho labbhati tathā vacanicchāya sambhavo eva hettha pamāṇanti pāḷiyaṃ dve tīṇīti vuttaṃ tiādinā dve tīṇīti lakkhaṇavacananti sabbasādhāraṇamatthamāha tathā hi ti vuttaṃ tassāyamadhippāyo  kilesadvayasahitasseva cittuppādassa abhāvepi pāḷiyaṃ dviggahaṇaṃ kataṃ kilesānañca sambhavantānaṃ sabbesaṃ sarūpena gahaṇaṃ na katanti dve tayoti lakkhaṇakaraṇanti viññāyatīti
yadi sabbākusale uppajjanakassapi uddhaccassa eko eva cittuppādo visayabhāvena vuccati avijjānīvaraṇassapi tathā vattabbanti adhippāyena ntiādinā codeti itaro uddhaccanīvaraṇasseva tathā vattabbataṃ avijjānīvaraṇassa tathā vattabbatābhāvañca dassetuṃ tiādimāha tattha ti uddhaccasahagate uddhaccassa avijjānīvaraṇena nīvaraṇasahitataṃ āsaṅkitvā vuttaṃ nanu ca suttantepi avijjānīvaraṇānaṃ sattānantiādīsu (saṃ ni 2124) avijjā nīvaraṇanti vuttāti saccametaṃ jhānaṅgānaṃ paṭipakkhabhāvena pana suttante bahulaṃ kāmacchandādayo pañceva nīvaraṇāni vuttānīti yebhuyyavuttivasena etaṃ vuttanti daṭṭhabbaṃ
keci pana yathā nikkhepakaṇḍe kusalapaṭipakkhabhūtāni dubbalānipi nīvaraṇāni paṭṭhāne viya dassitāni tathā hi  (paṭṭhā 381) nīvaraṇaṃ dhammaṃ paṭicca nīvaraṇo dhammo uppajjati na purejātapaccayā arūpe kāmacchandanīvaraṇaṃ paṭicca thinamiddhanīvaraṇaṃ uddhaccanīvaraṇantiādi  vuttaṃ na evaṃ aṭṭhakathākaṇḍe aṭṭhakathākaṇḍe pana jhānapaṭipakkhabhūtāniyeva nīvaraṇāni niddiṭṭhānīti uddhaccanīvaraṇaṃ uddhaccasahagate cittuppāde uppajjatīti vuttaṃ aṭṭhakathāyaṃ pana uddhaccanīvaraṇassa kāmacchandādīhi ekato uppattidassanaṃ nikkhepakaṇḍānusārena kataṃ ekato uppattiyā pabhedadassanatthaṃ tattha hi pāḷiyaṃyeva tāni vitthārato vuttānīti vadanti ayañca vādo uddhaccanīvaraṇaṃ uddhaccasahagate cittuppāde uppajjatīti idameva vacanaṃ ñāpakanti katvā vutto aññathā avijjānīvaraṇaṃ viya vattabbaṃ siyā na ti ito aññaṃ pariyuṭṭhānapaṭṭhāyīniyeva nīvaraṇāni atthuddhārakaṇḍe adhippetānīti imassa atthassa sādhakaṃ vacanaṃ atthi idaṃ vacanaṃ dvetīṇivacanassa sāmaññena sabbanīvaraṇasaṅgāhakattā yathāvuttavacanassa visayavisesappakāsanasaṅkhātena  payojanantarena vuttabhāvassa dassitattā ca ñāpakaṃ na bhavatīti dissati tasmā vicāretvā gahetabbaṃ
ti yathārutavaseneva atthaṃ aggahetvā yathā nikkhepakaṇḍapaṭṭhānādīhi na imissā pāḷiyā virodho hoti evaṃ adhippāyo gavesitabboti yathāvuttamevatthaṃ nigameti
nti lobhādito aññesaṃ ti kathaṃ dassitā māno tāva lobhamohauddhaccaahirikānottappehi lobhamohathinauddhaccaahirikānottappehi tathā diṭṭhi vicikicchā mohauddhaccaahirikānottappehi thinaṃ lobhamohadiṭṭhiuddhaccaahirikānottappehi lobhamohamānauddhaccaahirikānottappehi lobhamohauddhaccaahirikānottappehi dosamohauddhaccaahirikānottappehi uddhaccaṃ lobhamohadiṭṭhiahirikānottappehi lobhamohadiṭṭhithinaahirikānottappehi lobhamohamānaahirikānottappehi lobhamohamānathinaahirikānottappehi lobhamohathinaahirikānottappehi lobhamohaahirikānottappehi dosamohaahirikānottappehi dosamohathinaahirikānottappehi mohavicikicchāahirikānottappehi mohaahirikānottappehi ekato uppajjati
yathā ca uddhaccaṃ evaṃ ahirikānottappāni ca yojetvā veditabbāni kathaṃ ahirikaṃ lobhamohadiṭṭhiuddhaccānottappehi lobhamohadiṭṭhithinauddhaccānottappehi lobhamohamānauddhaccānottappehi lobhamohamānathinauddhaccānottappehi lobhamohathinauddhaccānottappehi lobhamohauddhaccānottappehi dosamohauddhaccānottappehi dosamohathinauddhaccānottappehi mohavicikicchāuddhaccānottappehi  mohauddhaccānottappehi ca ekato uppajjati anottappaṃ lobhamohadiṭṭhiuddhaccāhirikehi lobhamohadiṭṭhithinauddhaccāhirikehi lobhamohamānauddhaccāhirikehi lobhamohamānathinauddhaccāhirikehi lobhamohathinauddhaccāhirikehi lobhamohauddhaccāhirikehi dosamohauddhaccāhirikehi dosamohathinauddhaccāhirikehi mohavicikicchāuddhaccāhirikehi  mohauddhaccāhirikehi ca ekato uppajjatīti evamettha mānādīnampi ekato uppatti veditabbā sesaṃ uttānatthameva



