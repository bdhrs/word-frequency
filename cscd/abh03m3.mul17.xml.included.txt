

 upapattesiye  pañcakkhandhe aniruddhe kiriyā pañcakkhandhā uppajjantīti āmantā dasannaṃ khandhānaṃ samodhānaṃ hoti dasa khandhā sammukhībhāvaṃ āgacchantīti  na hevaṃ vattabbe dasannaṃ khandhānaṃ samodhānaṃ hoti dasa khandhā sammukhībhāvaṃ āgacchantīti āmantā dvinnaṃ phassānaṃ dvinnaṃ cittānaṃ samodhānaṃ hotīti na hevaṃ vattabbe
upapattesiye pañcakkhandhe aniruddhe kiriyā cattāro khandhā uppajjantīti āmantā navannaṃ khandhānaṃ samodhānaṃ hoti nava khandhā sammukhībhāvaṃ āgacchantīti na hevaṃ vattabbe navannaṃ khandhānaṃ samodhānaṃ hoti nava khandhā sammukhībhāvaṃ āgacchantīti āmantā dvinnaṃ phassānaṃ dvinnaṃ cittānaṃ samodhānaṃ hotīti na hevaṃ vattabbe
upapattesiye pañcakkhandhe aniruddhe kiriyāñāṇaṃ uppajjatīti āmantā channaṃ khandhānaṃ samodhānaṃ hoti cha khandhā sammukhībhāvaṃ āgacchantīti na hevaṃ vattabbe channaṃ khandhānaṃ samodhānaṃ hoti cha khandhā sammukhībhāvaṃ āgacchantīti āmantā dvinnaṃ phassānaṃ dvinnaṃ cittānaṃ samodhānaṃ hotīti na hevaṃ vattabbe
 upapattesiye  pañcakkhandhe niruddhe maggo uppajjatīti āmantā mato maggaṃ bhāveti kālaṅkato maggaṃ bhāvetīti na hevaṃ vattabbe



 maggasamaṅgissa  rūpaṃ maggoti āmantā sārammaṇaṃ atthi tassa āvaṭṭanā ābhogo samannāhāro manasikāro cetanā patthanā paṇidhīti na hevaṃ vattabbe nanu anārammaṇaṃ natthi tassa āvaṭṭanā paṇidhīti āmantā hañci anārammaṇaṃ natthi tassa āvaṭṭanā paṇidhi no ca vata re vattabbe  maggasamaṅgissa rūpaṃ maggoti
sammāvācā maggoti āmantā sārammaṇā atthi tāya āvaṭṭanā paṇidhīti na hevaṃ vattabbe nanu anārammaṇā natthi tāya āvaṭṭanā paṇidhīti āmantā hañci anārammaṇā natthi tāya āvaṭṭanā paṇidhi no ca vata re vattabbe  sammāvācā maggoti
sammākammanto   sammāājīvo maggoti āmantā sārammaṇo atthi tassa āvaṭṭanā paṇidhīti na hevaṃ vattabbe nanu anārammaṇo natthi tassa āvaṭṭanā paṇidhīti āmantā  hañci anārammaṇo natthi tassa āvaṭṭanā paṇidhi no ca vata re vattabbe  sammāājīvo maggoti
 sammādiṭṭhi maggo sā ca sārammaṇā atthi tāya āvaṭṭanā paṇidhīti āmantā sammāvācā maggo sā ca sārammaṇā atthi tāya āvaṭṭanā paṇidhīti na  hevaṃ vattabbe  sammādiṭṭhi maggo sā ca sārammaṇā atthi tāya āvaṭṭanā paṇidhīti āmantā sammākammanto sammāājīvo maggo so ca sārammaṇo atthi tassa āvaṭṭanā paṇidhīti na hevaṃ vattabbe sammāsaṅkappo sammāvāyāmo sammāsati
sammāsamādhi maggo so ca sārammaṇo atthi tassa āvaṭṭanā paṇidhīti āmantā sammāvācā maggo sā ca sārammaṇā atthi tāya āvaṭṭanā paṇidhīti na  hevaṃ vattabbe sammāsamādhi maggo so ca sārammaṇo atthi tassa āvaṭṭanā paṇidhīti āmantā sammākammanto sammāājīvo maggo so ca sārammaṇo atthi tassa āvaṭṭanā paṇidhīti na hevaṃ vattabbe
sammāvācā maggo sā ca anārammaṇā natthi tāya āvaṭṭanā paṇidhīti āmantā sammādiṭṭhi maggo sā ca anārammaṇā natthi tāya āvaṭṭanā paṇidhīti na hevaṃ vattabbe sammāvācā maggo sā ca anārammaṇā natthi tāya āvaṭṭanā paṇidhīti āmantā sammāsaṅkappo sammāvāyāmo sammāsati   sammāsamādhi maggo so ca anārammaṇo natthi tassa āvaṭṭanā paṇidhīti na hevaṃ vattabbe
sammākammanto   sammāājīvo maggo so ca anārammaṇo natthi tassa āvaṭṭanā paṇidhīti āmantā sammādiṭṭhi sammāsaṅkappo sammāvāyāmo sammāsati sammāsamādhi maggo so ca anārammaṇo natthi tassa āvaṭṭanā paṇidhīti na hevaṃ vattabbe
 na  vattabbaṃ  maggasamaṅgissa rūpaṃ maggoti āmantā nanu sammāvācā sammākammanto sammāājīvo maggoti āmantā hañci sammāvācā sammākammanto sammāājīvo maggo tena vata re vattabbe  maggasamaṅgissa rūpaṃ maggoti



 pañcaviññāṇasamaṅgissa  atthi maggabhāvanāti āmantā nanu pañcaviññāṇā uppannavatthukā uppannārammaṇāti āmantā hañci pañcaviññāṇā uppannavatthukā uppannārammaṇā no ca vata re vattabbe  pañcaviññāṇasamaṅgissa atthi maggabhāvanāti
nanu pañcaviññāṇā purejātavatthukā purejātārammaṇā ajjhattikavatthukā bāhirārammaṇā asambhinnavatthukā asambhinnārammaṇā nānāvatthukā nānārammaṇā  na aññamaññassa gocaravisayaṃ  paccanubhonti na asamannāhārā uppajjanti na amanasikārā uppajjanti na abbokiṇṇā uppajjanti na apubbaṃ acarimaṃ uppajjanti na aññamaññassa samanantarā uppajjanti nanu pañcaviññāṇā anābhogāti āmantā hañci pañcaviññāṇā anābhogā no ca vata re vattabbe  pañcaviññāṇasamaṅgissa atthi maggabhāvanāti
 cakkhuviññāṇasamaṅgissa atthi maggabhāvanāti āmantā cakkhuviññāṇaṃ suññataṃ ārabbha uppajjatīti na hevaṃ vattabbe cakkhuviññāṇaṃ suññataṃ ārabbha uppajjatīti āmantā cakkhuñca paṭicca suññatañca uppajjati cakkhuviññāṇanti na hevaṃ vattabbe cakkhuñca paṭicca suññatañca uppajjati cakkhuviññāṇanti āmantā cakkhuñca paṭicca suññatañca uppajjati cakkhuviññāṇanti  attheva suttantoti natthi cakkhuñca paṭicca rūpe ca uppajjati cakkhuviññāṇanti  attheva suttantoti āmantā hañci cakkhuñca paṭicca rūpe ca uppajjati cakkhuviññāṇanti  attheva suttanto no ca vata re vattabbe  cakkhuñca paṭicca suññatañca uppajjati cakkhuviññāṇanti
 cakkhuviññāṇasamaṅgissa  atthi maggabhāvanāti āmantā cakkhuviññāṇaṃ atītānāgataṃ ārabbha uppajjatīti na hevaṃ vattabbe cakkhuviññāṇasamaṅgissa atthi maggabhāvanāti āmantā cakkhuviññāṇaṃ  phassaṃ ārabbha vedanaṃ ārabbha saññaṃ ārabbha   cetanaṃ ārabbha cittaṃ ārabbha cakkhuṃ ārabbha kāyaṃ ārabbha saddaṃ ārabbha phoṭṭhabbaṃ ārabbha uppajjatīti na hevaṃ vattabbe
manoviññāṇasamaṅgissa atthi maggabhāvanā manoviññāṇaṃ suññataṃ ārabbha uppajjatīti āmantā cakkhuviññāṇasamaṅgissa atthi maggabhāvanā cakkhuviññāṇaṃ suññataṃ ārabbha uppajjatīti na hevaṃ vattabbe manoviññāṇasamaṅgissa atthi maggabhāvanā manoviññāṇaṃ atītānāgataṃ ārabbha uppajjatīti āmantā cakkhuviññāṇasamaṅgissa atthi maggabhāvanā cakkhuviññāṇaṃ atītānāgataṃ ārabbha uppajjatīti na hevaṃ vattabbe manoviññāṇasamaṅgissa atthi maggabhāvanā manoviññāṇaṃ phassaṃ ārabbha vedanaṃ ārabbha phoṭṭhabbaṃ ārabbha uppajjatīti āmantā cakkhuviññāṇasamaṅgissa atthi maggabhāvanā cakkhuviññāṇaṃ phassaṃ ārabbha vedanaṃ ārabbha phoṭṭhabbaṃ ārabbha uppajjatīti na hevaṃ vattabbe
 na vattabbaṃ  pañcaviññāṇasamaṅgissa atthi maggabhāvanāti āmantā nanu vuttaṃ bhagavatā  idha bhikkhave bhikkhu cakkhunā rūpaṃ disvā na nimittaggāhī hoti nānubyañjanaggāhī sotena saddaṃ sutvā ghānena gandhaṃ ghāyitvā jivhāya rasaṃ sāyitvā kāyena phoṭṭhabbaṃ phusitvā na nimittaggāhī hoti nānubyañjanaggāhīti  attheva suttantoti āmantā  tena hi pañcaviññāṇasamaṅgissa atthi maggabhāvanāti



 pañcaviññāṇā  kusalāpi akusalāpīti āmantā nanu pañcaviññāṇā uppannavatthukā uppannārammaṇāti āmantā hañci pañcaviññāṇā uppannavatthukā  uppannārammaṇā no ca vata re vattabbe  pañcaviññāṇā kusalāpi akusalāpīti nanu pañcaviññāṇā  purejātavatthukā purejātārammaṇā ajjhattikavatthukā bāhirārammaṇā asambhinnavatthukā asambhinnārammaṇā nānāvatthukā nānārammaṇā na aññamaññassa gocaravisayaṃ paccanubhonti na asamannāhārā uppajjanti na amanasikārā uppajjanti na abbokiṇṇā uppajjanti na apubbaṃ acarimaṃ uppajjanti na aññamaññassa samanantarā uppajjanti nanu pañcaviññāṇā anābhogāti āmantā hañci pañcaviññāṇā anābhogā no ca vata re vattabbe  pañcaviññāṇā kusalāpi akusalāpīti
 cakkhuviññāṇaṃ kusalanti āmantā cakkhuviññāṇaṃ suññataṃ ārabbha uppajjatīti na hevaṃ vattabbe cakkhuviññāṇaṃ suññataṃ ārabbha uppajjatīti āmantā cakkhuñca paṭicca suññatañca uppajjati cakkhuviññāṇanti na hevaṃ vattabbe cakkhuñca paṭicca suññatañca uppajjati cakkhuviññāṇanti āmantā cakkhuñca paṭicca  suññatañca uppajjati cakkhuviññāṇanti  attheva suttantoti natthi cakkhuñca paṭicca rūpe ca uppajjati cakkhuviññāṇanti  attheva suttantoti āmantā  hañci cakkhuñca paṭicca rūpe ca uppajjati cakkhuviññāṇanti  attheva suttanto no ca vata re vattabbe  cakkhuñca paṭicca suññatañca uppajjati cakkhuviññāṇanti
 cakkhuviññāṇaṃ kusalampi akusalampīti āmantā cakkhuviññāṇaṃ atītānāgataṃ ārabbha uppajjatīti na hevaṃ vattabbe cakkhuviññāṇaṃ kusalampi akusalampīti āmantā cakkhuviññāṇaṃ phassaṃ ārabbha cittaṃ ārabbha cakkhuṃ ārabbha kāyaṃ ārabbha saddaṃ ārabbha phoṭṭhabbaṃ ārabbha uppajjatīti na hevaṃ vattabbe
manoviññāṇaṃ kusalampi akusalampi manoviññāṇaṃ suññataṃ ārabbha uppajjatīti āmantā cakkhuviññāṇaṃ kusalampi akusalampi cakkhuviññāṇaṃ suññataṃ ārabbha uppajjatīti na  hevaṃ vattabbe manoviññāṇaṃ kusalampi akusalampi manoviññāṇaṃ atītānāgataṃ ārabbha uppajjatīti āmantā cakkhuviññāṇaṃ kusalampi akusalampi cakkhuviññāṇaṃ atītānāgataṃ ārabbha uppajjatīti na hevaṃ vattabbe manoviññāṇaṃ kusalampi akusalampi manoviññāṇaṃ phassaṃ ārabbha cittaṃ ārabbha kāyaṃ ārabbha  saddaṃ ārabbha  phoṭṭhabbaṃ ārabbha uppajjatīti āmantā cakkhuviññāṇaṃ kusalampi akusalampi cakkhuviññāṇaṃ phassaṃ ārabbha phoṭṭhabbaṃ ārabbha uppajjatīti na hevaṃ vattabbe
 na vattabbaṃ  pañcaviññāṇā kusalāpi akusalāpīti āmantā nanu vuttaṃ bhagavatā  idha bhikkhave bhikkhu cakkhunā  rūpaṃ disvā nimittaggāhī hoti na nimittaggāhī hoti sotena saddaṃ sutvā kāyena phoṭṭhabbaṃ phusitvā nimittaggāhī hoti na nimittaggāhī hotīti attheva suttantoti āmantā tena hi pañcaviññāṇā kusalāpi akusalāpīti



 pañcaviññāṇā sābhogāti āmantā nanu pañcaviññāṇā uppannavatthukā uppannārammaṇāti āmantā hañci pañcaviññāṇā uppannavatthukā uppannārammaṇā no ca vata re vattabbe  pañcaviññāṇā sābhogāti nanu pañcaviññāṇā  purejātavatthukā purejātārammaṇā ajjhattikavatthukā bāhirārammaṇā asambhinnavatthukā asambhinnārammaṇā nānāvatthukā nānārammaṇā na aññamaññassa gocaravisayaṃ paccanubhonti na asamannāhārā uppajjanti na amanasikārā uppajjanti na abbokiṇṇā uppajjanti na apubbaṃ acarimaṃ uppajjanti nanu pañcaviññāṇā na aññamaññassa samanantarā uppajjantīti āmantā hañci pañcaviññāṇā na aññamaññassa samanantarā uppajjanti no ca vata re vattabbe  pañcaviññāṇā sābhogāti
 cakkhuviññāṇaṃ  sābhoganti āmantā cakkhuviññāṇaṃ suññataṃ ārabbha uppajjatīti na hevaṃ vattabbe cakkhuviññāṇaṃ suññataṃ ārabbha uppajjatīti āmantā cakkhuñca  paṭicca suññatañca uppajjati cakkhuviññāṇanti na hevaṃ vattabbe cakkhuñca paṭicca suññatañca uppajjati cakkhuviññāṇanti āmantā cakkhuñca  paṭicca suññatañca uppajjati cakkhuviññāṇanti  attheva suttantoti natthi cakkhuñca paṭicca rūpe ca uppajjati cakkhuviññāṇanti  attheva suttantoti āmantā hañci cakkhuñca paṭicca rūpe ca uppajjati cakkhuviññāṇanti  attheva suttanto no ca vata re vattabbe  cakkhuñca paṭicca suññatañca uppajjati cakkhuviññāṇanti
cakkhuviññāṇaṃ sābhoganti āmantā cakkhuviññāṇaṃ  atītānāgataṃ ārabbha uppajjatīti na hevaṃ vattabbe cakkhuviññāṇaṃ sābhoganti āmantā cakkhuviññāṇaṃ phassaṃ ārabbha phoṭṭhabbaṃ ārabbha uppajjatīti na hevaṃ vattabbe manoviññāṇaṃ sābhogaṃ manoviññāṇaṃ suññataṃ ārabbha uppajjatīti āmantā cakkhuviññāṇaṃ sābhogaṃ cakkhuviññāṇaṃ suññataṃ ārabbha uppajjatīti na hevaṃ vattabbe manoviññāṇaṃ  sābhogaṃ manoviññāṇaṃ atītānāgataṃ ārabbha uppajjatīti āmantā cakkhuviññāṇaṃ sābhogaṃ cakkhuviññāṇaṃ atītānāgataṃ ārabbha uppajjatīti na hevaṃ vattabbe manoviññāṇaṃ sābhogaṃ manoviññāṇaṃ phassaṃ ārabbha phoṭṭhabbaṃ ārabbha uppajjatīti āmantā cakkhuviññāṇaṃ sābhogaṃ cakkhuviññāṇaṃ phassaṃ ārabbha phoṭṭhabbaṃ ārabbha uppajjatīti na hevaṃ vattabbe
 na vattabbaṃ  pañcaviññāṇā sābhogāti āmantā nanu vuttaṃ bhagavatā  idha bhikkhave bhikkhu cakkhunā rūpaṃ disvā nimittaggāhī hoti na nimittaggāhī hoti kāyena phoṭṭhabbaṃ phusitvā nimittaggāhī hoti na nimittaggāhī hotīti attheva suttantoti āmantā tena hi pañcaviññāṇā sābhogāti



 maggasamaṅgī  dvīhi sīlehi samannāgatoti āmantā maggasamaṅgī dvīhi phassehi dvīhi vedanāhi dvīhi saññāhi dvīhi cetanāhi dvīhi cittehi  dvīhi saddhāhi dvīhi vīriyehi dvīhi satīhi dvīhi samādhīhi dvīhi paññāhi samannāgatoti na hevaṃ vattabbe
maggasamaṅgī lokiyena sīlena samannāgatoti āmantā maggasamaṅgī lokiyena phassena lokiyāya vedanāya lokiyāya paññāya lokiyāya cetanāya lokiyena cittena lokiyāya saddhāya lokiyena vīriyena lokiyāya satiyā lokiyena samādhinā lokiyāya paññāya samannāgatoti na hevaṃ vattabbe
maggasamaṅgī lokiyena ca lokuttarena ca sīlena samannāgatoti āmantā maggasamaṅgī  lokiyena ca lokuttarena ca phassena samannāgato lokiyāya ca lokuttarāya ca paññāya samannāgatoti na hevaṃ vattabbe maggasamaṅgī lokiyena sīlena samannāgatoti āmantā maggasamaṅgī puthujjanoti na hevaṃ vattabbe
 maggasamaṅgī lokiyāya sammāvācāya samannāgatoti āmantā maggasamaṅgī lokiyāya sammādiṭṭhiyā samannāgatoti na hevaṃ vattabbe maggasamaṅgī lokiyāya sammāvācāya samannāgatoti  āmantā maggasamaṅgī lokiyena sammāsaṅkappena lokiyena sammāvāyāmena lokiyāya sammāsatiyā lokiyena sammāsamādhinā samannāgatoti na hevaṃ vattabbe maggasamaṅgī lokiyena sammākammantena lokiyena sammāājīvena samannāgatoti āmantā maggasamaṅgī lokiyāya sammādiṭṭhiyā lokiyena sammāsamādhinā samannāgatoti na hevaṃ vattabbe
maggasamaṅgī lokiyāya ca lokuttarāya ca sammāvācāya samannāgatoti āmantā maggasamaṅgī  lokiyāya ca lokuttarāya ca sammādiṭṭhiyā samannāgatoti na hevaṃ vattabbe maggasamaṅgī lokiyāya ca lokuttarāya ca sammāvācāya samannāgatoti āmantā maggasamaṅgī lokiyena ca lokuttarena ca sammāsaṅkappena lokiyena ca lokuttarena ca sammāvāyāmena  lokiyāya ca lokuttarāya ca sammāsatiyā lokiyena ca lokuttarena ca sammāsamādhinā samannāgatoti na hevaṃ vattabbe
maggasamaṅgī  lokiyena ca lokuttarena ca sammākammantena sammāājīvena samannāgatoti āmantā maggasamaṅgī lokiyāya ca lokuttarāya ca sammādiṭṭhiyā samannāgatoti na hevaṃ vattabbe maggasamaṅgī lokiyena ca lokuttarena ca sammāājīvena samannāgatoti āmantā  maggasamaṅgī lokiyena ca lokuttarena ca sammāsaṅkappena lokiyena ca lokuttarena ca sammāsamādhinā samannāgatoti na hevaṃ vattabbe
 na vattabbaṃ  maggasamaṅgī dvīhi sīlehi samannāgatoti āmantā lokiye sīle niruddhe maggo uppajjatīti āmantā dussīlo khaṇḍasīlo chinnasīlo maggaṃ bhāvetīti na hevaṃ vattabbe  tena hi maggasamaṅgī dvīhi sīlehi samannāgatoti



 sīlaṃ acetasikanti āmantā rūpaṃ nibbānaṃ cakkhāyatanaṃ  kāyāyatanaṃ rūpāyatanaṃ phoṭṭhabbāyatananti na hevaṃ vattabbe sīlaṃ acetasikanti āmantā phasso acetasikoti na hevaṃ vattabbe   sīlaṃ acetasikanti āmantā vedanā saññā cetanā saddhā vīriyaṃ sati samādhi paññā acetasikāti na hevaṃ vattabbe
phasso cetasikoti āmantā sīlaṃ cetasikanti na hevaṃ vattabbe vedanā saññā cetanā saddhā vīriyaṃ sati samādhi paññā cetasikāti āmantā sīlaṃ cetasikanti na hevaṃ vattabbe
 sīlaṃ acetasikanti āmantā aniṭṭhaphalanti na hevaṃ vattabbe nanu iṭṭhaphalanti āmantā hañci iṭṭhaphalaṃ no ca vata re vattabbe  sīlaṃ acetasikanti
saddhā  iṭṭhaphalā saddhā cetasikāti āmantā sīlaṃ iṭṭhaphalaṃ sīlaṃ cetasikanti na hevaṃ vattabbe vīriyaṃ sati samādhi paññā iṭṭhaphalā paññā cetasikāti āmantā sīlaṃ iṭṭhaphalaṃ sīlaṃ cetasikanti na hevaṃ vattabbe
sīlaṃ iṭṭhaphalaṃ sīlaṃ acetasikanti āmantā  saddhā iṭṭhaphalā saddhā acetasikāti na hevaṃ vattabbe sīlaṃ iṭṭhaphalaṃ sīlaṃ acetasikanti āmantā vīriyaṃ sati samādhi paññā iṭṭhaphalā paññā acetasikāti na hevaṃ vattabbe
 sīlaṃ acetasikanti āmantā aphalaṃ avipākanti na hevaṃ vattabbe nanu saphalaṃ savipākanti āmantā hañci saphalaṃ savipākaṃ no ca vata re vattabbe  sīlaṃ acetasikanti
cakkhāyatanaṃ acetasikaṃ avipākanti āmantā sīlaṃ acetasikaṃ avipākanti na  hevaṃ vattabbe sotāyatanaṃ kāyāyatanaṃ   rūpāyatanaṃ phoṭṭhabbāyatanaṃ acetasikaṃ avipākanti āmantā sīlaṃ acetasikaṃ avipākanti na hevaṃ vattabbe
sīlaṃ acetasikaṃ savipākanti āmantā cakkhāyatanaṃ acetasikaṃ savipākanti na hevaṃ vattabbe sīlaṃ acetasikaṃ savipākanti āmantā sotāyatanaṃ kāyāyatanaṃ rūpāyatanaṃ phoṭṭhabbāyatanaṃ acetasikaṃ savipākanti na hevaṃ vattabbe
 sammāvācā acetasikāti āmantā sammādiṭṭhi acetasikāti na hevaṃ vattabbe sammāvācā  acetasikāti āmantā sammāsaṅkappo sammāvāyāmo sammāsati sammāsamādhi acetasikoti na hevaṃ vattabbe sammākammanto sammāājīvo acetasikoti āmantā sammādiṭṭhi acetasikāti na hevaṃ vattabbe sammāājīvo acetasikoti āmantā sammāsaṅkappo sammāvāyāmo sammāsati sammāsamādhi acetasikoti na hevaṃ vattabbe
sammādiṭṭhi cetasikāti āmantā sammāvācā cetasikāti na hevaṃ vattabbe sammādiṭṭhi cetasikāti āmantā sammākammanto sammāājīvo  cetasikoti na  hevaṃ vattabbe sammāsaṅkappo sammāvāyāmo sammāsati sammāsamādhi cetasikoti āmantā sammāvācā cetasikāti na hevaṃ vattabbe sammāsamādhi cetasikoti āmantā sammākammanto sammāājīvo cetasikoti na hevaṃ vattabbe
 na vattabbaṃ  sīlaṃ acetasikanti āmantā sīle uppajjitvā niruddhe dussīlo hotīti na hevaṃ vattabbe tena hi sīlaṃ acetasikanti



 sīlaṃ  na cittānuparivattīti āmantā rūpaṃ nibbānaṃ cakkhāyatanaṃ phoṭṭhabbāyatananti na hevaṃ vattabbe sīlaṃ na cittānuparivattīti āmantā phasso na cittānuparivattīti na hevaṃ vattabbe sīlaṃ na cittānuparivattīti āmantā vedanā saññā cetanā saddhā vīriyaṃ sati samādhi paññā na cittānuparivattīti na hevaṃ vattabbe
phasso cittānuparivattīti āmantā sīlaṃ cittānuparivattīti na hevaṃ vattabbe vedanā saññā cetanā  saddhā vīriyaṃ sati samādhi paññā cittānuparivattīti āmantā sīlaṃ cittānuparivattīti na hevaṃ vattabbe
 sammāvācā na cittānuparivattīti āmantā sammādiṭṭhi na cittānuparivattīti na hevaṃ vattabbe sammāvācā na cittānuparivattīti āmantā sammāsaṅkappo sammāvāyāmo sammāsati sammāsamādhi na cittānuparivattīti na hevaṃ vattabbe
sammākammanto sammāājīvo na cittānuparivattīti āmantā  sammādiṭṭhi na cittānuparivattīti na hevaṃ vattabbe sammāājīvo na cittānuparivattīti  āmantā sammāsaṅkappo sammāvāyāmo sammāsati sammāsamādhi na cittānuparivattīti na hevaṃ vattabbe
sammādiṭṭhi cittānuparivattīti āmantā sammāvācā cittānuparivattīti na hevaṃ vattabbe sammādiṭṭhi cittānuparivattīti āmantā sammākammanto sammāājīvo cittānuparivattīti na hevaṃ vattabbe
sammāsaṅkappo   sammāvāyāmo sammāsati sammāsamādhi cittānuparivattīti āmantā sammāvācā cittānuparivattīti na hevaṃ vattabbe sammāsamādhi cittānuparivattīti āmantā sammākammanto sammāājīvo cittānuparivattīti  na hevaṃ vattabbe
 na vattabbaṃ  sīlaṃ na cittānuparivattīti āmantā sīle uppajjitvā niruddhe dussīlo hotīti na hevaṃ vattabbe tena hi sīlaṃ na cittānuparivattīti



 samādānahetukaṃ  sīlaṃ vaḍḍhatīti āmantā samādānahetuko phasso vaḍḍhati vedanā vaḍḍhati saññā vaḍḍhati cetanā vaḍḍhati cittaṃ vaḍḍhati saddhā vaḍḍhati vīriyaṃ vaḍḍhati sati vaḍḍhati samādhi vaḍḍhati paññā vaḍḍhatīti na hevaṃ vattabbe
samādānahetukaṃ sīlaṃ vaḍḍhatīti āmantā latā viya vaḍḍhati māluvā viya vaḍḍhati rukkho viya vaḍḍhati tiṇaṃ viya vaḍḍhati muñjapuñjo viya vaḍḍhatīti na hevaṃ vattabbe
 samādānahetukaṃ sīlaṃ vaḍḍhatīti āmantā sīlaṃ samādiyitvā kāmavitakkaṃ vitakkentassa byāpādavitakkaṃ vitakkentassa vihiṃsāvitakkaṃ vitakkentassa sīlaṃ vaḍḍhatīti āmantā dvinnaṃ phassānaṃ dvinnaṃ cittānaṃ samodhānaṃ  hotīti na hevaṃ vattabbe dvinnaṃ phassānaṃ dvinnaṃ cittānaṃ samodhānaṃ hotīti  āmantā kusalākusalā  sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti na hevaṃ vattabbe
kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti āmantā nanu vuttaṃ bhagavatā  cattārimāni bhikkhave suvidūravidūrāni katamāni cattāri nabhañca bhikkhave pathavī ca  idaṃ paṭhamaṃ suvidūravidūraṃ tasmā sataṃ dhammo asabbhi ārakāti attheva suttantoti āmantā  tena hi na vattabbaṃ  kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti
 na vattabbaṃ  samādānahetukaṃ sīlaṃ vaḍḍhatīti āmantā nanu vuttaṃ bhagavatā  ārāmaropā vanaropā dhammaṭṭhā sīlasampannā te janā saggagāminoti attheva suttantoti āmantā tena hi samādānahetukaṃ sīlaṃ vaḍḍhatīti



 viññatti sīlanti āmantā pāṇātipātā veramaṇīti na hevaṃ vattabbe adinnādānā veramaṇīti na hevaṃ vattabbe kāmesumicchācārā veramaṇīti na hevaṃ vattabbe   musāvādā veramaṇīti na hevaṃ vattabbe surāmerayamajjapamādaṭṭhānā veramaṇīti na hevaṃ vattabbe
abhivādanaṃ sīlaṃ paccuṭṭhānaṃ sīlaṃ añjalikammaṃ sīlaṃ sāmīcikammaṃ sīlaṃ āsanābhihāro  sīlaṃ seyyābhihāro sīlaṃ pādodakābhihāro sīlaṃ pādakathalikābhihāro sīlaṃ nhāne piṭṭhiparikammaṃ sīlanti āmantā  pāṇātipātā veramaṇīti na hevaṃ vattabbe surāmerayamajjapamādaṭṭhānā veramaṇīti na hevaṃ vattabbe
 na  vattabbaṃ  viññatti sīlanti āmantā dussilyanti na hevaṃ vattabbe tena hi viññatti sīlanti



 aviññatti dussilyanti āmantā pāṇātipātoti na hevaṃ vattabbe adinnādānanti na hevaṃ vattabbe kāmesumicchācāroti na hevaṃ vattabbe musāvādoti na hevaṃ vattabbe surāmerayamajjapamādaṭṭhānanti na hevaṃ vattabbe
pāpakammaṃ samādiyitvā dānaṃ dadantassa puññañca apuññañca ubho vaḍḍhantīti na hevaṃ vattabbe puññañca apuññañca ubho vaḍḍhantīti āmantā  dvinnaṃ phassānaṃ dvinnaṃ cittānaṃ samodhānaṃ hotīti na hevaṃ vattabbe dvinnaṃ phassānaṃ dvinnaṃ cittānaṃ samodhānaṃ hotīti āmantā kusalākusalā  sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti na hevaṃ vattabbe
kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti āmantā nanu  vuttaṃ bhagavatā  cattārimāni bhikkhave suvidūravidūrāni  katamāni cattāri nabhañca bhikkhave pathavī ca  idaṃ paṭhamaṃ suvidūravidūraṃ tasmā sataṃ dhammo asabbhi ārakāti attheva suttantoti āmantā tena hi na vattabbaṃ  kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṃ āgacchantīti
 na vattabbaṃ  aviññatti dussilyanti āmantā nanu pāpakammaṃ samādinno āsīti āmantā hañci pāpakammaṃ samādinno āsi tena vata re vattabbe  aviññatti dussilyanti


tassuddānaṃ 
upapattesiye  pañcakkhandhe aniruddhe kiriyā pañcakkhandhā uppajjanti maggasamaṅgissa rūpaṃ maggo pañcaviññāṇasamaṅgissa atthi maggabhāvanā pañcaviññāṇā kusalāpi akusalāpi pañcaviññāṇā sābhogā maggasamaṅgī dvīhi sīlehi samannāgato sīlaṃ acetasikaṃ sīlaṃ na cittānuparivatti samādānahetukaṃ sīlaṃ  vaḍḍhatīti viññattisīlaṃ aviññatti dussilyanti

tassuddānaṃ 
niyāmasaṅgahagatānisaṃsatā ca nirodhoti 
