
 ādimhi sīlaṃ dasseyya
majjhe maggaṃ vibhāvaye
pariyosāne ca nibbānaṃ
esā kathikasaṇṭhitīti  
vuttaṃ dhammakathikalakkhaṇaṃ samanussarantoyamācariyo pātimokkhasaṃvarasīlaparidīpakaṃ vinicchayaṃ nātisaṅkhepavitthāramukhena dassetvā taṃmūlakānaṃ itaresañca tiṇṇaṃ sīlānaṃ taṃdassaneneva dassitabhāvañca  sīlavisuddhimūlikā cittavisuddhiādiyo pañcavisuddhiyo ca taṃmūlikañca ariyamaggasaṅkhātaṃ ñāṇadassanavisuddhiṃ tadadhigamanīyaṃ nibbānañca dassetvā yathāraddhaṃ  vinayakathaṃ pariyosāpetukāmo āha tiādi tattha ti samādhiādīnaṃ anavajjadhammānaṃ patiṭṭhābhāvena uttame ti amatamahānibbānanagarassa pavesananimitte  asahāyadvārabhūte yathāha 
saggārohaṇasopānaṃ aññaṃ sīlasamaṃ kuto
dvāraṃ vā pana nibbāna-nagarassa pavesaneti 
ti jātidukkhādisabbadukkhānaṃ khayassa ariyamaggassa adhigamūpāyattā phalūpacārena sabbadukkhakkhayasaṅkhāte ti ca ti ca ti ca pātimokkhasminti etassa visesanaṃ ti pārājikato paṭṭhāya nānappakārato niddiṭṭhe sati itarattayaṃ vuttamevāti sambandho indriyasaṃvarasīlaājīvapārisuddhisīlapaccayasannissitasīlasaṅkhātaṃ itaraṃ sīlattayaṃ vuttameva hoti rājā āgatoti vutte parisāya āgamanaṃ viya tasmā taṃ na vakkhāmāti adhippāyo
nti pātimokkhasaṃvarasīlādiṃ catupārisuddhisīlaṃ ti lakkhaṇādito vodānato hānabhāgiyaṭṭhitibhāgiyavisesabhāgiyanibbedhabhāgiyādippakārato ca jānitvā ti catubbidhasīle ti acchiddādiaṅgasamannāgatabhāvamāpādanena patiṭṭhito nti upacārappanābhedalokiyasamādhiṃ ti samacattālīsāya kammaṭṭhānesu punappunaṃ anuyogavasena vaḍḍhetvā ti tilakkhaṇākārādiparicchedikāya lokuttarāya paññāya hetubhūtāya karaṇabhūtāya ca ti sabbakilesabandhanaṃ chetvā  saṃsāracārakā samantato muccati anupādisesāya nibbānadhātuyā parinibbāyatīti adhippāyo
 evaṃ samāsato vuttamevatthaṃ niddisanto āha tiādi dasa anussatiyo ca dasa kasiṇā ca dasa asubhā ca catasso appamaññāyo ca tathā cattāro āruppā ca vuttā aparaṃ kammaṭṭhānadvayañca vuttanti sambandho
tattha  nāma buddhānussati dhammānussati saṅghānussati sīlānussati cāgānussati devatānussati kāyagatāsati maraṇānussati ānāpānasati upasamānussatīti  evaṃ vuttā dasa anussatiyo
 nāma pathavīkasiṇaṃ āpokasiṇaṃ tejokasiṇaṃ vāyokasiṇaṃ nīlakasiṇaṃ pītakasiṇaṃ lohitakasiṇaṃ odātakasiṇaṃ ālokakasiṇaṃ paricchinnākāsakasiṇanti  vuttā ime dasa kasiṇā
 nāma uddhumātakaṃ vinīlakaṃ vipubbakaṃ vicchiddakaṃ vikkhāyitakaṃ vikkhittakaṃ hatavikkhittakaṃ lohitakaṃ puḷuvakaṃ aṭṭhikanti  vuttā ime dasa asubhā
 nāma mettā karuṇā muditā upekkhāti  vuttā ime appamaññāyo
 nāma ākāsānañcāyatanaṃ viññāṇañcāyatanaṃ ākiñcaññāyatanaṃ nevasaññānāsaññāyatananti  vuttā ime āruppā  nāma āhārepaṭikkūlasaññā catudhātuvavatthānanti vuttaṃ ṭṭhānaubhayaṃ
 iccevaṃ  cattālīsavidhaṃ manobhuno kammaṭṭhānaṃ sabbampi kammaṭṭhānaṃ samuddiṭṭhaṃ siyāti yojanā kammassa yogasaṅkhātassa ṭhānaṃ ārammaṇabhāvena pavattiṭṭhānanti  tiṭṭhati ettha phalaṃ tadāyattavuttitāyāti  kāraṇaṃ kammassa vipassanāya ṭhānaṃ kāraṇaṃ  kassāti āha ti mano abhibhavatīti manobhū tassa  kusalacittappavattinivāraṇena tathāladdhanāmassa kāmadevassāti attho iminā kammaṭṭhānagaṇanāparicchedo dassito
 imesaṃ kammaṭṭhānānaṃ bhāvanāmayaṃ bhinditvā dassetuṃ mātikaṃ tāva dassento āha tiādi tattha ti ettakāni kammaṭṭhānāni upacārāvahāni  ettakāni appanāvahānīti evaṃ upacārappanāvasena ca ti ettakāni paṭhamajjhānikāni ettakāni tikacatukkajjhānikāni ettakāni pañcakajjhānikānītiādinā jhānabhedā ca ti aṅgānaṃ ārammaṇānañca atikkamato ti aṅguladvaṅgulādivasena vaḍḍhetabbā avaḍḍhetabbā ca ti nimittārammaṇādiārammaṇato ceva labbhamānālabbhamānabhūmito ca
ti diṭṭhādivasena gahetabbato ti taṃtaṃṭhānānaṃ paccayabhāvato ca ti puna-saddatthanīhārattho ti rāgacariyādīnaṃ anukūlabhāvatoti  ayaṃ bhedo  cattālīsāya kammaṭṭhānesu
 evaṃ mātikaṃ niddisitvā yathākkamaṃ niddisanto paṭhamaṃ tāva upacārāvahādayo dassetumāha tiādi  ti tissaṃ mātikāyaṃ tesu vā cattālīsāya kammaṭṭhānesu ti kāyagatāsatiānāpānasatidvayavajjitā buddhānussatiādikā aṭṭha anussatiyo ca  āhārepaṭikkūlasaññā ca  catudhātuvavatthānañcāti  dasa ti buddhaguṇādīnaṃ paramatthabhāvato anekavidhattā ekassāpi gambhīrabhāvato ca etesu dasasu kammaṭṭhānesu appanāvasena samādhissa patiṭṭhātumasakkuṇeyyattā appanābhāvanāppatto samādhi upacārabhāveyeva patiṭṭhāti tasmā ete upacārāvahā
nanu cettha dutiyacatutthāruppasamādhi lokuttaro ca samādhi paramatthadhamme appanaṃ pāpuṇāti tasmā paramatthabhāvatoti hetu appanamapāpuṇane kāraṇabhāvena na vuccatīti na tassa bhāvanāvisesena paramatthadhamme pavattisambhavato imassa ca rūpāvacaracatutthabhāvanāvisesasambhavato ca tathā hi dutiyacatutthāruppasamādhi appanāpattassa arūpāvacarasamādhissa catutthajjhānassa ārammaṇasamatikkamamattabhāvanāvasena sabhāvārammaṇepi appanaṃ pāpuṇāti visuddhibhāvanānukkamabalena lokuttaro samādhi appanaṃ pāpuṇātīti
ti tesu jhānāvahesu tiṃsakammaṭṭhānesu ti uddhumātakādayo dasa asubhā ti kāyagatāsati cāti  ekādasa ti imesaṃ paṭikkūlārammaṇattā paṭikkūlārammaṇe ca cittassa caṇḍasotāya nadiyā arittabalena nāvāṭṭhānaṃ  viya vitakkabaleneva pavattisambhavato avitakkānaṃ dutiyajjhānādīnaṃ asambhavoti savitakkassa paṭhamajjhānasseva sambhavato paṭhamajjhānikā ānāpānañca  kasiṇā cāti  ekādasa  rūpāvacaracatukkajjhānikā ca catukkanayena pañcakajjhānikā ca
ti mettā karuṇā muditāti appamaññā tissova sāmaññaniddese etāsameva gahaṇaṃ kathaṃ viññāyatīti tiādinā catutthāya appamaññāya catutthajjhānikabhāvassa vakkhamānattā pārisesato taṃ viññāyati ti tikajjhānikā tikajjhānāti vattabbe liṅgavipallāsena evaṃ vuttanti daṭṭhabbaṃ mettādīnaṃ domanassasahagatabyāpādavihiṃsānabhiratīnaṃ pahāyakattā domanassapaṭipakkhena somanasseneva sahagatatā vuttāti catukkanayena tikajjhānikatā vuttā pañcakanayena catukkajjhānikatā ca
ti idaṃ pacchimāti padassa tissoti iminā purimapadena sambandhanivattanatthaṃ pacchimā appamaññā cattāro āruppā ca catutthajjhānikā matā catukkanayena pañcamajjhānikā ca sabbe sattā sukhitā hontu dukkhā muccantu laddhasukhasampattito mā vigacchantūti mettāditividhavasappavattaṃ byāpārattayaṃ pahāya kammassakatādassanena sattesu majjhattākārappattabhāvanānibbattāya tatramajjhattopekkhāya balavatarattā appanāppattassa upekkhābrahmavihārassa sukhasahagatatāsambhavato upekkhāsahagatatā vuttā
 aṅgārammaṇato atikkamo dvidhā vuttoti yojanā ti dasakasiṇā ānāpānasatīti ekādasasu catukkajjhānikesu ceva mettādipurimabrahmavihārattayasaṅkhātesu  tikajjhānikesu ca kammaṭṭhānesu ti ekasmiṃyeva ārammaṇe vitakkādijhānaṅga samatikkamena paṭhamajjhānādīnaṃ ārammaṇeyeva dutiyajjhānādīnaṃ uppattito aṅgātikkamo adhippetoti attho aṅgātikkamoyeva 
ti tatiyajjhānasampayuttasomanassātikkamanato ti paṭibhāganimittakasiṇugghāṭimākāsatabbisayapaṭhamāruppaviññāṇatadabhāvasaṅkhātāni cattāri ārammaṇāni yathākkamaṃ atikkamitvā kasiṇugghāṭimākāsatabbisayapaṭhamāruppaviññāṇatadabhāvatabbisayatatiyāruppaviññāṇasaṅkhātesu  catūsu ārammaṇesu  ākāsānañcāyatanādīni cattāri arūpāvacarajjhānāni  uppajjanti
ti etesu ārammaṇesu ti yattakaṃ okāsaṃ kasiṇena pharati tadabbhantare dibbāya sotadhātuyā saddaṃ sotuṃ dibbena cakkhunā rūpaṃ passituṃ parasattānañca cetasā cittaṃ aññātuṃ samattho hotīti vuttappayojanaṃ sandhāya aṅgagaṇanādivasena paricchinditvā yattakaṃ icchati tattakaṃ vaḍḍhetabbāni  asubhādi  kammaṭṭhānaṃ payojanābhāvā ti yojanā
 tesu kammaṭṭhānesu dasa kasiṇā ca dasa asubhā ca kāyagatāsati ānāpānasatīti  kammaṭṭhānāni paṭibhāgārammaṇānīti yojanā ettha tiādinā tadārammaṇāni jhānāni gahitāni
nti  catudhātuvavatthānaṃ gāthābandhavasena rassattaṃ ti viññāṇañcāyatanaṃ ti nevasaññānāsaññāyatanaṃ ti dvādasa ti sabhāvadhammagocarā paramatthadhammālambaṇāti vuttaṃ hoti
ti ākāsānañcāyatanaākiñcaññāyatanasaṅkhātā arūpāvacaracittuppādā dve ca cha ime dhammā navattabbagocarā niddiṭṭhāti yojanā catunnaṃ appamaññānaṃ sattapaññattiyā paṭhamāruppassa kasiṇugghāṭimākāsapaññattiyā tatiyāruppassa paṭhamāruppaviññāṇābhāvapaññattiyā ca ārammaṇattā
ti āhārepaṭikkūlasaññā kāyagatāsatīti dvādaseva bhūmito  kāmāvacaradevesu kuṇapānaṃ paṭikkūlārahassa ca asambhavā ti yojanā
 tāni dvādasa ca ti adhikatthe nipāto tato adhikaṃ ānāpānasati cāti terasa rūpārūpaloke assāsapassāsānañca abhāvā sabbaso ti yojanā
 arūpabhave caturo āruppe ṭhapetvā  chattiṃsa dhammā rūpasamatikkamābhāvā ti yojanā  samacattālīsa dhammā  manussaloke sabbesameva labbhamānattā 
ti vāyokasiṇaṃ diṭṭhaphuṭṭhena gahetabbattā taṃ vajjetvā nava  dasa asubhā cāti  ekūnavīsati dhammā  cakkhuviññāṇena  parikammakāle gahetabbā bhavantīti  yojanā pubbabhāge cakkhunā oloketvā parikammaṃ kataṃ tena uggahitanimittaṃ tesaṃ gahetabbanti vuttaṃ hoti
ti nāsikagge uttaroṭṭhe vā phuṭṭhavasena kāyagatāsatiyaṃ tacapañcakaṃ diṭṭhena gahetabbaṃ ti vāyokasiṇaṃ diṭṭhaphuṭṭhena gahetabbaṃ ucchusassādīnaṃ pattesu calamānavaṇṇaggahaṇamukhena kāyappasādaghaṭṭanena ca gahetabbattā  etesu kammaṭṭhānesu nti vuttāvasesaṃ buddhānussatiādikā aṭṭhānussatiyo cattāro brahmavihārā cattāro āruppā āhārepaṭikkūlasaññā catudhātuvavatthānaṃ kāyagatāsatiyaṃ vakkapañcakādīni cāti sabbametaṃ parato sutvā gahetabbattā suteneva gahetabbanti vuttaṃ
 etesu kammaṭṭhānesu ākāsakasiṇaṃ ṭhapetvā nava kasiṇā paṭhamāruppacittassa ārammaṇabhūtakasiṇugghāṭimākāsassa hetubhāvato  paccayā bhavantīti yojanā
 dasapi kasiṇā  dibbacakkhuñāṇādīnaṃ paccayā bhavantīti yojanā ti catutthassa brahmavihārassa
nti ākāsānañcāyatanādikaṃ ti viññāṇañcāyatanādiuttarajjhānassa paccayoti pakāsitanti yojanā ti nevasaññānāsaññāyatanaṃ ti saññāvedayitanirodhassa tāya nirodhasamāpattiyā
ti  samacattālīsakammaṭṭhānadhammā ti diṭṭhadhammasukhavihārassa ti vibhavūpanissayatāya vipassanāpādakattena āsavakkhayañāṇena adhigantabbassa nibbānassa ca ti parikammopacārabhāvanāvasappavattāni kāmāvacarakusalacittāni kāmasugatibhavasukhānaṃ rūpāvacarappanāvasapavattāni rūpāvacaracittāni rūpāvacarabhavasukhānaṃ itarāni arūpāvacarabhūtāni arūpāvacarabhavasukhānañca paccayāti dīpitā
 dasa asubhā kāyagatāsatīti  ekādasa rāgacaritassa visesato anukūlā viññeyyāti yojanā ti iminā rāgassa ujuvipaccanīkabhāvena ca atisappāyato ca vutto itare ca apaṭikkhittāti dīpeti vuttañhetaṃ  sabbañcetaṃ ujuvipaccanīkavasena ca atisappāyavasena ca vuttaṃ rāgādīnaṃ pana avikkhambhikā saddhādīnaṃ vā anupakārā kusalabhāvanā nāma natthīti 
ti catūhi vaṇṇakehi kasiṇehi sahitā catasso appamaññāyoti  aṭṭha dosacaritassa anukūlāti pakāsitāti yojanā
ti mohacaritassa ānāpānasati ekāvāti padacchedo
ti maraṇañca upasamo ca maraṇūpasamaṃ tasmiṃ maraṇūpasame ti maraṇānussati upasamānussati cāti  cattāro dhammā ti buddhicaritassa
nti  buddhadhammasaṅghasīlacāgadevatānussatisaṅkhātaṃ chakkaṃ nti saddhācaritassa anukūlanti kathitaṃ ti cattāro āruppā ti bhūtakasiṇaālokākāsakasiṇānaṃ vasena cha kasiṇāti  dhammā ti sabbesaṃ channaṃ cariyānaṃ anukūlāti attho
 evaṃ yathānikkhittamātikānukkamena kammaṭṭhānappabhedaṃ vibhāvetvā idāni bhāvanānayaṃ dassetumāha ntiādi ti yathāvuttabhedanayamukhena  bhāvanāmayārambhadassanaṃ ti tihetukapaṭisandhipaññāya paññavā bhabbapuggalo ti niddhāraṇe bhummaṃ ti pārihāriyapaññāya samannāgato tiādimajjhapariyosāne suṭṭhu sallakkhantena daḷhaṃ aṭṭhiṃ katvā sakkaccaṃ uggahetvā ti 
piyo garu bhāvanīyo
vattā ca vacanakkhamo
gambhīrañca kathaṃ kattā
no caṭṭhāne niyojakoti  
vuttalakkhaṇako sīlasutapaññādiguṇasamannāgatakalyāṇamittako
paṭhamameva palibodhānaṃ ucchedaṃ katvāti yojanā nti bhāvanārambhato paṭhamameva ti 
āvāso  ca kulaṃ lābho
gaṇo kammañca pañcamaṃ
addhānaṃ ñāti ābādho
gantho iddhīti te dasāti  
vuttānaṃ dasamahāpalibodhānaṃ dīghakesanakhalomacchedanacīvararajanapattapacanādīnaṃ khuddakapaabodhānañcāti ubhayesaṃ palibodhānaṃ ucchedaṃ katvā niṭṭhāpanena vā ālayapariccāgena vā ucchedaṃ katvā  panettha vipassanāya palibodho hoti na samādhibhāvanāya vuttañhetaṃ  iddhīti pothujjanikā iddhi sā hi uttānaseyyakadārako viya taruṇasassaṃ viya ca dupparihārā hoti appamattakeneva bhijjati sā pana vipassanāya palibodho hoti na samādhissa samādhiṃ patvā pattabbattāti 
dosavajjite  anurūpe ca vihāre vasantenāti yojanā ti 
mahāvāsaṃ navāvāsaṃ jarāvāsañca panthaniṃ
soṇḍiṃ paṇṇañca pupphañca phalaṃ patthitameva ca
nagaraṃ dārunā khettaṃ visabhāgena paṭṭanaṃ
paccantasīmāsappāyaṃ yattha mitto na labbhati
aṭṭhārasetāni ṭhānāni iti viññāya paṇḍito
ārakā parivajjeyya maggaṃ paṭibhayaṃ yathāti  
 vuttehi imehi aṭṭhārasahi dosehi gajjite
ti 
idha  bhikkhave senāsanaṃ nātidūraṃ hoti naccāsannaṃ gamanāgamanasampannaṃ divā appākiṇṇaṃ rattiṃ appasaddaṃ appanigghosaṃ appaḍaṃsamakasavātātapasarīsapasamphassaṃ tasmiṃ kho pana senāsane viharantassa appakasireneva uppajjanti cīvarapiṇḍapātasenāsanagilānapaccayabhesajjaparikkhārā tasmiṃ kho pana senāsane ye te bhikkhū viharanti bahussutā āgatāgamā dhammadharā vinayadharā mātikādharā te kālena kālaṃ upasaṅkamitvā paripucchati paripañhati idaṃ bhante kathaṃ imassa ko atthoti tassa te āyasmanto avivaṭañceva vivaranti anuttānīkatañca uttāniṃ karonti anekavihitesu ca kaṅkhaṭṭhānīyesu dhammesu kaṅkhaṃ paṭivinodenti evaṃ kho bhikkhave senāsanaṃ pañcaṅgasamannāgataṃ hotīti  
evaṃ bhagavatā vaṇṇitehi pañcahi guṇehi samannāgatattā anurūpe bhāvanākammānuguṇe vihāre viharantenāti attho ti paṭhamadutiyādīni rūpāvacarajjhānāni ti  sabbaṃ bhāvanāvidhānaṃ aparihāpentena bhāvetabboti  nikkhittassa mātikāpadassa vitthārakkamena bhāvetvā cittavisuddhiṃ sampādetvāti vuttaṃ hoti
ti kammajatihetukapaṭisandhipaññāya ceva kammaṭṭhānamanasikārasappāyāni pariggahetvā asappāyaṃ parivajjetvā sappāyasevanopakārāya pārihāriyapaññāya ca samannāgato yogāvacaro ti nevasaññānāsaññāyatanavajjitarūpārūpajjhānaṃ vipassanāpādakabhāvena samāpajjitvā aṭṭhannaṃ vipassanāpādakajjhānānamaññatarato jhānā vuṭṭhāya tenāha  ṭhapetvā nevasaññānāsaññāyatanaṃ  avasesarūpārūpāvacarajjhānānaṃ aññatarato vuṭṭhāyāti 
ti visuddhimagge  vuttanayena pañcakkhandhādimukhesu yathicchitena mukhena pavisitvā nāmarūpaṃ vavatthapetvā idaṃ nāmaṃ idaṃ rūpaṃ imamhā nāmarūpato byatirittaṃ attādi kiñci vattabbaṃ natthīti niṭṭhaṃ gantvā iminā diṭṭhivisuddhi dassitā
ti yathādiṭṭhanāmarūpadhammānaṃ visuddhimagge   vuttanayena pañcadhā pariggahetvā na tāvidaṃ nāmarūpaṃ ahetukaṃ na attādihetukanti yāthāvato nāmarūpassa pañcadhā dassanena addhattayagataṃ ahosiṃ nu kho ahaṃ atītamaddhānantiādinayappavattaṃ  soḷasavidhaṃ kaṅkhaṃ satthari kaṅkhatītiādinayappavattaṃ  aṭṭhavidhañca kaṅkhaṃ vīriyena taritvā pajahitvā iminā kaṅkhāvitaraṇavisuddhi dassitā hoti
evaṃ kaṅkhāvitaraṇavisuddhinipphādanena ñātapariññāya ṭhito yogāvacaro sappāyaṃ nāmarūpaṃ lakkhaṇattayaṃ āropetvā kaṅkhāvūpasamañāṇena   vuttanayena saṅkhāre sammasanto obhāso ñāṇaṃ pīti passaddhi sukhaṃ adhimokkho paggaho upaṭṭhānaṃ upekkhā nikantīti dasasu upakkilesesu pātubhūtesu tathā pātubhūte  amaggoti maggavīthipaṭipannaṃ meva maggoti  paññavā yogāvacaro jānātīti attho iminā maggāmaggañāṇadassanavisuddhi saṅkhepato dassitā hoti
 ettāvatā  tesaṃ tiṇṇaṃ vavatthāneti yojanā ti nāmarūpavavatthānaṃ katvātiādinā saṅkhepato dassitanayena nti diṭṭhivisuddhi kaṅkhāvitaraṇavisuddhi maggāmaggañāṇadassanavisuddhīti tīhi visuddhīhi sakasakavipassanānaṃ nāmarūpatappaccayamaggāmaggānaṃ tiṇṇaṃ  niyame kate nti dukkhasamudayamaggasaṅkhaātānaṃ tiṇṇaṃ saccānaṃ ti ñātatīraṇapariññāsaṅkhātena lokiyeneva ñāṇena anubodhavasena nicchayo kato hotīti attho kathaṃ nāmarūpavavatthānasaṅkhātena diṭṭhivisuddhiñāṇena dukkhasaccavavatthānaṃ kataṃ hoti paccayapariggahasaṅkhātena kaṅkhāvitaraṇavisuddhiñāṇena samudayasaccavavatthānaṃ maggāmaggavavatthānasaṅkhātena maggāmaggañāṇadassanena maggasaccavavatthānaṃ
 evaṃ ñātatīraṇapariññādvayaṃ saṅkhepato dassetvā pahānapariññāya sarīrabhūtāni nava ñāṇāni dassetumāha tiādi tattha ti uppādabhaṅgānupassanāvasappavattā uttarapadalopena udayabbayāti vuttā tattha udayaṃ muñcitvā vaye vā pavattā bhaṅgānupassanā ti vuttā bhayañca ādīnavo ca nibbidā ca  saṅkhārānaṃ bhayato anupassanavasena pavattā bhayānupassanā ca diṭṭhabhayānaṃ ādīnavato pekkhanavasena pavattā ādīnavānupassanā ca diṭṭhādīnavesu nibbedavasena pavattā nibbidānupassanā ca tathā vuttā nibbinditvā saṅkhārehi muccitukāmatāvaseneva pavattaṃ ñāṇaṃ  muccanassa upāyasampaṭipādanatthaṃ puna saṅkhārattayapaṭiggahavasapavattaṃ ñāṇaṃ 
saṅkhāradhamme bhayanandivivajjanavasena ajjhupekkhitvā pavattañāṇaṃ  saccānulomo tadadhigamāya ekantapaccayo  hotīti nti ca kalāpasammasanañāṇādīnaṃ purimānaṃ navannaṃ kiccanipphattiyā upari ca sattatiṃsāya bodhipakkhiyadhammānañca anulomanato anulomañāṇanti ca vuttaṃ  ñāṇañcāti yā navānupubbavipassanāsaṅkhātā pahānapariññā dassitā ayaṃ nti pakāsitāti yojanā
 anulomañāṇato paraṃ maggassa āvajjanaṭṭhāniyaṃ hutvā nibbānamālambitvā uppannassa puthujjanagottassa abhibhavanato ariyagottassa bhāvanato vaḍḍhanato ca ti saṅkhaṃ gatassa  samanantarameva ca ti sabbakilesadarathānañca saṅkhāradukkhaggino ca vūpasamanimittattā santinti saṅkhātaṃ nirodhamālambitvā nti catunnaṃ ariyasaccānaṃ pariññābhisamayādivasena jānanaṭṭhena  cakkhunā viya paccakkhato dassanaṭṭhena nti saṅkhaṃ gataṃ sotāpattimaggañāṇasaṅkhātaṃ sattamavisuddhiñāṇaṃ  uppajjatīti attho
nti paccavekkhaṇajavanapariyosānaṃ ti ñāṇadassanasaṅkhātassa sotāpattimaggassa nti phalacittaṃ  pacchā maggānantaraṃ hutvā jāyate
ettha paccavekkhaṇapariyantanti idaṃ phalanti etassa visesanaṃ kiriyāvisesanaṃ vā paccavekkhaṇajavanaṃ mariyādaṃ katvāti attho maggānantaraṃ phale dvikkhattuṃ tikkhattuṃ vā uppajjitvā niruddhe tadanantarameva bhavaṅgaṃ hoti bhavaṅgaṃ āvaṭṭetvā paccavekkhitabbaṃ maggamālambitvā manodvārāvajjanaṃ uppajjati tato paccavekkhaṇajavanāni evaṃ phalacittaṃ bhavaṅgapariyantameva hoti na paccavekkhaṇapariyantaṃ tathāpi aññena javanena anantarikaṃ  hutvā phalajavanānamanantaraṃ paccavekkhaṇajavanameva pavattatīti dassanatthaṃ phalapaccavekkhaṇajavanānantare uppannāni bhavaṅgāvajjanāni abbohārikāni katvā paccavekkhaṇapariyantaṃ phalaṃ tassānujāyateti vuttanti gahetabbaṃ
paccavekkhaṇañca maggaphalanibbānapahīnakilesaavasiṭṭhakilesānaṃ paccavekkhaṇavasena pañcavidhaṃ hoti tesu ekekaṃ ekekena javanavārena paccavekkhatīti pañca paccavekkhaṇajavanavārāni honti tāni paccavekkhaṇaggahaṇena sāmaññato dassitānīti daṭṭhabbāni
ti udayabbayānupassanādivipassanānaṃ paṭhamaṃ maggo adhigato teneva upāyena ti so yogāvacaro bhikkhu ti punappunaṃ  vipassanaṃ vaḍḍhetvā yathā paṭhamamaggaphalāni patto ti dutiyādimaggaphalāni ca pāpuṇāti
 yathāvuttanayena uppādavayantātītakattā  amataṃ  paṭivijjhitvā asesaṃ akusalaṃ  samucchedappahānena pajahitvā  kāmabhavādīsu tīsu bhavesu nikantiyā sosanavasena tayo bhave visesena sosayitvā  aggadakkhiṇeyyo khīṇāsavo bhikkhu paṭhamaṃ kilesaparinibbāne sositavipākakkhandhakaṭattārūpasaṅkhātaupādisesarahitattā  nibbānadhātuṃ  adhigacchatīti yojanā
iccevaṃ saṅkhepato kammaṭṭhānabhāvanānayo ācariyena dassitoti ganthabhīrujanānuggahavasena vitthāravaṇṇanaṃ anāmasitvā  anupadavaṇṇanāmattamevettha kataṃ vitthāravaṇṇanā panassa visuddhimaggato tabbaṇṇanato ca gahetabbā
ti akkharapadavākyasaṅkhātagantharacanakkamato vā ti vattabbānamatthavisesānaṃ paṭipāṭivasena vā ti saddasatthaalaṅkārasatthachandovicitisatthānupātena kātabbāya akkharapadaracanāya gāthābandheti attho ayuttaṃ viya yadi dissatīti yojanā
nti taṃ ayuttanti dissamānaṭṭhānaṃ nti dissamānākāreneva ayuttanti na gahetabbaṃ kathaṃ gahetabbanti āha ti tassa kāraṇamāha ti yo yo panettha doso dissati khittadoso vā hotu vipallāsaggahaṇadoso vā nāparaṃ dosoti dīpeti tenetaṃ pakaraṇaṃ sabbesaṃ tipiṭakapariyattippabhedāyatanabahussutānaṃ sikkhākāmānaṃ therānaṃ attano pamāṇabhūtataṃ sūceti attano pamāṇasūcanena attanā viracitassa vinayavinicchayassāpi pamāṇataṃ vibhāvento tassa savanuggahadhāraṇādīsu sotujanaṃ niyojetīti daṭṭhabbaṃ



 evaṃ  vinayo saṃvaratthāya saṃvaro avippaṭisāratthāya avippaṭisāro pāmojjatthāya pāmojjaṃ pītatthāya pīti passaddhatthāya passaddhi sukhatthāya sukhaṃ samādhatthāya samādhi yathābhūtañāṇadassanatthāya yathābhūtañāṇadassanaṃ nibbidatthāya nibbidā virāgatthāya virāgo vimuttatthāya vimutti vimuttiñāṇadassanatthāya vimuttiñāṇadassanaṃ anupādāpaanibbānatthāyāti  dassitānisaṃsaparamparāniddhāraṇamukhena anupādisesanibbānadhātupariyantaṃ sānisaṃsaṃ vinayakathaṃ kathetvā tassā pamāṇatañca vibhāvetvā attano sutabuddhattā sanidānaṃ bhikkhave dhammaṃ desemīti  vacanato bhagavato caritamanuvattanto tassa desakālādivasena nidānaṃ dassetumāha tiādi
tattha ti dhanadhaññavatthālaṅkārādiupabhogaparibhogasampattiyā ceva gāmarājadhānikhettavatthunaditaḷākārāmādisampattiyā ca pasatthatarassa ti majjhavattitāya nābhisadise ti majjhavattitāyeva parimaṇḍalādisambhavato vilopādiākularahite  rāmaṇīyake  ramaṇīyatare bhūtamaṅgale gāmeti sambandho
punapi kiṃvisiṭṭheti āha tiādi kadalī ca sālañca tālañca ucchu ca nāḷikerā ca  tesaṃ vanāni  tehi ākule ākiṇṇeti attho kamalāni ca uppalāni ca  tehi sañchannā  salilassa āsayā  kamaluppalasañchannā ca  te salilāsayā cāti  tehi sobhito  tasmiṃ
kāveriyā jalaṃ  kāverijalassa sampāto pavattanaṃ  tena pari samantato bhūtaṃ pavattitaṃ mahītalaṃ etassāti  tasmiṃ ti nānāsampattiyā samiddhe ti sabbasukhopakaraṇasampanne ti janānaṃ iddhivuddhikāraṇabhūte ti evaṃnāmake gāme
pavaro  tiratārīṇatalādigaṇehi kulācalacakkabhoginā bhogavalayasīdantarasāgarādi ākāro etāsanti  pākārā ca parikhā ca  pavarākārā ca tā pākāraparikhā cāti  tāhi parivārito  tasmiṃ ti dassanārahe mano ramati etthāti  tasmiṃ
tīrassa anto  tīrameva vā anto  pokkharaṇisobbhaudakavāhakaparikhādīnaṃ kūlappadeso tīrante ruhiṃsu jāyiṃsūti  tīrantaruhā ca te bahuttā atīrā aparicchedā cāti  va-kāro sandhijo tarūnaṃ rājāno  tīrantaruhavātīrā ca te tarurājāno cāti  tehi virājito  tasmiṃ pupphūpagaphalūpagachāyūpagehi mahārukkhehi paṭimaṇḍiteti attho ti vā pāṭho tīrantaruhānaṃ vānatarūnaṃ vetarūparukkhānaṃ rājīhi pantīhi paṭimaṇḍiteti  attho dijānaṃ gaṇā  nānā ca te dijagaṇā cāti  te tato tato āgantvā ramanti etthāti  tasmiṃ sukakokilamayūrādisakuṇānaṃ āgantvā ramanaṭṭhānabhūteti attho ti nānā aneke ārāmā pupphaphalārāmā  tehi manoramoti  tasmiṃ
cārū ca te paṅkajā cāti  kamaluppalakumudādayo cārupaṅkajehi saṃkiṇṇā sañchannā  cārupaṅkajasaṃkiṇṇā ca te taḷākā ceti  tehi samalaṅkato vibhūsito  tasmiṃ sundaro madhuro raso assāti  surasañca taṃ udakañcāti  surasodakena sampuṇṇā  varā ca te kūpā cāti  surasodakasampuṇṇā ca te varakūpā ceti  tehi upasobhito  tasmiṃ
visesena citrāti  vicitrā ca te vipulā cāti  vicitravipulā ca te maṇḍapā cāti maṇḍapā atisayena uggatā  accuggatā ca te varamaṇḍapā cāti  gāthābandhavasena vaṇṇalopo vicitravipulā  ca te accuggavaramaṇḍapā cāti  tehi maṇḍito vibhūsito  tasmiṃ maṇḍaṃ sūriyarasmiṃ pāti rakkhatīti  tato tato āgamma vasanti etthāti  pāsādahammiyamāḷādayo ti bahūhi nti atisayena
dharaṇītalaṃ  bhetvā uggatena viya  pharusaṃ kelāsasikharaṃ jitvā avahasantena viya thūpena ca upasobhite vihāreti yojanā
ambuṃ dadātīti  sarade ambudo  thullanatamahantabhāvasāmaññena saradambudena saṅkāso  tasmiṃ sammā ussito uggatoti  tasmiṃ olokentānaṃ vasantānañca pasādaṃ cittassa tosaṃ janetīti  tasmiṃ ettāvatā vinayavinicchayakathāya pavattitadesaṃ dasseti ti kattāraṃ
devadattaciñcamāṇavikādīhi katāparādhassa sītuṇhādiparissayassa ca sahanato sasantānagatakilesādīnaṃ hananato ca sīho viyāti  buddho ca so sīho cāti  seṭṭhapariyāyo vā -saddo buddhaseṭṭhenāti attho ti desitassa  vinayapiṭakassa ti pāṭhāgato ceva aṭṭhakathāgato ca ācariyaparamparābhato ca vinicchayo nti evaṃnāmakaṃ mahātheraṃ ti uddisitvā tena kataāyācanaṃ paṭiccāti vuttaṃ hoti iminā bāhiranimittaṃ dassitaṃ
ayaṃ vinicchayo mama saddhivihārikaṃ buddhasīhaṃ samuddissa bhikkhūnaṃ hitatthāya samāsato vara vasatā mayā katoti yojanā
kimatthāyāti āha ti anupādisesena nibbānapariyantānisaṃsassa vinayapiṭakassa pakaraṇassa ganthavasena samāsetvā atthavasena suṭṭhu vinicchitattā sukhena ceva acirena  ca avabodhanatthanti vuttaṃ hoti nti padhānanidassanaṃ ekasesaniddeso vā heṭṭhā 
bhikkhūnaṃ  bhikkhunīnañca hitatthāya samāhito pavakkhāmīti  
āraddhattā iminā payojanaṃ dassitaṃ
 evaṃ desakattunimittapayojanāni dassetvā kālaniyamaṃ dassetumāha tiādi vikkamanaṃ  vikkamoti attho accutaṃ kenaci anabhibhūtaṃ tañca taṃ vikkantañcāti  accutassa nārāyanassa viya accutavikkantaṃ etassāti  ko so rājā tasmiṃ kalambhakulaṃ nandayatīti  tasmiṃ iminā tassa kulavaṃso nidassito kalambhakulavaṃsajāte accutaccutavikkantanāme coḷarājini  coḷaraṭṭhaṃ  sammā anusāsante sati tasmiṃ coḷarājini rajjaṃ kārente sati ayaṃ vinicchayo mayā āraddho ceva samāpito cāti iminā kālaṃ nidasseti
 idāni imaṃ vinayavinicchayappakaraṇaṃ karontena attano puññasampadaṃ sakalalokahitatthāya pariṇāmento āha tiādi  vinayavinicchayo antarāyaṃ vinā yathā  nipphattiṃ patto tathā sattānaṃ  kusalanissitā  cittuppādā adhippetatthā vā sabbe antarāyaṃ vinā  nippajjantūti yojanā
 teneva puññapphalabhāvena sakalalokahitekahetuno bhagavato sāsanassa ciraṭṭhitimāsīsanto āha tiādi ti vuccati  sītasiniddhaekapabbatarājā  vuccati udakaṃ tena dārito niggamappadeso ti vuccati sītasiniddhavipulapulinatalehi sandamānasātasītalapasannasalilehi kīḷamānanānappakāramacchagumbehi ubhayatīrapupphaphalapallavālaṅkatatarulatāvanehi kūjamānasukasālikakaokilamayūrahaṃsādisakuntābhirutehi tattha tattha paribhamantabhamarāmavajjāhi ca cāru manuññā kandarā etassāti  vuccati aparādho taṃ sāsati hiṃsati apanetīti nti vā pāṭho  vuccati pāpaṃ taṃ asati vikkhipati dūramussārayatīti  pariyattipaṭipattipaṭivedhasaṅkhātaṃ tividhasāsanaṃ
 evaṃ  okassa diṭṭhadhammikasamparāyikaparamatthahitasādhakassa sāsanassa ciraṭṭhitiṃ patthetvā teneva puññakammānubhāvena lokassa diṭṭhadhammikatthahetumāsīsanto āha tiādi ti sassasamiddhīnaṃ anurūpe kāle ti avuṭṭhiativuṭṭhidosarahitā yathā sassādīni sampajjanti tathā  vuṭṭhidhāraṃ pavassantūti attho ti vassavalāhakādhiṭṭhitā pajjunnadevaputtā ti rājāno ti dasarājadhammato nti pathavinissitasabbajanakāyaṃ
 evaṃ sabbalokassa lokiyalokuttarasampattisādhanatthāya attano puññapariṇāmaṃ katvā idāni viditalokuttarasampattinipphādanavaseneva puññapariṇāmaṃ karonto āha ntiādi iminā attano viracitaṃ paccakkhaṃ vinicchayamāha nti sīlasārāditividhasikkhāsārassa pakāsanato hatthasāramiva bhūtaṃ nti tadatthe paṭipajjantānaṃ anupādisesanibbānāvasānassa hitassa āvahanato saṃsāradukkhassa ca vūpasamanato  amatosadhaṃ viya hitaṃ nti diṭṭhadhammikasamparāyikaparamatthānaṃ vinayanādīhi yuttattā atthayuttaṃ ti racayantena mayā nti kārakaṃ punātīti puññaṃ pujjabhavaphalanipphādanato vā nti saṅkhaṃ gataṃ yaṃ kusalakammaṃ aparimeyyabhavapariyantaṃ pasutaṃ adhigataṃ  puññena hetubhūtena ti ayaṃ sakalopi sattaloko nti munindena sammāsambuddhena sampattaṃ nti vigatasokaṃ sokaparidevadukkhadomanassaupāyāsādīhi vigatattā tesaṃ nikkamananimittattā ca apagatasokādisaṃsāradukkhaṃ  nibbānapuraṃ  sacchikarotu kilesaparinibbānena anupādisesāya nibbānadhātuyā ca parinibbātūti vuttaṃ hoti
iti tambapaṇṇiyenātiādi pakaraṇakārakassa pabhavasuddhibāhusaccādiguṇamukhena pakaraṇe gāravaṃ janetukāmena etassa sissena ṭhapitaṃ vākyaṃ
tattha ti tambapaṇṇimhi jāto tattha vidito tato āgatoti vā  tena byākaraṇamavecca adhītavāti  paramo ca uttamo ca so veyyākaraṇo cāti  tena tīṇi piṭakāni samāhaṭāni tiṇṇaṃ piṭakānaṃ samāhāro vā  nīyanti bujjhīyanti seyyatthikehīti  nayanti vā etehi lokiyalokuttarasampattiṃ  visesenāti  pāḷinayaatthanayaekattanayādayova tipiṭake āgatā nayā  vidhānaṃ pasāsanaṃ pavattanaṃ vā  tipiṭakanayānaṃ vidhi  tipiṭakanayavidhimhi kusalo  tena
paramā  ca te kavijanā cāti  paramakavijanānaṃ hadayāni  padumānaṃ vanāni  paramakavijanahadayāni ca tāni padumavanāni cāti  tesaṃ vikasanaṃ bodhaṃ sūriyo viya karotīti  tena kavī ca te varā cāti  kavīnaṃ varāti vā  kavivarānaṃ vasabho uttamo  tena kavirājarājenāti attho
paramā ca sā rati cāti  paramaratiṃ karontīti  varāni ca tāni madhurāni cāti  varamadhurāni ca tāni vacanāni cāti  paramaratikarāni ca tāni varamadhuravacanāni cāti  uggiraṇaṃ kathanaṃ  paramaratikaravaramadhuravacanānaṃ uggāro etassāti  tena uragapuraṃ paramapaveṇigāmo assa nivāsoti  tena ti evaṃnāmakena therena ācariyabuddhadattattherenāti attho ayaṃ vinayavinicchayo racitoti sambandho




