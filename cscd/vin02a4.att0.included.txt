




visuddhaparivārassa  parivāroti sāsane
dhammakkhandhasarīrassa khandhakānaṃ anantarā
saṅgahaṃ yo samāruḷho tassa pubbāgataṃ nayaṃ
hitvā dāni karissāmi anuttānatthavaṇṇanaṃ
 tattha nti ādinayappavattāya tāva pucchāya ayaṃ saṅkhepattho  yo so bhagavā sāsanassa ciraṭṭhitikatthaṃ dhammasenāpatinā saddhammagāravabahumānavegasamussitaṃ añjaliṃ sirasmiṃ patiṭṭhāpetvā yācito dasa atthavase paṭicca vinayapaññattiṃ paññapesi tena bhagavatā tassa tassa sikkhāpadassa paññattikālaṃ jānatā tassā tassā sikkhāpadapaññattiyā dasa atthavase passatā apica pubbenivāsādīhi jānatā dibbena cakkhunā passatā tīhi vijjāhi chahi vā pana abhiññāhi jānatā sabbattha appaṭihatena samantacakkhunā passatā sabbadhammajānanasamatthāya paññāya jānatā sabbasattānaṃ cakkhuvisayātītāni tirokuṭṭādigatāni cāpi rūpāni ativisuddhena maṃsacakkhunā ca passatā attahitasādhikāya samādhipadaṭṭhānāya paṭivedhapaññāya jānatā parahitasādhikāya karuṇāpadaṭṭhānāya  desanāpaññāya passatā arahatā sammāsambuddhena yaṃ paṭhamaṃ pārājikaṃ paññattaṃ taṃ kattha paññattaṃ kaṃ ārabbha paññattaṃ kismiṃ vatthusmiṃ paññattaṃ atthi tattha paññatti kenābhatanti
 pucchāvissajjane  pana nti idaṃ kevalaṃ pucchāya āgatassa ādipadassa paccuddharaṇamattameva ti evamādinā pana nayena punapi ettha ekekaṃ padaṃ pucchitvāva vissajjitaṃ ti yo pana bhikkhu methunaṃ dhammaṃ paṭiseveyya pārājiko hoti asaṃvāsoti ayaṃ ekā paññatti ti antamaso tiracchānagatāyapīti ca sikkhaṃ apaccakkhāyāti ca makkaṭivajjiputtakavatthūnaṃ vasena vuttā  imā dve anupaññattiyo ettāvatā atthi tattha paññatti anupaññatti anuppannapaññattīti imissā pucchāya dve koṭṭhāsā vissajjitā honti tatiyaṃ vissajjetuṃ pana ti vuttaṃ ayañhi  nāma anuppanne dose paññattā sā aṭṭhagarudhammavasena bhikkhunīnaṃyeva āgatā aññatra natthi tasmā vuttaṃ anuppannapaññatti tasmiṃ natthīti ti majjhimadese ceva paccantimajanapadesu ca sabbatthapaññatti vinayadharapañcamena gaṇena upasampadā guṇaṅguṇūpāhanā dhuvanahānaṃ cammattharaṇanti imāni hi cattāri sikkhāpadāni majjhimadeseyeva paññatti ettheva etehi āpatti hoti na paccantimajanapadesu sesāni sabbāneva sabbatthapaññatti nāma
ti  bhikkhūnañceva bhikkhunīnañca sādhāraṇapaññatti suddhabhikkhūnameva hi suddhabhikkhunīnaṃ vā paññattaṃ sikkhāpadaṃ  nāma hoti idaṃ pana bhikkhuṃ ārabbha uppanne vatthusmiṃ yā pana bhikkhunī chandaso methunaṃ dhammaṃ paṭiseveyya antamaso tiracchānagatenapi pārājikā hoti asaṃvāsāti bhikkhunīnampi  paññattaṃ vinītakathāmattameva hi tāsaṃ natthi sikkhāpadaṃ pana atthi tena vuttaṃ sādhāraṇapaññattīti mpi eseva nayo byañjanamattameva hi ettha nānaṃ bhikkhūnaṃ bhikkhunīnampi sādhāraṇattā  ubhinnampi paññattattā ti atthe pana bhedo natthi
nti yassa siyā āpatti so āvikareyyāti ettha sabbāpattīnaṃ anupaviṭṭhattā  nidāne anupaviṭṭhanti attho ti nidānogadhaṃ nidānapariyāpannampi samānaṃ tatrime cattāro  pārājikā dhammātiādinā dutiyeneva uddesena uddesaṃ āgacchati nti sīlavipattiādīnaṃ paṭhamā hi dve āpattikkhandhā sīlavipatti nāma avasesā pañca ācāravipatti nāma micchādiṭṭhi ca antaggāhikadiṭṭhi ca diṭṭhivipatti nāma ājīvahetu paññattāni cha sikkhāpadāni ājīvavipatti nāma iti imāsaṃ catunnaṃ vipattīnaṃ idaṃ pārājikaṃ sīlavipatti nāma hoti
ti dvaṅgikena ekena samuṭṭhānena ettha hi cittaṃ aṅgaṃ hoti kāyena pana āpattiṃ āpajjati tena vuttaṃ kāyato ca cittato ca samuṭṭhātīti ti āpannosīti sammukhā pucchiyamāno āma āpannomhīti paṭijānāti tāvadeva bhaṇḍanakalahaviggahā vūpasantā honti sakkā ca hoti taṃ puggalaṃ apanetvā uposatho vā pavāraṇā vā kātuṃ iti sammukhāvinayena ca paṭiññātakaraṇena cāti dvīhi samathehi sammati na ca tappaccayā koci upaddavo hoti yaṃ pana upari paññattivagge na katamena samathena sammatīti vuttaṃ taṃ samathaṃ otāretvā anāpatti kātuṃ na sakkāti imamatthaṃ sandhāya vuttaṃ
ti yo pana bhikkhūtiādinā nayena vuttamātikā paññatti vinayoti attho ti padabhājanaṃ vuccati ti hi vibhaṅgassevetaṃ nāmaṃ ti  vītikkamo ti avītikkamo ti yesaṃ vinayapiṭakañca aṭṭhakathā ca sabbā paguṇāti attho ti te etaṃ paṭhamapārājikaṃ  pāḷito ca atthato ca dhārenti na hi sakkā sabbaṃ vinayapiṭakaṃ ajānantena etassa attho jānitunti nti idaṃ paṭhamapārājikaṃ pāḷivasena ca atthavasena ca yāva ajjatanakālaṃ kena ānītanti nti paramparāya ānītaṃ
 idāni yāya paramparāya ānītaṃ taṃ dassetuṃ tiādinā nayena porāṇakehi mahātherehi gāthāyo ṭhapitā  tattha yaṃ vattabbaṃ taṃ nidānavaṇṇanāyameva vuttaṃ iminā nayena dutiyapārājikādipucchāvissajjanesupi vinicchayo veditabboti


 ito paraṃ methunaṃ dhammaṃ paṭisevanto kati āpattiyo āpajjatīti ādippabhedo  methunaṃ dhammaṃ paṭisevantassa āpattiyo catunnaṃ vipattīnaṃ kati vipattiyo bhajantīti ādippabhedo  methunaṃ dhammaṃ paṭisevantassa āpattiyo sattannaṃ āpattikkhandhānaṃ katihi āpattikkhandhehi saṅgahitāti ādippabhedo  methunaṃ dhammaṃ paṭisevantassa āpattiyo channaṃ āpattisamuṭṭhānānaṃ katihi samuṭṭhānehi samuṭṭhahantīti ādippabhedo  methunaṃ dhammaṃ paṭisevantassa āpattiyo catunnaṃ adhikaraṇānaṃ katamaṃ adhikaraṇanti ādippabhedo  methunaṃ dhammaṃ paṭisevantassa āpattiyo sattannaṃ samathānaṃ katihi samathehi sammantīti ādippabhedo  tadanantaro  cāti ime satta vārā uttānatthā eva
 tato paraṃ methunaṃ dhammaṃ paṭisevanapaccayā pārājikaṃ kattha paññattantiādinā nayena puna paccayavasena eko  tassa vasena purimasadisā eva katāpattivārādayo satta vārāti evaṃ aparepi aṭṭha vārā vuttā tepi uttānatthā eva iti ime aṭṭha purimā aṭṭhāti mahāvibhaṅge soḷasa vārā dassitā tato paraṃ teneva nayena bhikkhunivibhaṅgepi  soḷasa vārā āgatāti evamime ubhatovibhaṅge dvattiṃsa vārā pāḷinayeneva  veditabbā na hettha kiñci pubbe avinicchitaṃ nāma atthi


