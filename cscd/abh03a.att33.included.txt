

 idāni  manussalokakathā nāma hoti tattha tathāgato loke jāto loke saṃvaḍḍho lokaṃ abhibhuyya viharati  anupalitto lokenāti (saṃ ni 394) suttaṃ ayoniso gahetvā bhagavā tusitabhavane nibbatto tattheva vasati na manussalokaṃ āgacchati nimmitarūpamattakaṃ panettha dassetīti yesaṃ laddhi seyyathāpi etarahi vetullakānaṃyeva te sandhāya pucchā sakavādissa paṭiññā itarassa atha naṃ puṭṭhokāsena ceva suttasādhanena ca saññāpetuṃ tiādimāha ti paravādī tusitapuraṃ sandhāya vadati satthārā panetaṃ manussalokaññeva sandhāya lokaṃ vuttaṃ ti paravādī manussalokaṃ abhibhavitvāti diṭṭhiyā vadati satthā pana ārammaṇalokaṃ abhibhavitvā vihāsi ti paravādī manussalokena anupalittataṃva sandhāya vadati satthā pana lokadhammesu kilesehi anupalitto vihāsi tasmā asādhakametanti


 idāni dhammadesanākathā nāma hoti tattha tusitapure ṭhito bhagavā dhammadesanatthāya abhinimmitaṃ pesesi tena ceva tassa ca desanaṃ sampaṭicchitvā āyasmatā ānandena dhammo  desito na buddhena bhagavatāti yesaṃ laddhi seyyathāpi vetullakānaññeva te sandhāya pucchā sakavādissa paṭiññā itarassa atha naṃ yadi tena dhammo desito sveva satthā bhaveyyāti codetuṃ tiādimāha itaro tathā asampaṭicchanto paṭikkhipati sesamettha uttānatthamevāti


 idāni  karuṇākathā nāma hoti tattha piyāyitānaṃ vatthūnaṃ vipattiyā sarāgānaṃ rāgavasena karuṇāpatirūpikaṃ pavattiṃ disvā rāgova  karuṇā nāma so ca bhagavato natthi tasmā natthi buddhassa bhagavato karuṇāti yesaṃ laddhi seyyathāpi uttarāpathakānaṃ te sandhāya pucchā sakavādissa paṭiññā itarassa atha naṃ karuṇā nāmesā nikkilesatāya ceva sattārammaṇatāya ca cetovimuttitāya ca ekādasānisaṃsatāya ca mettādīhi samānajātikā tasmā yadi bhagavato karuṇā natthi mettādayopissa na siyunti codanatthaṃ tiādimāha ti pañhe tathārūpaṃ vohāraṃ apassanto paṭikkhipati sesamettha uttānatthamevāti


 idāni gandhajātakathā nāma hoti tattha yesaṃ buddhe bhagavati ayoniso pemavasena bhagavato uccārapassāvo aññe gandhajāte ativiya adhigaṇhāti natthi tato ca sugandhataraṃ gandhajātanti laddhi seyyathāpi ekaccānaṃ andhakānañceva  uttarāpathakānañca te sandhāya pucchā sakavādissa paṭiññā itarassa sesamettha yathāpāḷimeva niyyātīti


 idāni ekamaggakathā nāma hoti tattha yesaṃ buddhe bhagavati ayoniso pemavaseneva  bhagavā sotāpanno hutvā sakadāgāmī sakadāgāmī hutvā anāgāmī anāgāmī hutvā arahattaṃ sacchākāsi ekeneva pana ariyamaggena cattāri phalāni sacchākāsīti laddhi seyyathāpi tesaññeva te sandhāya pucchā sakavādissa paṭiññā itarassa atha naṃ catūhi phalehi saddhiṃ uppannānaṃ catunnaṃ phassādīnaṃ ekato  samodhānavasena codetuṃ ntiādimāha tiādi kataramaggena sacchikarotīti pucchanatthaṃ vuttaṃ ti ca vutte tena sakkāyadiṭṭhiādīnaṃ pahānābhāvavasena codeti ti buddhabhūtassa sotāpannabhāvo natthīti paṭikkhipati parato pañhadvayepi eseva nayo sesamettha yathāpāḷimeva niyyātīti


 idāni jhānasaṅkantikathā nāma hoti tattha yesaṃ idha bhikkhave bhikkhu vivicceva kāmehi paṭhamaṃ jhānaṃ upasampajja viharati vitakkavicārānaṃ vūpasamā dutiyaṃ jhānaṃ tatiyaṃ jhānaṃ catutthaṃ jhānaṃ upasampajja viharatīti (saṃ ni 5923-934) imaṃ paṭipāṭidesanaṃ  nissāya tassa tassa jhānassa upacārappavattiṃ vināva jhānā jhānaṃ saṅkamatīti laddhi seyyathāpi mahisāsakānañceva ekaccānañca andhakānaṃ te sandhāya pucchā sakavādissa paṭiññā itarassa atha naṃ yadi te dutiyajjhānūpacāraṃ appatvā uppaṭipāṭiyā paṭhamajjhānā dutiyajjhānameva saṅkamati paṭhamato tatiyaṃ dutiyato catutthampi saṅkameyyāti codetuṃ tiādimāha tiādi yadi paṭhamato anantaraṃ dutiyaṃ dutiyādīhi vā tatiyādīni samāpajjati ekāvajjanena samāpajjeyyāti codanatthaṃ vuttaṃ ti paṭhamaṃ kāme ādīnavato manasi karoto pacchā uppajjati jhānakkhaṇe panesa nimittameva manasi karoti nti yadi purimajavanato pacchimajavanaṃ viya anantaraṃ uppajjeyya ṭhapetvā purimapacchimabhāvaṃ lakkhaṇato taññeva taṃ bhaveyyāti codetuṃ pucchati iminā upāyena  sabbattha attho veditabbo tiādīhi paṭipāṭiyā jhānānaṃ desitabhāvaṃ dīpeti na anantaruppattiṃ tasmā asādhakanti


 idāni  jhānantarikakathā nāma hoti tattha yesaṃ samaye pañcakanaye pañca jhānāni vibhattāni kevalaṃ tayo samādhī uddiṭṭhāti avitakkavicāramattassa samādhino okāsaṃ ajānantānaṃ paṭhamassa ca dutiyassa ca jhānassa antare jhānantarikā nāma esāti laddhi seyyathāpi sammitiyānañceva ekaccānañca andhakānaṃ te sandhāya pucchā sakavādissa paṭiññā itarassa atha naṃ jhānampi cetasikā dhammā phassādayopi tasmā yadi jhānantarikā nāma bhaveyya phassantarikādīhipi bhavitabbanti codanatthaṃ tiādimāha 
ti yadi jhānantarikā nāma bhaveyya dutiyatatiyādīnipi jhānāneva tesampi antarikāya bhavitabbanti codanatthaṃ vuttaṃ so kevalaṃ laddhiyā abhāvena paṭikkhipati ceva paṭijānāti ca ti puṭṭho laddhivasena paṭijānāti
tiādi tiṇṇampi samādhīnaṃ samādhibhāve samāne avitakko vicāramattova samādhi jhānantariko na itaroti ko ettha visesahetūti codanatthaṃ vuttaṃ
nti paṭhamadutiyāni sandhāya pucchati itaro tesaṃ paccuppannānaṃyeva antare avitakko vicāramatto samādhi jhānantariko nāma hotīti laddhiyā paṭijānāti nti puṭṭho tiṇṇaṃ ekakkhaṇe pavatti na yuttāti paṭijānāti  nti catukkanayavasena pucchati sakavādī tasmiṃ naye tassa abhāvā paṭikkhipati ti etthāyamadhippāyo  yathā tesu tīsu samādhīsu dve samādhī jhānāneva na jhānantarikā evaṃ itarenapi jhāneneva bhavitabbaṃ na jhānantarikāyāti


 idāni  samāpanno saddaṃ suṇātītikathā nāma hoti tattha yasmā paṭhamassa jhānassa saddo kaṇḍako vutto bhagavatā yadi ca samāpanno taṃ na suṇeyya kathaṃ kaṇḍako siyā tasmā samāpanno saddaṃ suṇātīti yesaṃ laddhi seyyathāpi pubbaseliyānaṃ te sandhāya pucchā sakavādissa paṭiññā itarassa tiādi samāpannassa tāva pañcadvārappavattaṃ natthi tasmiṃ asati  yadi so saddaṃ suṇeyya rūpampi passeyyāti codanatthaṃ vuttaṃ ti vikkhepakarattā vuttaṃ oḷārikena hi saddena sote ghaṭṭite paṭhamajjhānato vuṭṭhānaṃ hoti tenetaṃ vuttaṃ tasmā asādhakaṃ tiādi yathā aññopi kaṇḍako antosamāpattiyaṃ natthi evaṃ saddassavanampīti bodhanatthaṃ vuttaṃ taṃ sabbaṃ uttānatthamevāti


 idāni cakkhunā rūpaṃ passatītikathā nāma hoti tattha cakkhunā rūpaṃ disvāti vacanaṃ nissāya pasādacakkhumeva rūpaṃ passatīti yesaṃ laddhi seyyathāpi mahāsaṅghikānaṃ  te sandhāya pucchā sakavādissa paṭiññā itarassa atha naṃ yadi cakkhunā rūpaṃ passeyya rūpena rūpaṃ passeyyātīti codetuṃ ti āha itaro rūpāyatanaṃ sandhāya paṭikkhipitvā puna puṭṭho cakkhumeva sandhāya paṭijānāti ti ettha ayamadhippāyo  passatīti hi mayaṃ paṭijānanaṃ sandhāya pucchāma na cakkhūpasaṃhāramattaṃ tasmā vadehi tāva kiṃ te cakkhumā rūpena rūpaṃ paṭivijānātīti itaro purimanayeneva paṭikkhipati ceva paṭijānāti ca atha naṃ evaṃ sante rūpaṃ manoviññāṇaṃ āpajjati tañhi paṭivijānāti nāmāti codetuṃ nti āha itaro lesaṃ alabhanto paṭikkhipateva tiādi yadi cakkhu paṭivijānanaṭṭhena passati cakkhuviññāṇassa viya tassāpi āvajjanāya  bhavitabbanti codetuṃ pucchati itaro yasmā na āvajjanapaṭibaddhaṃ cakkhu na taṃ āvajjanānantaraṃ uppajjati tasmā nti paṭikkhipati ntiādīsupi  eseva nayo ti sasambhārakathānayena vuttaṃ yathā hi usunā vijjhantopi dhanunā vijjhatīti vuccati evaṃ cakkhuviññāṇena passantopi cakkhunā passatīti vutto tasmā asādhakametaṃ sesesupi eseva nayopi


