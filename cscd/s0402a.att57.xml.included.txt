

 dutiyassa  paṭhame parisaṃ dūsentīti parisadūsanā parisaṃ sobhentīti parisasobhanā

 dutiye manoduccarite pariyāpannāpi micchādiṭṭhi mahāsāvajjatāya visuṃ vuttā tassā ca paṭipakkhavasena sammādiṭṭhi

 tatiye akataññutā akataveditāti akataññutāya akataveditāya ubhayampetaṃ atthato ekameva sukkapakkhepi eseva nayo

 catutthaṃ catunnaṃ kammakilesānaṃ tappaṭipakkhassa ca vasena vuttaṃ pañcamaṃ sukkapakkhānaṃ ādito catunnaṃ micchattānaṃ vasena chaṭṭhaṃ avasesānaṃ catunnaṃ sattamaṃ anariyavohāraariyavohārānaṃ tathā  aṭṭhamanavamadasamāni sappaṭipakkhānaṃ assaddhammānaṃ vasena vuttāni sabbasuttesu pana sukkapakkhadhammā lokiyalokuttaramissakāva kathitā navasu suttesu kiñcāpi saggeti vuttaṃ tayo pana maggā tīṇi ca phalāni labbhantiyevāti
parisāvaggo dutiyo
