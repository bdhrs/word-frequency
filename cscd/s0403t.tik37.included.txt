

 pañcamassa  paṭhame yasmā   tasmā ti yathā manussāti vuttaṃ hoti  satipi bāhirassa kāraṇassa abhede ajjhattikassa bhinnattā nānattaṃ kāye etesaṃ nānatto vā kāyo etesanti  iminā nayena sesapadesupi attho veditabbo nti manussānaṃ nānattā saññā etesaṃ atthīti  sukhasamussayato vinipāto etesaṃ atthīti  satipi devabhāve dibbasampattiyā abhāvato apāyesu vā gato natthi nipāto etesanti  tenāha ti ti piyaṅkaramātā kira yakkhinī paccūsasamaye anuruddhattherassa dhammaṃ sajjhāyato sutvā 
mā  saddamakarī piyaṅkara bhikkhu dhammapadāni bhāsati
api dhammapadaṃ vijāniya paṭipajjema hitāya no siyā
pāṇesu ca saṃyamāmase sampajānamusā na bhaṇāmase
sikkhema susīlyamattano api muccema pisācayoniyāti  
evaṃ puttakaṃ saññāpetvā taṃ divasaṃ sotāpattiphalaṃ pattā uttaramātā pana bhagavato dhammaṃ sutvāva sotāpannā jātā
brahmakāye paṭhamajjhānanibbatte brahmasamūhe brahmanikāye vā bhavāti  mahābrahmuno parisāya bhavāti  tassa paricārakaṭṭhāne ṭhitattā mahābrahmuno purohitaṭṭhāne ṭhitāti  āyuvaṇṇādīhi mahantā brahmānoti  satipi tesaṃ tividhānampi paṭhamena jhānena gantvā nibbattabhāve jhānassa pana pavattibhedena ayaṃ visesoti dassetuṃ tiādi vuttaṃ ti hīnena sā cassa hīnatā chandādīnaṃ hīnatāya veditabbā paṭiladdhamattaṃ vā hīnaṃ ti asaṅkhyeyyakappassa  hīnapaṇītānaṃ majjhe bhavattā  sā cassa majjhimatā chandādīnaṃ majjhimatāya veditabbā paṭilabhitvā nātisubhāvitaṃ vā ti asaṅkhyeyyakappassa upaḍḍhakappo ti brahmapārisajjehi pamāṇato vipulataro sabhāvato uḷārataro ca hoti sabhāvenapi hi uḷāratamova taṃ panettha appamāṇaṃ tassa hi parittābhādīnaṃ parittasubhādīnañca kāye satipi sabhāvavematte ekattavaseneva vavatthapīyatīti ekattakāyātveva te vuccanti ti ukkaṭṭhena sā cassa ukkaṭṭhatā chandādīnaṃ ukkaṭṭhatāya veditabbā subhāvitaṃ vā sammadeva vasibhāvaṃ pāpitaṃ  padhānabhāvaṃ nītanti katvā idhāpi kappo asaṅkhyeyyakappavaseneva veditabbo paripuṇṇamahākappassa asambhavato ti evaṃ vuttappakārena ti brahmakāyikāti vuttā tividhāpi brahmāno ti tihetukabhāvena ekasabhāvattā na hi tassā sampayuttadhammavasena aññopi koci bhedo atthi nti iminā nānattakāyā ekattasaññino gahitāti dasseti
ti  daṇḍadīpikāya  dhāvati  vippakiṇṇā viya dhāvati ti dve mahākappā ito paresupi eseva nayo ti imasmiṃ sutte  ābhassaraggahaṇeneva  parittābhāappamāṇābhāpi gahitā
sundarā pabhā subhā tāya kiṇṇā subhākiṇṇāti vattabbe bhāsaddassa rassattaṃ antimaṇakārassa hakārañca katvā ti vuttā aṭṭhakathāyaṃ pana niccalāya ekagghanāya pabhāya subhoti pariyāyavacananti subhena okiṇṇā vikiṇṇāti attho vutto etthāpi antimaṇakārassa hakārakaraṇaṃ icchitabbameva  ekagghanattā  kāyassa saññāya ca ekarūpattā vipulasantasukhāyuvaṇṇādiphalattā ti viññāṇaṭṭhitiyaṃ
 apunarāvattanato ti vatvā tameva asabbakālikattaṃ vibhāvetuṃ tiādi vuttaṃ soḷasakappasahassaccayena uppannānaṃ suddhāvāsabrahmānaṃ parinibbāyanato aññesañca tattha anuppajjanato  suññaṃ taṃ ṭhānaṃ hoti tasmā suddhāvāsā na sabbakālikā  suddhāvāsabhūmiyo  suddhāvāsānaṃ sattāvāsabhāvadīpaneneva viññāṇaṭṭhitibhāvopi dīpito hoti tasmā  sattasu viññāṇaṭṭhitīsu  navasu sattāvāsesu 
sukhumattāti  saṅkhārāvasesasukhumabhāvappattattā paribyattaviññāṇakiccābhāvato  na sabbaso aviññāṇaṃ hotīti  tasmā paripphutaviññāṇakiccavantīsu 


 dutiye ti ettha tayo parikkhārā ratho sīlaparikkhāro jhānakkho cakkavīriyoti  hi ettha alaṅkāro parikkhāro  nāma sattahi nagaraparikkhārehi suparikkhataṃ hotīti  ettha parivāro parikkhāro nāma gilānapaccaya jīvitaparikkhārāti  ettha sambhāro parikkhāro nāma so idha adhippetoti āha ti parivāraparikkhāropi vaṭṭatiyeva parivāro hi sammādiṭṭhādayo maggadhammā sammāsamādhissa sahajātādipaccayabhāvena parikaraṇato abhisaṅkharaṇato ti parivāritā ti ayaṃ sattahi ratanehi parivuto cakkavattī viya sattahi aṅgehi parivuto ariyo sammāsamādhīti vuccati upecca nissīyatīti upanisā saha upanisāyāti  saupanissayo attho saparivāroyevāti vuttaṃ hoti sahakārikāraṇabhūto hi dhammasamūho idha upanisoti adhippeto


 tatiye ti kāmaṃ āhuneyyaggiādayo tayo aggī brāhmaṇehipi icchitā santi te pana tehi icchitamattāva na sattānaṃ tādisā atthasādhakā ye pana sattānaṃ atthasādhakā te dassetuṃ tiādi vuttaṃ tattha ānetvā hunanaṃ pūjanaṃ āhunanti vuttaṃ taṃ  mātāpitaro tenāha bhagavā  āhuneyyāti bhikkhave mātāpitūnaṃ etaṃ adhivacananti  yadaggena ca te puttānaṃ bahūpakāratāya  āhuneyyāti tesu sammāpaṭipatti nesaṃ hitasukhāvahā tadaggena tesu micchāpaṭipatti ahitadukkhāvahāti āha ti
svāyamattho  vatthunā veditabbo mittavindako hi mātarā tāta ajja uposathiko hutvā vihāre sabbarattiṃ dhammassavanaṃ suṇohi sahassaṃ te dassāmīti vutto dhanalobhena uposathaṃ samādāya vihāraṃ gantvā idaṃ ṭhānaṃ akutobhayanti sallakkhetvā dhammāsanassa heṭṭhā nipanno sabbarattiṃ niddāyitvā gharaṃ  agamāsi mātā pātova yāguṃ pacitvā upanāmesi so sahassaṃ gahetvāva pivi athassa etadahosi dhanaṃ saṃharissāmīti so nāvāya samuddaṃ pakkhanditukāmo ahosi atha naṃ mātā tāta imasmiṃ kule cattālīsakoṭidhanaṃ atthi alaṃ gamanenāti nivāreti so tassā vacanaṃ anādiyitvā gacchati eva sā purato aṭṭhāsi atha naṃ kujjhitvā ayaṃ mayhaṃ purato tiṭṭhatīti pādena paharitvā patitaṃ antaraṃ katvā agamāsi
mātā uṭṭhahitvā mādisāya mātari evarūpaṃ kammaṃ katvā gatassa te gataṭṭhāne sukhaṃ bhavissatīti evaṃsaññī nāma tvaṃ puttāti āha tassa nāvaṃ āruyha gacchato sattame divase nāvā aṭṭhāsi atha te manussā addhā ettha pāpapuggalo atthi salākaṃ dethāti āhaṃsu salākā dīyamānā tasseva tikkhattuṃ pāpuṇi te tassa uḷumpaṃ datvā taṃ samudde pakkhipiṃsu so ekaṃ dīpaṃ gantvā vimānapetīhi saddhiṃ sampattiṃ anubhavanto tāhi purato purato mā agamāsīti vuccamānopi taddiguṇaṃ taddiguṇaṃ sampattiṃ passanto anupubbena khuracakkadharaṃ ekaṃ addasa taṃ cakkaṃ padumapupphaṃ viya upaṭṭhāsi so taṃ āha ambho idaṃ tayā piḷandhitaṃ padumaṃ mayhaṃ dehīti na idaṃ sāmi padumaṃ khuracakkaṃ etanti so vañcesi maṃ tvaṃ kiṃ mayā padumaṃ na diṭṭhapubbanti vatvā tvaṃ lohitacandanaṃ vilimpitvā piḷandhanaṃ padumapupphaṃ mayhaṃ na dātukāmoti āha so cintesi ayampi mayā katasadisaṃ kammaṃ katvā tassa phalaṃ anubhavitukāmoti atha naṃ gaṇha reti vatvā tassa matthake cakkaṃ khipi tena vuttaṃ 
catubbhi aṭṭhajjhagamā aṭṭhāhi pica soḷasa
soḷasāhi ca bāttiṃsa atricchaṃ cakkamāsado
icchāhatassa posassa cakkaṃ bhamati matthaketi 
ti  gehasāmiko bhattā ti anuḍahanassa paccayatāya tatridaṃ vatthu  kassapabuddhakāle sotāpannassa upāsakassa bhariyā aticāraṃ carati so taṃ paccakkhato disvā kasmā evaṃ karosīti āha sā sacāhaṃ evarūpaṃ karomi ayaṃ me sunakho viluppamāno  khādatūti vatvā kālakatā kaṇṇamuṇḍakadahe vemānikapetī hutvā nibbattā divā sampattiṃ anubhavati rattiṃ dukkhaṃ tadā bārāṇasirājā migavaṃ caranto araññaṃ pavisitvā anupubbena kaṇṇamuṇḍakadahaṃ sampatto tāya saddhiṃ sampattiṃ anubhavati sā taṃ vañcetvā rattiṃ dukkhaṃ anubhavati so ñatvā kattha nu kho gacchatīti piṭṭhito piṭṭhito gantvā avidūre ṭhito kaṇṇamuṇḍakadahato nikkhamitvā taṃ paṭapaṭanti khādamānaṃ ekaṃ sunakhaṃ disvā asinā dvidhā chindi dve ahesuṃ puna chinne cattāro puna chinne aṭṭha puna chinne soḷasa ahesuṃ sā kiṃ karosi sāmīti āha so kiṃ idanti āha sā evaṃ akatvā kheḷapiṇḍaṃ bhūmiyaṃ niṭṭhubhitvā pādena ghaṃsāhīti āha so tathā akāsi sunakhā antaradhāyiṃsu muṭṭhiyogo kirāyaṃ tassa sunakhantaradhānassa yadidaṃ kheḷapiṇḍaṃ bhūmiyaṃ niṭṭhubhitvā pādena ghaṃsanaṃ taṃ divasaṃ tassā kammaṃ khīṇaṃ rājā vippaṭisārī hutvā gantuṃ āraddho sā mayhaṃ sāmi kammaṃ khīṇaṃ mā agamāsīti āha rājā assutvāva gato
ti cattāro paccayā dīyamānā dakkhanti etehi hitasukhānīti taṃ dakkhiṇaṃ arahatīti  bhikkhusaṅgho


 catutthe yaññavāṭaṃ sampādetvā mahāyaññaṃ uddissa saviññāṇakāni aviññāṇakāni ca yaññūpakaraṇāni sajjitānīti āha pāḷiyaṃ ti taṃ upakaraṇaṃ tesaṃ tathāsajjananti āha ti ti yuvabhāvappattāni nātibalavavacchasatāni te pana vacchā eva honti na dammā balībaddā vā ti taruṇameṇḍakā vuccanti ti ṭhapanatthāya upanītāni ti hiṃsanaṭṭhena ti upagantvā sarīradarathaṃ nibbāpento saṇhasītalā vāto vāyatu sesaṃ suviññeyyameva pañcame natthi vattabbaṃ


 chaṭṭhe nti cammaṃ likhantānaṃ cammaṃ likhitvā chaḍḍitakasaṭaṃ esohamasmītiādinā ahaṃkaraṇaṃ  etaṃ mamāti mamaṃkaraṇaṃ  tenāha tiādi ti seyyasadisahīnavasena tayo mānā ekavidhena rūpasaṅgahotiādīsu  koṭṭhāso vidhāti vutto kathaṃvidhaṃ sīlavantaṃ vadanti kathaṃvidhaṃ paññavantaṃ vadantītiādīsu  pakāro tisso imā bhikkhave vidhā katamā tisso seyyohamasmīti vidhāti  ettha māno vidhāti vutto idhāpi mānova adhippeto māno hi vidahanato hīnādivasena  tenākārena dahanato upadahanato ti vuccati


 sattame ti imasmiṃ loke ti eko ti pabbajjāmattena samaṇo vā jātimattena brāhmaṇo vā nti dvīhi dvīhi samāpajjitabbaṃ methunanti attho na heva kho samāpajjatīti sambandho  ubbaṭṭanaṃ  parimaddanaṃ ti adhivāseti ti ucchādanādiṃ abhiramati ti icchati nti tuṭṭhiṃ ti ettha nti yathāvuttaṃ sādiyanādiṃ khaṇḍādibhāvavasena ekaṃ katvā vuttaṃ saddo vakkhamānaṃ upādāya samuccayattho saddo avadhāraṇattho idaṃ vuttaṃ hoti  yadetaṃ brahmacāripaṭiññassa asatipi dvayaṃdvayasamāpattiyaṃ mātugāmassa ucchādananahāpanasambāhanasādiyanādi idampi ekaṃsena tassa brahmacariyassa khaṇḍādibhāvāpādanato khaṇḍampi chiddampi sabalampi kammāsampīti evaṃ pana khaṇḍādibhāvāpattiyā so aparisuddhaṃ brahmacariyaṃ carati na parisuddhaṃ saṃyutto methunasaṃyogena na  visaṃyutto tato cassa na jātiādīhi parimuttīti dassento tiādimāha
ti kilesavasena mahāhasitaṃ hasati ti kāyasaṃsaggavasena kīḷati ti sabbaso mātugāmaṃ kelāyanto viharati ti attano cakkhunā nti  mātugāmassa cakkhuṃ ti upecca nijjhāyati oloketi nti kuṭṭassa parato tathā  mattikāmayā bhitti  iṭṭhakāmayā ti vadanti yā kāci vā bhitti porisakā diyaḍḍharatanappamāṇā  tato adhiko ti brahmacāripaṭiññassa ti vatasamādānato pubbe ti kāmakoṭṭhāsehi nti suṭṭhu appitaṃ sahitaṃ nti samannāgataṃ nti kīḷantaṃ upaṭṭhahiyamānaṃ vā ti patthetvā tiādīsu yamaniyamādisamādānavasena  avītikkamavasena  ubhayampi vā  dukkaracariyavasena pavattitaṃ  taṃtaṃakiccasammatato vā nivattilakkhaṇaṃ  taṃtaṃsamādānavato vesabhojanakiccakaraṇādivisesappaṭipatti  sabbathāpi dukkaracariyā  methunā virati nti evampettha pāḷivaṇṇanā veditabbā aṭṭhamaṃ uttānameva


 navame ti dānaṃ nāma sādhu sundaranti dānaṃ detīti attho dānañhi datvā taṃ paccavekkhantassa pāmojjapītisomanassādayo uppajjanti lobhadosaissāmaccherādayo vidūrībhavanti idāni dānaṃ anukūladhammaparibrūhanena paccanīkadhammavidūrīkaraṇena ca bhāvanācittassa upasobhanāya ca parikkhārāya ca hotīti ti vuttaṃ  jhānaṃ nibbattetvā  brahmalokūpapannānaṃ ariyānaṃ heṭṭhā anuppajjanato ti sāpekkhassa dānaṃ paralokaphalāsāya sātisayāya ca pubbācāravasena uppajjamānāya anubhavattā taṇhuttaraṃ nāma hotīti āha nti dānaṃ nāma buddhādīhi pasatthanti garuṃ cittīkāraṃ upaṭṭhapetvā dātabbattā nti vuttaṃ pubbakehi pitupitāmahehi dinnapubbaṃ katapubbaṃ jahāpetuṃ nāma nānucchavikanti attabhāvasabhāgavasena hirottappaṃ paccupaṭṭhapetvā dātabbato nti vuttaṃ ahaṃ pacāmi na ime pacanti nārahāmi pacanto apacantānaṃ dānaṃ adātunti evaṃsaññī hutvā dento niravasesaṃ katvā detīti āha nti yathā tesaṃ pubbakānaṃ isīnaṃ tāni mahāyaññakāni ahesuṃ evaṃ me ayaṃ dānaparibhogo bhavissatīti evaṃsaññino dānaṃ dakkhiṇaṃ arahesu dātabbato nti vuttaṃ imaṃ me dānaṃ dadato cittaṃ pasīdatītiādinā  pītisomanassaṃ uppādetvā dentassa dānaṃ somanassabāhullappattiyā somanassupacāraṃ nāma hotīti āha nti vuttaṃ


 dasame ti aṅguttarabhāṇakānaṃ matenetaṃ vuttaṃ majjhimabhāṇakā pana vadanti bhagavā upakaṭṭhāya vassūpanāyikāya jetavanato bhikkhusaṅghaparivuto cārikaṃ nikkhami teneva ca akāle nikkhantattā kosalarājādayo vāretuṃ ārabhiṃsu pavāretvā hi caraṇaṃ buddhāciṇṇanti puṇṇāya sammāpaṭipattiṃ paccāsīsanto bhagavā ti āha ti ettha seṭṭhi puṇṇāya bhagavā nivattitoti sutvā taṃ bhujissaṃ katvā dhītuṭṭhāne ṭhapesi sā pabbajjaṃ yācitvā pabbaji pabbajitvā vipassanaṃ ārabhi athassā satthā āraddhavipassakabhāvaṃ ñatvā imaṃ obhāsagāthaṃ vissajjesi 
puṇṇe  pūrassu saddhammaṃ cando pannaraso yathā
paripuṇṇāya paññāya dukkhassantaṃ karissasīti 
sā gāthāpariyosāne arahattaṃ patvā abhiññātā sāvikā ahosi sesamettha suviññeyyameva



