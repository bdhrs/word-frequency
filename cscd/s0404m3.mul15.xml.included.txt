

 dasahi  bhikkhave dhammehi samannāgato puggalo na sevitabbo katamehi dasahi micchādiṭṭhiko  hoti micchāsaṅkappo hoti micchāvāco hoti micchākammanto hoti micchāājīvo hoti micchāvāyāmo hoti micchāsati hoti micchāsamādhi hoti micchāñāṇī hoti micchāvimutti hoti  imehi kho bhikkhave dasahi dhammehi samannāgato puggalo na sevitabbo
dasahi bhikkhave dhammehi samannāgato puggalo sevitabbo katamehi dasahi sammādiṭṭhiko hoti sammāsaṅkappo hoti sammāvāco hoti sammākammanto hoti sammāājīvo hoti sammāvāyāmo hoti sammāsati hoti sammāsamādhi hoti sammāñāṇī hoti sammāvimutti hoti  imehi kho bhikkhave dasahi dhammehi samannāgato puggalo sevitabboti

 dasahi bhikkhave dhammehi samannāgato puggalo na bhajitabbo bhajitabbo na payirupāsitabbo payirupāsitabbo na pujjo hoti pujjo hoti na pāsaṃso hoti pāsaṃso hoti agāravo hoti sagāravo hoti appatisso hoti sappatisso hoti na ārādhako hoti   ārādhako hoti na visujjhati visujjhati mānaṃ nādhibhoti mānaṃ adhibhotipe  paññāya na vaḍḍhati paññāya vaḍḍhati
bahuṃ apuññaṃ  pasavati bahuṃ puññaṃ pasavati katamehi dasahi sammādiṭṭhiko hoti sammāsaṅkappo hoti sammāvāco hoti sammākammanto hoti sammāājīvo hoti sammāvāyāmo hoti  sammāsati hoti sammāsamādhi hoti sammāñāṇī hoti sammāvimutti hoti  imehi kho bhikkhave dasahi dhammehi samannāgato puggalo bahuṃ puññaṃ pasavatīti
puggalavaggo paṭhamo
