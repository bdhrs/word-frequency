
 paramanipuṇavicittanayasamannāgataṃ  sakasamayasamayantaragahanaviggāhaṇasamatthaṃ suvimalavipulapaññāveyyattiyajananaṃ pakaraṇamidamārabhantoyamācariyo paṭhamaṃ tāva ratanattayappaṇāmakaraṇena antarāyanivāraṇañceva paññāpāṭavañca pattheti ratanattayappaṇāmo hi atthato paṇāmakiriyābhinipphādikā kusalacetanā sā ca vandaneyyavandakānaṃ khettajjhāsayasampadāhi diṭṭhadhammavedanīyabhūtā yathāladdhasampattinimittakassa kammassa anubalappadānavasena tannibbattitavipākasantatiyā antarāyakarāni upapīḷakaupacchedakakammāni paṭibāhitvā tannidānānaṃ yathādhippetasiddhivibandhakānaṃ rogādiantarāyānamappavattiṃ sādheti rāgādimalavikkhālanena ca cittasantānaṃ parisodhetvā tannissitāya paññāya yathādhippetasiddhisampādakaṃ tikkhavisadabhāvamāvahati kiñci āciṇṇametaṃ paṇḍitānaṃ yadidaṃ ganthasamārambhe ratanattayappaṇāmakaraṇaṃ tasmā sappurisācārānurakkhaṇatthañca ādimhi ratanattayavandanā āraddhāti evamādinā aññānipi bahūni payojanāni niddhāretabbāni tāni pana tattha tattha bahudhā vitthāritānīti taṃ papañcaparissamaṃ ṭhapetvā yathānuppattameva tāva vaṇṇayissāma
ettha ca ratanattayappaṇāmaṃ kattukāmo tathāgatamūlakattā sesaratanānaṃ paṭhamaṃ tāva tathāgatassa  thomanāpubbaṅgamaṃ paṇāmamārabhanto āha ntiādi thomanāpubbaṅgamena hi paṇāmena satthu guṇātisayayogo tato cassa anuttaravandanīyabhāvo tena ca attano vandanāya khettaṅgatabhāvo khettaṅgatāya ca vandanāya yathādhippetanipphattiyā hetubhāvo ca dassito hoti
tattha ti pubbakālakiriyāniddeso tassa pana osānagāthāyaṃ pavakkhāmīti iminā aparakālakiriyāvacanena saha sambandho nti vandanakiriyāya kammaniddeso ntiādikaṃ pana tabbisesanaṃ tattha kiratīti karuṇā paradukkhaṃ vikkhipati apanetīti attho kirīyati dukkhitesu pasārīyatīti vā karuṇā atha vā karotīti karuṇā paradukkhe sati sādhūnaṃ kampanaṃ hadayakhedaṃ janayatīti attho kiṇātīti vā karuṇā parassa dukkhaṃ paccayavekallakaraṇato hiṃsatīti attho pajānātīti paññā yathāsabhāvaṃ pakārehi paṭivijjhatīti attho karuṇā ca paññā ca karuṇāpaññā natthi etāsaṃ antoti anantā anantā karuṇāpaññā etassāti anantakaruṇāpañño taṃ 
ettha ca uppādavayantatāvasena ceva santatipariyosānavasena ca satipi bhagavato karuṇāpaññānaṃ sapariyantabhāve anantārammaṇesu pavattanato anantatā veditabbā sammāsambuddhassa hi sabbasattānaṃ dukkhāpanayanākārappavattā anaññasādhāraṇā mahākaruṇā kañci sattaṃ avajjetvā sabbesu sattesu niravasesena pavattati tathā sabbadhammasabhāvabodhanasamatthā sabbaññutaññāṇasaṅkhātā paññāpi sakalañeyyadhammesu anavasesato pavattati tasmā anantārammaṇappavattakaruṇāñāṇavantatāya anantakaruṇāpañño bhagavā karuṇāpaññāggahaṇena cettha bhagavato sabbalokiyalokuttaraguṇasampatti dassitā hoti tathā hi karuṇāggahaṇena lokiyesu mahaggatabhāvappattāsādhāraṇaguṇadīpanato sakalalokiyaguṇasampatti dassitā paññāggahaṇena sabbaññutaññāṇapadaṭṭhānamaggañāṇadīpanato sabbalokuttaraguṇasampatti dassitāti
apica  sabbabuddhaguṇānaṃ karuṇā ādi paññā pariyosānaṃ mahākaruṇāsañcoditamānaso hi bhagavā saṃsārapaṅkato sattānaṃ samuddharaṇatthāya katābhinīhāro anupubbena pāramiyo pūretvā anuttarasammāsambodhiyā adhigamena sakalabuddhaguṇe paṭilabhi iti  sakalabuddhaguṇānaṃ tannidānabhāvato karuṇā sabbabuddhaguṇānamādi sabbaññutaññāṇapadaṭṭhānassa pana maggañāṇassa paṭilabhanato uttarikaraṇīyābhāvato paññā pariyosānaṃ ādipariyosānadassanena ca sakalabuddhaguṇā nayato dassitā honti nayaggāho eva hi sabbabuddhaguṇānaṃ dassanupāyo itarathā tādisassa sabbaññubuddhassapi vacanapathātītaṃ tathāgataguṇaṃ anupadaṃ vaṇṇento ko nāma pariyosānamāharituṃ sakkuṇeyyāti
evaṃ karuṇāpaññāmukhena saṅkhepato sakalabuddhaguṇehi bhagavantaṃ thometvāpi puna attano buddhaguṇasaṃkittane atittābhāvena ceva paresañca pasādabāhullajananatthaṃ tadantogadhepi visiṭṭhaguṇe padhānabhāvena nīharitvā dassento āha ntiādi tattha nti tathā āgatatādīhi aṭṭhahi kāraṇehi tathāgataṃ vuttañhetaṃ  
aṭṭhahi kāraṇehi bhagavā tathāgato tathā āgatoti tathāgato tathā gatoti tathāgato tathalakkhaṇaṃ āgatoti tathāgato tathadhamme yāthāvato abhisambuddhoti tathāgato tathadassitāya tathāgato tathavāditāya tathāgato tathākāritāya tathāgato abhibhavanaṭṭhena tathāgatoti
kathaṃ  bhagavā  yathā sabbalokahitāya ussukkamāpannā purimakā sammāsambuddhā āgatā kiṃ vuttaṃ hoti manussattādiaṭṭhaṅgasamannāgatena yena abhinīhārena te bhagavanto āgatā teneva ca abhinīhārena ayampi bhagavā āgato yathā ca te bhagavanto samatiṃsa pāramiyo pūretvā pañcamahāpariccāgādīni sampādetvā āgatā yathā ca te sattatiṃsa bodhipakkhiyadhamme bhāvetvā brūhetvā āgatā tathā ayampi bhagavā āgatoti evaṃ tāva tathā āgatoti tathāgato 
kathaṃ  yathā sampatijātā te bhagavanto sattapadavītihārena gatā yathā vā te samathavipassanāmaggehi taṃ taṃ akusalapakkhaṃ vidhamitvā gatā tathā ayampi bhagavā gato evaṃ tathā gatoti tathāgato 
kathaṃ  yasmā tesaṃ tesaṃ dhammānaṃ yaṃ sabhāvasarasalakkhaṇaṃ tathaṃ avitathaṃ tañcesa tathalakkhaṇaṃ āgato yāthāvato adhigato tasmā tathalakkhaṇaṃ āgatoti tathāgato gamanatthānaṃ bujjhanatthasambhavato tathā hi vadanti ye gatiatthā te bujjhanatthā ye bujjhanatthā te gatiatthāti 
kathaṃ  yasmā idaṃ dukkhanti bhikkhave tathametaṃ avitathametantiādivacanato  avijjāya saṅkhārānaṃ  paccayaṭṭho saṅkhārānaṃ avijjāpaccayasambhūtasamudāgataṭṭho tatho avitatho anaññathotiādivacanato ca tathadhammasaṅkhāte saccapaṭiccasamuppāde yāthāvato āgato abhisambuddho tasmā tathadhamme yāthāvato abhisambuddhoti tathāgato 
kathaṃ  yasmā aparimāṇāsu lokadhātūsu aparimāṇānaṃ sattānaṃ chadvāraggahite ārammaṇe aviparītameva passati jānāti ñatvā ca panevaṃ katamaṃ taṃ rūpāyatanaṃ yaṃ catunnaṃ mahābhūtānaṃ upādāyātiādinā  tathamesa aviparītaṃ vibhajati dasseti tasmā tathaṃ āgacchati passati jānāti taṃ vā āgamayati dassetīti tathāgatoti evaṃ tathadassitāya tathāgato 
kathaṃ  yasmā esa abhisambodhito yāva parinibbānā rāgamadādinimmathanavasena ekasadisameva dhammaṃ tathaṃ avitathaṃ bhāsati tasmā tathaṃ gadati tatho aviparīto āgadovacanametassāti vā dakārassa takāraṃ katvā tathāgatoti vuttoti evaṃ tathavāditāya tathāgato 
kathaṃ  bhagavā hi yathā vādī tathā kārīti  vacanato attano vācāya anurūpameva karoti tasmā yathā vācā tathā kāyopi gato pavatto imassāti tathāgatoti evaṃ tathākāritāya tathāgato 
kathaṃ  yasmā panesa anupamāya sakalalokiyalokuttaraguṇasampadāya  samannāgatattā sadevakaṃ lokaṃ abhibhuyya pavattati tasmā abhibhavanaṭṭhena tathāgatoti vuccatīti
tatrevaṃ padasiddhi veditabbā  agado viyāti agado desanāvilāso ceva puññussayo ca tena hesa mahānubhāvo bhisakko viya dibbāgadena sappe sabbaparappavādino sadevakañca lokaṃ abhibhavati iti sabbalokābhibhavane tatho aviparīto yathāvutto agado etassāti dakārassa takāraṃ katvā tathāgatoti vuccatīti ayamettha saṅkhepo vitthāro pana dīghāgamasaṃvaṇṇanādīsu gahetabbo āha cettha 
yatheva lokamhi vipassiādayo
sabbaññubhāvaṃ munayo idhāgatā
tathā ayaṃ sakyamunīpi āgato
 vuccati tena cakkhumā 
pahāya kāmādimale yathā gatā
samādhiñāṇehi vipassiādayo
mahesino sakyamunī jutindharo
tathā gato tena  mato
tathañca dhātvāyatanādilakkhaṇaṃ
sabhāvasāmaññavibhāgabhedato
sayambhuñāṇena jinoyamāgato
 vuccati sakyapuṅgavo
tathāni  saccāni samantacakkhunā
tathā idappaccayatā ca sabbaso
anaññañeyyena  yato vibhāvitā
yāthāvato tena jino 
anantabhedāsupi lokadhātusu
jinassa rūpāyatanādigocare
vicittabhede tathameva dassanaṃ
 tena samantalocano
yato ca dhammaṃ tathameva bhāsati
karoti vācāyanulomamattano
guṇehi lokaṃ abhibhuyyirīyati
 tenapi lokanāyakoti 
kenaci guṇena attano visiṭṭhassa kassaci abhāvato natthi etassa uttaroti anuttaro bhagavato hi avīcito paṭṭhāya yāva bhavaggaṃ tiriyaṃ aparimāṇāsu lokadhātūsu na koci kenaci guṇena samasamopi atthi kuto pana uttaritaro yathāha 
rūpe sīle samādhimhi paññāya ca asādiso
vimuttiyā samasamo dhammacakkappavattaneti
ti tīhi vandanāhi tanninnatādivasena namassitvā kāyavacīmanodvāravasena hi tisso vandanā yathāha tisso imā bhikkhave vandanā kāyena vandati vacasā vandati manasā vandatīti tattha buddhādiguṇārammaṇā kāmāvacarakusalakiriyānamaññatarā cetanā kāyaviññattiṃ samuṭṭhāpetvā kāyadvārappavattivasena uppannā ti vuccati sāyeva vacīviññattiṃ samuṭṭhāpetvā vacīdvārappavattivasena uppannā ti ubhayaviññattiyo pana asamuṭṭhāpetvā kevalaṃ  manodvārappavattivasena uppannā ti ti uttamaṅgena karaṇabhūtena abujjhi bodhetīti vā  ayañhi catusaccadhamme sayampi abujjhi parepi bodheti  tasmā bujjhanabodhanaṭṭhena buddhoti vuccati yathāha bujjhitā saccānīti buddho bodhetā pajāyāti buddhoti  atha vā budhasaddassa jāgaraṇavikasanatthesupi pavattanato abujjhi savāsanasammohaniddāya accantaṃ vigato buddhiyā vikasitavāti vā  bhagavā hi vatthusabhāvadassanavibandhikāya avijjāsaṅkhātāya niddāya ariyamaggañāṇena saha vāsanāya samucchinnattā tato accantaṃ vigato paramarucirasirisobhaggasamāgamena vikasitamiva padumaṃ aparimitaguṇagaṇālaṅkatasabbaññutaññāṇasamāgamena vikasito vikāsamanuppatto tasmā jāgaraṇavikasanatthavasenapi buddhoti vuccati
ettāvatā ca dvīhi ākārehi bhagavato thomanā katā hoti attahitasampattito parahitapaṭipattito ca tāsu attahitasampatti anāvaraṇañāṇādhigamo savāsanasakalasaṃkilesānamaccantappahānaṃ anupādisesanibbānādhigamo ca parahitapaṭipatti pana āsayappayogavasena duvidhaṃ parahitasamīhanaṃ tattha dhammadesanāya abhājanesu devadattādīsu virodhisattesupi niccaṃ hitajjhāsayatā aparipākagatindriyānaṃ indriyaparipākakālāgamanañca  nāma tadaññasattānaṃ pana lābhasakkārādinirapekkhacittassa yānattayamukhena sabbadukkhaniyyānikadhammadesanā  nāma duvidhāsu panetāsu parahitapaṭipattīsu tividhāsu ca attahitasampattīsu anantakaruṇāvacanena tathā āgataṭṭhena ca tathāgatasaddena āsayavasena parahitapaṭipatti dassitā bodhanaṭṭhena buddhasaddena tathadassanaṭṭhena  ca tathāgataṭṭhena ca tathāgatasaddena payogavasena anantapaññāvacanena ñāṇagatidīpakena tathāgatasaddena bujjhanajāgaraṇavikasanaṭṭhena ca buddhasaddena tividhāpi attahitasampatti anuttaravacanena ca attahitaparahitasampatti pakāsitāti veditabbā
apica hetuphalasattūpakārasampadāvasena tīhākārehipi bhagavato thomanā pavattatīti taṃvasenapettha thomanā daṭṭhabbā tattha  nāma mahākaruṇāsamāyogo bodhisambhārasambharaṇañca tammūlakattā sakalabuddhaguṇānaṃ  pana catubbidhā ñāṇasampadā pahānasampadā ānubhāvasampadā rūpakāyasampadā cāti tāsu sabbaññutaññāṇapadaṭṭhānaṃ maggañāṇaṃ maggañāṇapadaṭṭhānaṃ sabbaññutaññāṇaṃ tammūlakāni ca dasabalādiñāṇāni  nāma aggamaggabhāvanāya sabbakilesānaṃ saha vāsanāhi anuppattidhammatāpādanaṃ  acinteyyāparimitānaṃ sabbalokahitānaṃ nipphādane sadevakalokābhibhavane ca ādhipaccaṃ  sakalalokanayanābhisekabhūtā pana lakkhaṇānubyañjanapaṭimaṇḍitā attabhāvasampatti  nāma  heṭṭhā vuttaparahitapaṭipattivaseneva veditabbo imāsu pana anantakaruṇāvacanena tathā āgataṭṭhena ca tathāgatasaddena hetusampadā dassitā phalasampadāsu ñāṇasampadā ceva pahānasampadā ca anantapaññāvacanena abhisamayaparidīpakena tathāgatasaddena bujjhanajāgaraṇavikasanaṭṭhena ca buddhasaddena dassitā ānubhāvasampadāpi abhibhavanaṭṭhena tathāgatasaddena anuttaravacanena ca vibhāvitā rūpakāyasampadā pana rūpaggappattidīpakena anuttarasaddena dassitāti daṭṭhabbaṃ
evaṃ  buddharatanassa thomanāpubbaṅgamaṃ paṇāmaṃ katvā idāni sesaratanānampi paṇāmamārabhanto āha ti bhagavato thomanena ca svākkhātatādayo dhammaguṇā suppaṭipannatādayo saṅghaguṇā ca dassitā honti tappabhavassa anaññathābhāvatoti na tesaṃ visuṃ thomanā katā adhigatamagge sacchikatanirodhe puggale yathānusiṭṭhaṃ paṭipajjamāne ca apāyadukkhesu ceva vaṭṭadukkhesu ca apatamāne katvā dhāretīti  so catunnaṃ ariyamaggānaṃ catunnañca sāmaññaphalānaṃ nibbānassa pariyattidhammassa ca vasena dasavidho vuttañhetaṃ  
rāgavirāgamanejamasokaṃ
dhammamasaṅkhatamappaṭikūlaṃ
madhuramimaṃ paguṇaṃ suvibhattaṃ
dhammamimaṃ saraṇatthamupehīti 
ettha hi kāmarāgādibhedo sabbopi rāgo virajjati etenāti rāgavirāgoti maggo kathito ejāsaṅkhātāya taṇhāya antonijjhānalakkhaṇassa ca sokassa taduppattiyaṃ sabbaso parikkhīṇattā anejamasokanti phalaṃ kathitaṃ kenaci paccayena asaṅkhatattā dhammamasaṅkhatanti nibbānaṃ vuttaṃ avirodhadīpanato pana atthabyañjanassa sampannatāya pakaṭṭhaguṇavibhāvanato suṭṭhu vibhajitattā ca appaṭikūlantiādinā sabbopi pariyattidhammo kathito tattha ariyamagganibbānāni nippariyāyeneva apāyādito dhāraṇato dhammo phalapariyattiyo  pana pariyāyena tathā hettha dhāraṇaṃ nāma apāyādinibbattakakilesaviddhaṃsanaṃ iti ariyamaggassa kilesasamucchedakatāya nibbānassa ca ālambaṇabhāvena tassa tadatthasiddhihetutāyapi ubhinnampi  nippariyāyato labbhati itaresu pana ariyaphalassa maggena samucchinnakilesānaṃ paṭipassaddhakiccatāya maggānukūlappavattito pariyattidhammassa ca tadadhigamahetutāyāti ubhinnampi pariyāyatova labbhatīti
attahitaparahitaṃ sādhentīti sādhū tesaṃ gaṇo samudāyoti sādhugaṇo sādhu cāyaṃ gaṇo cāti vā sādhugaṇo sādhuno vā sammāsambuddhassa āyatto gaṇo tassa orasaputtabhāvatoti sādhugaṇo so pana catunnaṃ ariyamaggasamaṅgīnaṃ catunnañca phalasamaṅgīnaṃ vasena aṭṭhavidho ariyasaṅgho taṃ ti nipātasamudāyo eko vā nipāto tiṇṇaṃ ratanānaṃ vandanakiriyāya sampiṇḍanattho keci gaṇoti idha pakaraṇatova ariyagaṇapuggalova labbhatīti sādhūti bhāvanapuṃsakavasena vanditvāti iminā saha yojenti tadā pana ti bhayalābhādivirahena sakkaccaṃ ādaranti attho
 evaṃ pakaraṇārambhe yathādhippetaṃ ratanattayappaṇāmaṃ katvā idāni yattha pāṭavatthāya idaṃ pakaraṇaṃ paṭṭhapīyati taṃ saddhiṃ desakadesapaṭiggāhakasampattīhi vibhāvetvā dassento āha tiādi tattha devarājassa paṇḍukambalanāmāya silāya vimale sītale tale nisinno atulavikkamo devadevehi pūjito devadevo devapurakkhato devānaṃ devalokasmiṃ yaṃ dhammaṃ desesīti sambandho
ayaṃ panettha attho  paṇḍukambalasarikkhavaṇṇatāya paṇḍukambalanti nāmaṃ samaññā etissāti  sā hi sakkassa tādisapuññānubhāvena nibbattā paṇḍukambalajayasumanapupphasamānena vaṇṇena sabbakālaṃ virocati  pamāṇato pana saṭṭhiyojanāyāmā paññāsayojanavitthārā pannarasayojanubbedhā ca hoti ti avayavasambandhe sāmivacanaṃ tulāya sammito tulyo na tulyo atulyo atulyo vikkamo balaṃ etassāti atulyavikkamo sammāsambuddhassa hi paramapāramitānubhāvasaṃsiddhena hatthigaṇanāya koṭisahassahatthīnaṃ purisagaṇanāya dasakoṭisahassapurisānaṃ balehi samappamāṇena kāyabalena appamāṇena ca ñāṇabalena na kassaci devabrahmādīsu aññatarassa balatulanāya upanetabbaṃ atthi  atha vā anaññasādhāraṇattā atulyo parakkamasaṅkhāto aparimāṇaguṇavisesāvahena anaññasādhāraṇena sammappadhānena samannāgatattā vā atulyo sammappadhānasaṅkhāto vikkamo imassāti atulyavikkamo atulyavikkamoti ca vattabbe gāthābandhavasena yakāralopaṃ katvā ti vuttaṃ atha vā sammitatthe akārapaccayassāpi sambhavato atulo vikkamo assāti ti vuttaṃ
dibbantīti devā pañcakāmaguṇādīhi kīḷanti tesu vā viharanti vijayasamatthatāyogena bāhirabbhantarike paccatthike vijetuṃ icchanti issariyadhanādisakkāradānaggahaṇaṃ taṃtaṃatthānusāsanañca karontā voharanti puññañāṇānubhāvappattāya jutiyā jotenti yathādhippetañca visayaṃ appaṭighātena gacchanti yathicchitanipphādane ca sakkontīti attho atha vā devanīyā taṃtaṃbyasananittharaṇatthikehi saraṇaṃ parāyaṇanti gamanīyā abhitthavanīyā sobhāvisesayogena kamanīyāti vā devā te tividhā  sammutidevā upapattidevā visuddhidevāti tattha  nāma mahāsammatādayo khattiyā  nāma  cātumahārājike upādāya taduttaridevā  nāma khīṇāsavā idha pana upapattidevā daṭṭhabbā no ca kho tepi avisesena ṭhapetvā pana yāmādike cātumahārājikatāvatiṃsavāsinova adhippetā tesaṃ catūhi saṅgahavatthūhi rañjanato rājā devānaṃ rājā issaro devarājā tassa  sakkassa devaraññoti adhippāyo  hi aññesaṃ devalokesu nisinno bhagavā abhidhammapiṭakaṃ desesīti
nti aniyamaniddeso tassa pana tatthāti iminā niyamanaṃ veditabbaṃ yathāvuttānaṃ tiṇṇampi devānaṃ uttamo devo tehi sabbehi adhikataraṃ kīḷanādiyogatoti  bhagavā so hi niratisayāya abhiññākīḷāya uttamehi dibbabrahmaariyavihārehi saparasantānasiddhāya pañcavidhamāravijayicchānibbattiyā cittissariyasattadhanādisammāpaṭipattiaveccappasādasakkāradānaggahaṇasaṅkhātena yathāparādhayathānulomayathādhammānusāsanasaṅkhātena ca vohārātisayena paramāya paññāya ca sarīrappabhāsaṅkhātāya jutiyā anupamāya ñāṇasarīragatiyā māravijayasabbaññutaññāṇaparahitanipphādanesu appaṭihatāya sattiyā ca samannāgatattā sadevakena vā lokena saraṇanti gamanīyato abhitthavanīyato bhattivasena kamanīyato ca sabbe te deve tehi tehi guṇehi abhibhuyya ṭhitoti sabbadevehi pūjanīyataro devo  visuddhidevabhāvasaṅkhātassa vā sabbaññuguṇālaṅkārassa adhigatattā aññesañca devānaṃ atisayena devoti nti tadā dhammapaṭiggāhakānaṃ dasasahassacakkavāḷādhivāsīnaṃ mātudevaputtappamukhānaṃ upapattidevānaṃ visuddhidevānampettha gahaṇanti vadanti te pana upapattidevesveva saṅgahitā manussaarahantānaṃ tattha abhāvato  ti visuddhidevehi visuddhidevā hi vuttanayena itaradevehi sātisayaṃ kīḷanādiyogato idha devadevāti adhippetā tehi ti pūjitabbo pūjituṃ arahoti attho etena visuddhidevesupi bhagavato aggapuggalataṃ dīpeti ti madhurakaravīkasaddasadisaṃ brahmassaraṃ nicchārento pakāsesi nti tāvatiṃsadevaloke sabhāvasāmaññalakkhaṇaṃ dhāretīti dhammo kusalādibhedo abhidhammo idha pana tappakāsakaṃ abhidhammapiṭakaṃ nti vuttaṃ tathā hi vakkhati piṭakuttameti ti dasasahassacakkavāḷavāsidibbabrahmehi purakkhato parivāritoti attho
nanu ca devānanti vacaneneva devapurakkhatabhāvo siddhoti kiṃ devapurakkhatoti vacanena nāyaṃ doso bhagavā hi kadāci cūḷapanthakattherādīnaṃ viya parammukhepi nisīditvā obhāsaṃ vissajjetvā sattānaṃ sammukhe nisinnaṃ viya dassento dhammaṃ deseti kadācipi pārāyanikabrāhmaṇādīnaṃ viya sammukhepi nisīditvā aññehi ca parivuto aññesampi dhammaṃ deseti idha pana na tathā devehiyeva parivuto devānaṃ desetīti dassanatthaṃ devapurakkhatotipi vattabbamevāti
 evametasmiṃ pakaraṇe gāravajananatthaṃ tena sampādetabbapāṭavavisayaṃ abhidhammapiṭakaṃ desakādisampattīhi saha vibhāvetvā idāni yathādhippetapakaraṇārambhapayojanābhidhānābhidheyyasotujanasamussāhanakaraṇappakārāni ca vibhāvetuṃ ntiādi vuttaṃ tattha pāṭavatthāyāti iminā pakaraṇārambhapayojanaṃ vuttaṃ abhidhammāvatāranti iminā abhidhānābhidheyyāni madhurantiādīhi pakaraṇaṃ viseseti samāsenāti ca iminā sotujanasamussāhanakaraṇappakārānīti  daṭṭhabbaṃ ahanti kattubhūtaṃ attānaṃ niddisati tathā hi yo paro na hoti so niyakajjhattasaṅkhāto attā ahanti vuccati
paṭuno bhāvo pāṭavaṃ taṃyeva attho payojanaṭṭhenāti  tadatthāya taṃ sandhāya vividhanayaggahaṇasamatthassa  sutamayañāṇassa uppādanatthanti vuttaṃ hoti saṃsāre bhayaṃ ikkhanti bhindanti vā pāpake akusale dhammeti  tesaṃ piṭakañca taṃ uttamañcāti piṭakuttamaṃ tasmiṃ  abhidhammapiṭaketi adhippāyo tañhi pariyattibhājanatthato piṭakaṃ tīsu piṭakesu visiṭṭhabhāvato uttamañcāti piṭakuttamaṃ tattha ti pariyattiatthena ceva bhājanatthena ca tathā hi mā piṭakasampadānenātiādīsu  pariyatti piṭakanti vuccati atha puriso āgaccheyya kudālapiṭakantiādīsu  yaṃ kiñci bhājanampi tasmā idampi pariyāpuṇitabbaṭṭhena pariyatti abhidhammatthānamādhāraṇatthena bhājanañcāti pariyattibhājanatthato piṭakanti vuccati tenevāhu 
piṭakaṃ piṭakatthavidū
pariyattibbhājanatthato āhu
tena samodhānetvā
tayopi vinayādayo ñeyyāti 
 panassa lokavohāramatikkamma yathāsabhāvavasena desanato visiṭṭhadhammakkhandhavibhāvanato ca veditabbo ettha hi satto puggalo bhikkhūtiādikaṃ lokavohāramatikkamma khandhadhātuāyatanantiādinā yathādhammavaseneva bāhulladesanā pavattā na itaresu viya  yathāvuttavohāravasena yato idaṃ yathādhammasāsananti vuccati sabbasaṅkhatadhammavisiṭṭho cettha paññākkhandho visesato vibhāvito tasmā tiṇṇampi piṭakānaṃ buddhavacanabhāvepi yathāsabhāvānatikkamadesanādito idameva tīsu piṭakesu visiṭṭhanti yuttaṃ apica dhammātirekadhammavisesabhāvato cassa visiṭṭhabhāvo veditabbo abhidhamme hi nippadesato khandhāyatanādidhammānaṃ vibhattattā itaradvayato atirekatarā visiṭṭhā ca pāḷi hoti tasmā atirekassa visiṭṭhassa ca pāḷidhammassa vasena idameva tīsu piṭakesu uttamanti vattuṃ vaṭṭati yathāvuttavisiṭṭhabhāvayogatoyeva cetaṃ abhidhammapiṭakanti vuccati abhisaddassa visiṭṭhabhāvajotanato  apica vuḍḍhimantādidhammānaṃ ettha vuttattā cetaṃ abhidhammapiṭakaṃ yathāhu porāṇā 
yaṃ ettha vuḍḍhimanto salakkhaṇā pūjitā paricchinnā
vuttādhikā ca dhammā abhidhammo tena akkhātoti 
tathā hettha rūpūpapattiyā maggaṃ bhāveti mettāsahagatena cetasā ekaṃ disaṃ pharitvā viharatītiādinā  vuḍḍhimantopi dhammā vuttā rūpārammaṇaṃ vā saddārammaṇaṃ vātiādinā  nayena ārammaṇādīhi lakkhitabbattā salakkhaṇāpi sekkhā dhammā asekkhā dhammā lokuttarā dhammātiādinā nayena pūjitā pūjārahāpi phasso hoti vedanā hotītiādinā  nayena sabhāvaparicchinnattā paricchinnāpi mahaggatā dhammā appamāṇā dhammā  anuttarā dhammātiādinā nayena adhikā visiṭṭhāpi dhammā vuttā tasmā abhisaddassa vuḍḍhiādiatthesupi pavattanato vuḍḍhimanto dhammā etthātiādinā nibbacanena idaṃ piṭakaṃ  abhidhammanti vuccati abhidhammaṃ otaranti anenāti  nāma pakaraṇaṃ iminā panassa atthānugatamabhidhānaṃ dasseti saddo padapūraṇe ācariyena hi gāthāpadapūraṇatthaṃ yebhuyyena tattha tattha nipātā vuccanti yattha pana nesaṃ payojanaviseso dissati tattheva tamatthaṃ vakkhāma nti nippariyāyato madhurasaddoyaṃ jivhāviññeyye rasavisese vattati idha pana iṭṭhabhāvasāmaññena atthabyañjanasampatti madhurasaddena vuttā bhavati hi taṃsadisassa taṃsaddenābhidhānaṃ yathā aggimāṇavoti tena pana madhurena yogato idampi madhuraṃ yathā nīlaguṇayogato nīluppalanti nipuṇagambhīrāya byañjanasampattiyā ceva atthasampattiyā ca abhidhammavisayaṃ matiṃ vaḍḍhetīti  atha vā byañjanasampattiyā nti vuttaṃ atthasampattiyā nti
nti kuñcikaṃ kuñcikāsadisanti attho muyhanti tenāti moho avijjāyetaṃ adhivacanaṃ mohoyeva abhidhammamahāpuraṃ pavisantānaṃ pavesananivāraṇattā kavāṭabhūtoti  tassa vighāṭeti vighāṭīyati anenāti vā  nanu ca avijjākavāṭaṃ paññāya ugghāṭīyati sā hi tassā ujuvipaccanīkabhūtāti saccaṃ idampi tassā kāraṇabhāvena mohakavāṭavighāṭanakaranti vuttaṃ kāraṇakāraṇampi hi kāraṇavasena vuccati yathā corehi gāmo daḍḍho tiṇehi bhattaṃ siddhanti
nti dhammatthadesanāpaṭivedhasaṅkhātacatugambhīrabhāvapaṭisaṃyuttatāya mandabuddhīhi tarituṃ asakkuṇeyyattā atiduttaraṃ teneva cedaṃ mahodadhisamānattā ti vuttaṃ mahaṇṇavopi hi caturāsītiyojanasahassagambhīro na sakkā aññatra sinerupabbatarājato kenaci patiṭṭhaṃ laddhuṃ evamidampi catugambhīratāpaṭisaṃyuttaṃ aññatra tathāgatā  na kenaci patiṭṭhaṃ laddhuṃ sakkāti nti atthaggahaṇavasena uttaritukāmānaṃ ettha ca taraṃvāti adhikāravasena vattabbaṃ vakkhamānaṃ vā ānetvā sambandhitabbaṃ nti paratīrasampāpuṇanatthaṃ uttarantānaṃ ti uḷumpaṃ viya taṃsamānanti attho makarā nāma macchajātikā tesaṃ ākaro nivāsabhūmīti  taṃ
 abhidhamme niyuttā  tesaṃ hatthasāraṃ viyāti  yathā hi manussānaṃ bahūsu ratanādīsu vijjamānesupi āpadāsu ca sukhaparibhogatthaṃ hatthe kayiramānaṃ sāraratanādikaṃ hatthasāranti vuccati evamidampi satipi mahante abhidhammapiṭake tassa sabbaso vittiṇṇatāya pariharituṃ asakkuṇeyyattā tadatthasārasampiṇḍanavasena kayiramānaṃ ābhidhammikabhikkhūnaṃ sukhapariharaṇatthāya sampajjatīti hatthasārasadisattā hatthasāranti vuttaṃ ti pakārena kathessāmi anāgatavacanañcetaṃ vattamānasamīpattā vā anāgate vattamānūpacārato vattamānavacanaṃ paṭiññānantarameva vakkhatīti atthavasena pakārena kathentopi saddavasena saṅkhipitvā kathessāmīti dassento āha ti samasanaṃ saṃkhipanaṃ samāso tena  na byāsavasenāti vuttaṃ hoti ettāvatā ca payojanābhidhānābhidheyyasotujanasamussāhanakaraṇappakārāni dassetvā idāni yasmā sotujanasamussāhanaṃ nāma tesaṃ sakkaccasavane niyuñjanaṃ tasmā te tattha niyojento āha ti sakkaccasavanapaṭibaddhā hi sammāpaṭipattīti tattha nti taṃ mayā vakkhamānaṃ abhidhammāvatāraṃ  nisāmayatha  sammā āhitā avikkhittacittāti attho

