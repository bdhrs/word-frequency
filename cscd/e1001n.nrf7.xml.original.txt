Puttakaṇḍa
281.
 Abhijātaṃ  anujātaṃ, puttamicchanti paṇḍitā;
Avajātaṃ na icchanti, yo hoti kulagandhano.
282.
 Pañcaṭṭhānāni  sampassaṃ, puttamicchanti paṇḍitā;
Bhato vā no bharissati, kiccaṃ vā no karissati.
283.
 Kulavaṃso ciraṃ tiṭṭhe, dāyajjaṃ paṭipajjati;
Atha vā pana petānaṃ, dakkhinaṃ anupadassati.
284.
 Bahuputte  pitā eko, avassaṃ poseti sadā;
Bahuputtā na sakkonti, posetuṃ pitarekakaṃ.
285.
 Puttaṃ vā bhātaraṃ duṭṭhu, anusāseyya no jahe;
Kinnu chejjaṃ karaṃ pādaṃ, littaṃ asucinā siyā.
