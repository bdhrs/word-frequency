


vīsatigāthāvaṇṇanā
 dhammasaṃvaṇṇanāyaṃ  satthari paṇāmakaraṇaṃ dhammassa svākkhātabhāvena satthari pasādajananatthaṃ satthu ca avitathadesanabhāvappakāsanena dhamme pasādajananatthaṃ tadubhayappasādā hi dhammasampaṭipatti mahato ca atthassa siddhi hotīti atha vā ratanattayapaṇāmavacanaṃ attano ratanattayapasādassa viññāpanatthaṃ taṃ pana viññūnaṃ cittārādhanatthaṃ taṃ aṭṭhakathāya gāhaṇatthaṃ taṃ sabbasampattinipphādanatthanti idaṃ pana ācariyena adhippetappayojanaṃ antarāyavisosanaṃ vakkhati hi nipaccakārassetassa asesatoti ratanattayapaṇāmakaraṇañhi antarāyakarāpuññavighātakarapuññavisesabhāvato  maṅgalabhāvato bhayādiupaddavanivāraṇato ca antarāyavisosane samatthaṃ hoti kathaṃ panetassāpuññavighātakarādibhāvo vijānitabboti yasmiṃ mahānāma samaye ariyasāvako tathāgataṃ anussarati nevassa tasmiṃ samaye rāgapariyuṭṭhitaṃ cittaṃ hotītiādivacanato (a ni 610 1111) pūjā ca pūjaneyyānaṃ etaṃ maṅgalamuttamanti (khu pā 53 su ni 262) ca evaṃ buddhaṃ sarantānaṃ dhammaṃ saṅghañca bhikkhavo bhayaṃ vā chambhitattaṃ vā lomahaṃso na hessatīti (saṃ ni 1249) ca vacanatoti
tattha yassa satthuno paṇāmaṃ kattukāmo tassa guṇavisesadassanatthaṃ tiādimāha guṇavisesavā hi paṇāmāraho  hoti paṇāmārahe ca kato paṇāmo vuttappayojanasiddhikarova hotīti bhagavato ca desanā vinayapiṭake karuṇāppadhānā suttantapiṭake paññākaruṇāppadhānā teneva ca kāraṇena vinayapiṭakassa saṃvaṇṇanaṃ karontena karuṇāppadhānā bhagavato thomanā katā āgamasaṃvaṇṇanañca karontena ubhayappadhānā abhidhammadesanā pana paññāppadhānāti katvā paññāppadhānameva thomanaṃ karonto ti karuṇaṃ upamābhāvena gahetvā paññāya thometi
tattha ti nidassanavacanametaṃ yassa yathā karuṇā sabbesu sattesu pavattittha evaṃ sabbesu ñeyyadhammesu paññāpi pavattitthāti attho ti visayanidassanametaṃ ti nidassetabbadhammanidassanaṃ ti tadadhiṭṭhānapuggalanidassanaṃ ti tabbisesanaṃ ti paññāvisayanidassanaṃ ti tabbisesanaṃ ti kiriyānidassanaṃ ti vasībhāvanidassanaṃ
tattha kiratīti  paradukkhaṃ vikkhipati apanetīti attho rūpādīsu sattā visattāti  tassā pana paññattiyā khandhasantāne niruḷhabhāvato nicchandarāgāpi sattāti vuccanti pajānātīti  yathāsabhāvaṃ pakārehi paṭivijjhatīti attho ti aniyamanaṃ tassa pāde namassitvāti etena niyamanaṃ veditabbaṃ ti mahante sīlakkhandhādayo esi gavesīti mahesi ñātabbāti ñeyyā sabhāvadhāraṇādinā atthena dhammā tattha ñeyyāti vacanena dhammānaṃ añeyyattaṃ paṭikkhipati dhammāti vacanena ñeyyānaṃ  sattajīvādibhāvaṃ paṭikkhipati ñeyyā ca te dhammā cāti ti anavasesapariyādānaṃ tena aññātābhāvaṃ dasseti ti uppajjittha ti yā yā ruci yathāruci rucīti ca icchā kattukāmatā sā yā yā pavattā tappabhedā yathā vā ruci tathā rucianurūpaṃ pavattā yathāruci pavattitthāti vuccati yathā yathā vā ruci pavattā tathā tathā pavattā paññā yathāruci pavattitthāti vuccati
tattha bhagavati pavattāva karuṇā bhagavato paññāya nidassananti gahetabbā sā hi asādhāraṇā mahākaruṇā na aññā ti ca karuṇāpaññānaṃ ubhinnampi ādhārapuggalanidassanaṃ na hi nirādhārā karuṇā atthīti  karuṇāti vutte tadādhārabhūto puggalo nidassetabbo hoti so ca idha añño vutto natthi na ca āsannaṃ vajjetvā dūrassa gahaṇe payojanaṃ atthīti yassāti nidassitapuggalova karuṇāya ādhāro tena idaṃ vuttaṃ hoti yassa attano karuṇā viya paññāpi pavattitthāti kathaṃ pana karuṇā sattesu pavattittha yathā paññāpi dhammesu pavattitthāti niravasesato yathāruci ca bhagavato hi karuṇā kañci sattaṃ avajjetvā sabbesu sattesu niravasesesu pavattati pavattamānā ca rucivasena ekasmiṃ anekesu ca aññehi asādhāraṇā pavattati na hi aññesaṃ mahoghapakkhandānaṃ sattānaṃ natthañño koci oghā uddhatā aññatra mayāti passantānaṃ karuṇokkamanaṃ hoti yathā bhagavatoti paññāpi bhagavato sabbesu dhammesu niravasesesu pavattati pavattamānā ca ekasmiṃ anekesu ca dhammesu sabhāvakiccādijānanena anāvaraṇā asādhāraṇā pavattati yathāruci yathā ca passantassa bhagavato karuṇā yathāruci pavattati taṃ sabbaṃ  mahākaruṇāñāṇavibhaṅgavasena jānitabbaṃ paññāya ca yathāruci pavatti sesāsādhāraṇañāṇavibhaṅgādivasena paññāgahaṇena ca tīsu kālesu appaṭihatañāṇaṃ catusaccañāṇaṃ catupaṭisambhidāñāṇaṃ karuṇāgahaṇena mahākaruṇāsamāpattiñāṇassa gahitattā taṃ vajjetvā aññāni asādhāraṇañāṇāni catuvesārajjañāṇaṃ dasabalāni cha abhiññā catucattālīsa ñāṇavatthūni sattasattati ñāṇavatthūnīti evamādayo aneke paññāppabhedā saṅgayhanti tasmā tassā tassā paññāya pavattivasena yathāruci pavatti veditabbā tenāha karuṇā viya yathārucīti
tattha gahaṇena mahābodhiyā mūlaṃ dasseti mahādukkhasambādhappaṭipannañhi sattanikāyaṃ disvā  tassa natthañño koci saraṇaṃ ahametaṃ mutto mocessāmīti karuṇāya sañcoditamānaso abhinīhāraṃ dīpaṅkarassa bhagavato pādamūle katvā bodhisambhāre samodhānetvā anupubbena sambodhiṃ pattoti karuṇā mahābodhiyā mūlanti ti etena mahābodhiyā payojanaṃ dasseti sattā hi mahābodhiṃ payojenti sattasantāraṇatthañhi sabbaññutā abhipatthitā yathāha 
kiṃ  me ekena tiṇṇena purisena thāmadassinā
sabbaññutaṃ pāpuṇitvā santāressaṃ sadevakanti (bu vaṃ 2 56)
gahaṇena mahābodhiṃ dasseti sabbaññutāya hi padaṭṭhānabhūtaṃ maggañāṇaṃ maggañāṇapadaṭṭhānañca sabbaññutaññāṇaṃ mahābodhīti vuccatīti ti etena santāretabbānaṃ sattānaṃ abhiññeyyapariññeyyapahātabbabhāvetabbasacchikātabbe khandhāyatanadhātusaccindriyapaṭiccasamuppādasatipaṭṭhānādibhede kusalādibhede ca sabbadhamme dasseti ti etena paṭivedhapaccavekkhaṇapubbaṅgamadesanāñāṇappavattidīpanena payojanasampattiṃ dasseti sabbadhammānañhi paṭivedhañāṇaṃ bodhipallaṅke ahosi maggañāṇameva hi tanti paccavekkhaṇañāṇañca visesena ratanagharasattāhe ahosi evaṃ paṭividdhapaccavekkhitānaṃ dhammānaṃ dhammacakkappavattanādīsu desanāñāṇaṃ ahosi visesena ca paṇḍukambalasilāyaṃ sattappakaraṇadesanāyanti desanāñāṇena ca desento bhagavā sattesu hitapaṭipattiṃ paṭipajjatīti etena sabbena attahitapaṭipattiṃ parahitapaṭipattiñca dasseti mahābodhidassanena hi attahitapaṭipatti itarehipi parahitapaṭipatti dassitāti tena attahitapaṭipannādīsu catūsu puggalesu bhagavato catutthapuggalabhāvaṃ dasseti tena ca anuttaradakkhiṇeyyabhāvaṃ niratisayapaṇāmārahabhāvañca attano ca kiriyāya khettaṅgatabhāvaṃ dasseti
ettha ca gahaṇena lokiyesu mahaggatabhāvappattāsādhāraṇaguṇadīpanato sabbalokiyaguṇasampatti bhagavato dassitā hoti gahaṇenapi sabbaññutaññāṇapadaṭṭhānamaggañāṇadīpanato sabbalokuttaraguṇasampatti karuṇāvacanena ca upagamanaṃ nirupakkilesaṃ paññāvacanena apagamanaṃ dasseti upagamanaṃ dassento ca loke sañjātasaṃvaḍḍhabhāvaṃ dasseti apagamanaṃ dassento lokena anupalittataṃ karuṇā viya sattesūti ca lokasamaññānurūpaṃ bhagavato  pavattiṃ dasseti ñeyyadhammesu sabbesu yathāruci paññā pavattitthāti etena samaññāya anatidhāvanaṃ sabbadhammasabhāvānavabodhe hi sati samaññaṃ atidhāvitvā satto jīvo atthīti parāmasanaṃ hotīti sabbesañca buddhaguṇānaṃ karuṇā ādi tannidānabhāvato paññā pariyosānaṃ tato  uttarikaraṇīyābhāvato ādipariyosānadassanena ca sabbe buddhaguṇā dassitāva honti karuṇāgahaṇena ca sīlakkhandhapubbaṅgamo samādhikkhandho dassito hoti karuṇānidānañhi sīlaṃ tato pāṇātipātādiviratippavattito tassā ca jhānattayasampayogato paññāvacanena paññākkhandho sīlañca sabbabuddhaguṇānaṃ ādi samādhi majjhaṃ paññā pariyosānanti evampi ādimajjhapariyosānakalyāṇā sabbe buddhaguṇā dassitā honti
 evaṃ saṅkhepena sabbabuddhaguṇehi bhagavantaṃ thometvā yassā saṃvaṇṇanaṃ kattukāmo tāya abhidhammadesanāya aññehi asādhāraṇāya thometuṃ tiādimāha tassā pana desanāya nidānañca samuṭṭhānañca dassetuṃ tiādi vuttaṃ nidānañca duvidhaṃ abbhantaraṃ bāhirañcāti abbhantaraṃ karuṇā bāhiraṃ desakālādi samuṭṭhānaṃ desanāpaññā tattha abbhantaranidānaṃ dassento ti āha tattha ti karuṇā adhippetā tāya hi samussāhito abhidhammakathāmaggaṃ sampavattayīti ti ayaṃ -saddo pubbe vuttassa paṭiniddeso hoti
purimagāthāya ca padhānabhāvena paññā niddiṭṭhā tabbisesanabhāvena karuṇā sā hi tassā nidassanabhūtā appadhānā taṃ visesetvā vinivattā tasmā tāyāti paṭiniddesaṃ nārahati yā ca padhānabhūtā paññā sā desanāya samuṭṭhānaṃ na samussāhinīti tassā ca paṭiniddeso na yuttoti paññāya tāva paṭiniddeso na yuttoti suvuttametaṃ karuṇāya pana paṭiniddeso no na yutto dayāya tāyāti dvinnaṃ padānaṃ samānādhikaraṇabhāvato samānādhikaraṇānañhi dvinnaṃ padānaṃ rūpakkhandhādīnaṃ viya visesanavisesitabbabhāvo hoti rūpa-saddo hi aññakkhandhanivattanatthaṃ vuccamāno visesanaṃ hoti khandha-saddo ca nivattetabbagahetabbasādhāraṇavacanabhāvato visesitabbo evamidhāpi dayāya tāyāti dvinnaṃ padānaṃ ekavibhattiyuttānaṃ samānādhikaraṇabhāvato visesanavisesitabbabhāvo hoti tattha dayā samussāhinīti padhānā nivattetabbagahetabbasādhāraṇavacanañcidaṃ tasmā dayāyāti visesitabbavacanametaṃ tassa ca yathā visesanaṃ hoti tāyāti  idaṃ vacanaṃ tathā tassa paṭiniddesabhāvo  yojetabbo na hi paññāpaṭiniddesabhāve dayāvisesanaṃ ta-saddo hoti karuṇāpaṭiniddesabhāve ca hotīti padhānañca paññaṃ vajjetvā dayāyāti etena sambajjhamāno tāyāti ayaṃ ta-saddo appadhānāya karuṇāya paṭiniddeso bhavitumarahati ayamettha attho  yāya dayāya samussāhito na sā yā kāci sabbaññutaññāṇassa pana nidassanabhūtā mahākaruṇā tāya samussāhitoti
kathaṃ pana karuṇā dayāti ñātabbā nanu vuttaṃ dayāpannoti etassa  (dī ni aṭṭha 18) mettacittataṃ āpannoti tasmā dayā mettāti yujjeyya na karuṇāti yadi evaṃ adayāpannoti etassa aṭṭhakathāyaṃ nikkaruṇataṃ āpannoti vuttanti dayā mettāti ca na yujjeyya tasmā dayā-saddo yattha yattha pavattati tattha tattha adhippāyavasena yojetabbo dayā-saddo hi anurakkhaṇatthaṃ antonītaṃ katvā pavattamāno mettāya ca karuṇāya ca pavattatīti no na yujjati evañhi aṭṭhakathānaṃ avirodho hotīti karuṇā ca desanāya nidānabhāvena vuttā na mettā accantameva hi taṃ samayaṃ bhagavā karuṇāvihārena vihāsīti (dī ni aṭṭha 11 ma ni aṭṭha 11 mūlapariyāyasuttavaṇṇanā saṃ ni aṭṭha 111 a ni aṭṭha 111) evamādīsu tasmā idha karuṇāva dayāvacanena gahitāti veditabbā sā hi samussāhinī na mettā mettā pana paññāgatikapavattinī hotīti
sattesūti kasmā evaṃ vuttaṃ nanu tāyāti etena vacanena sattavisayā karuṇā gahitāti no na gahitā purimagāthāya pana sattesu karuṇā yathāruci pavattitthāti sappadesasattavisayā nippadesasattavisayā ca sabbā vuttā idha pana nippadesasattavisayataṃ gahetuṃ sattesūti nippadesasattavisayabhūtā dassitā tena sabbasattavisayāya karuṇāya samussāhito abhidhammakathāmaggaṃ devānaṃ sampavattayi na devavisayāya eva tasmā sabbasattahitatthaṃ abhidhammakathāmaggaṃ devānaṃ sampavattayi na devānaṃyeva atthāyāti ayamattho dassitova hoti atha vā sattesūti idaṃ na dayāya ālambananidassanaṃ samussāhanavisayo pana etena dassito abhidhammakathāmaggappavattanatthañhi bhagavā karuṇāya na devesuyeva samussāhito  sabbabodhaneyyesu pana sattesu samussāhito sabbesaṃ atthāya pavattattā tasmā ti  sattesu visayabhūtesu nimittabhūtesu vā samussāhitamānaso uyyojitacittoti attho daṭṭhabbo
evaṃ abbhantaranidānaṃ dassetvā bāhiranidānaṃ dassento tiādimāha tattha yasmiṃ kāle bhagavatā abhidhammakathāmaggo pavattito taṃ dassetuṃ ti vuttaṃ avasānamhi vasanto tidasālayeti vacanato yassāvasānamhi tidasālaye vasi taṃ kaṇḍambamūle kataṃ yamakapāṭihāriyaṃ idha nti vuttaṃ na bodhimūlādīsu kataṃ pāṭihāriyaṃ nāpi ādesanānusāsaniyoti viññāyati pākaṭattā ca āsannattā ca tadeva gahitanti daṭṭhabbaṃ pāṭihāriyapadassa vacanatthaṃ (udā aṭṭha 1 itivu aṭṭha nidānavaṇṇanā) paṭipakkhaharaṇato rāgādikilesāpanayanato pāṭihāriyanti vadanti bhagavato pana paṭipakkhā rāgādayo na santi ye haritabbā puthujjanānampi hi vigatupakkilese aṭṭhaṅgaguṇasamannāgate citte hatapaṭipakkhe iddhividhaṃ pavattati tasmā tattha pavattavohārena ca na sakkā idha pāṭihāriyanti vattuṃ sace pana mahākāruṇikassa bhagavato veneyyagatā ca kilesā paṭipakkhā tesaṃ haraṇato nti vuttaṃ evaṃ sati yuttametaṃ atha vā bhagavato ca sāsanassa ca paṭipakkhā titthiyā tesaṃ haraṇato pāṭihāriyaṃ te hi diṭṭhiharaṇavasena diṭṭhippakāsane asamatthabhāvena ca iddhiādesanānusāsanīhi haritā apanītā hontīti atha vā ti ayaṃ saddo pacchāti etassa atthaṃ bodheti tasmiṃ paṭipaviṭṭhamhi añño āgañchi brāhmaṇotiādīsu (su ni 985 cūḷani pārāyanavagga vatthugāthā 4) viya tasmā samāhite citte vigatupakkilese ca katakiccena pacchā haritabbaṃ pavattetabbanti paṭihāriyaṃ attano vā upakkilesesu catutthajjhānamaggehi haritesu pacchā haraṇaṃ paṭihāriyaṃ iddhiādesanānusāsaniyo ca vigatupakkilesena katakiccena ca sattahitatthaṃ puna pavattetabbā haritesu ca attano upakkilesesu parasattānaṃ upakkilesaharaṇāni hontīti paṭihāriyāni bhavanti paṭihāriyameva  paṭihāriye vā iddhiādesanānusāsanisamudāye bhavaṃ ekekaṃ nti vuccati paṭihāriyaṃ  vā catutthajjhānaṃ maggo ca paṭipakkhaharaṇato tattha jātaṃ tasmiṃ vā nimittabhūte tato vā āgatanti  pāṭihāriyameva idha pāṭihīranti vuttaṃ ti etehi kālaṃ nidasseti pāṭihīrakaraṇāvasānena hi tidasālayavāsena ca paricchinno abhidhammakathāmaggappavattanassa kāloti  ti desaṃ nidasseti so hi abhidhammakathāmaggappavattanassa deso tattha vasantena pavattitattāti
 tatthāpi desavisesadassanatthaṃ tiādi vuttaṃ ti sītapabbatesveko dvecattālīsayojanasahassubbedho ādicco ca tadubbedhamaggacārī so sati sambhave yathā yugandhare sobheyya evaṃ sobhamāno nisinnoti attho
 idāni puggale dhammapaṭiggāhake apadisanto tiādimāha ti samantato āgamma sabbehi disābhāgehi sannivesavasena vā samantato sanniviṭṭhehi dasahi cakkavāḷasahassehīti adhippāyo na sabbaso cakkavāḷasahassehi dasahi dasahīti evaṃ sati cattālīsacakkavāḷasahassehi adhikehi vā āgamanaṃ vuttaṃ siyā na cetaṃ adhippetanti samantato sannisinnenāti vā yojetabbaṃ samaṃ sammā vā nisinnena  aññamaññaṃ abyābādhetvā bhagavati gāravaṃ katvā sotaṃ odahitvā nisajjadose vajjitabbe vajjetvā nisinnenāti attho mātaraṃ pamukhaṃ katvā sannisinnena devānaṃ gaṇena parivāritoti vā mātaraṃ pamukhaṃ katvā abhidhammakathāmaggaṃ sampavattayīti vā yojanā kātabbā
idāni desanāya samuṭṭhānaṃ dassento ti āha yā sā ādimhi karuṇāya upamitā sabbañeyyadhammānaṃ yathāsabhāvajānanasamatthā tesaṃ desetabbappakārajānanasamatthā bodhetabbapuggalānaṃ āsayādhimuttiyādivibhāvanasamatthā ca paññā tassā ca yathāvuttabalayogatoti attho tena sabbaññutaññāṇameva abhidhammakathāya samuṭṭhānabhāve samatthaṃ nāññanti imamatthaṃ dīpento abhidhammakathāya asādhāraṇabhāvaṃ dasseti ti upāyo khandhāyatanādīnaṃ kusalādīnañca dhammānaṃ avabodhassa saccappaṭivedhasseva vā upāyabhāvato ti vutto pabandho  vā maggoti vuccati so hi dīghattā maggo viyāti  tasmā abhidhammakathāpabandho ti vutto ti vatvā puna nti vacanaṃ tesaṃ gahaṇasamatthataṃ dīpeti na hi asamatthānaṃ bhagavā desetīti
 evaṃ  karuṇāpaññāmukhehi guṇehi bhagavato abhidhammakathāmaggappavattanena ca hitappaṭipattiyā paramapaṇāmārahataṃ dassetvā idāni adhippetaṃ paṇāmaṃ karonto āha ti bhagavato thomaneneva ca dhammassa svākkhātatā saṅghassa ca suppaṭipannatā dassitā hoti tappabhavassa anaññathābhāvato tasmā paṇāmārahaṃ tañca ratanadvayaṃ paṇamanto nti āha tattha yasmā buddho sadevake loke tathāgato vandanīyoti saṅgho ca suppaṭipanno añjalikaraṇīyoti (a ni 610) vutto tasmā nti vuttaṃ dhammo pana svākkhātatādiguṇayutto tathānussaraṇena pūjetabbo hoti tameva dhammaṃ sakkatvā garuṃkatvā upanissāya vihareyyanti (saṃ ni 1173 a ni 421) vacanato kāyavācācittehi sabbathā pūjetabbo tasmā ti vuttaṃ ti ettha ti paññāpuññānaṃ adhivacananti vadanti atha vā puññanibbattā sarīrasobhaggādisampatti katapuññe nissayati katapuññehi vā nissīyatīti sirīti vuccati sā ca atisayavatī bhagavato atthīti sirīmā bhagavā tassa 
ti paṇāmakiriyāya ti balena ti sukkhāpetvā antaradhāpetvā atthaṃ pakāsayissāmīti sambandho ti atthappakāsanassa upaghātake ti nissese sakale
 idāni abhidhammassa gambhīratthattā atthappakāsanassa dukkarabhāvaṃ dīpetuṃ tiādinā abhiyācanaṃ dasseti thullaccayādivisuddhiyā  pārājikasaṅghādisesavisuddhiyā  cārittavārittavisuddhiyā  vā  tena nti cittiṃ katvā ti abhimukhaṃ yācito tena anādariyaṃ atthappakāsane kātuṃ asakkuṇeyyaṃ dasseti
 idāni yassa atthaṃ pakāsetukāmo taṃ dassetuṃ tiādimāha tattha nti abhidhammaṃ ti visuddhisammutiupapattidevānaṃ devo loke hi ye saraṇaṃ parāyaṇanti gantabbā gatibhūtā te devāti vuccanti bhagavā ca sabbadevānaṃ gatibhūtoti  ti saṅkhepato ti sammā ācikkhi yathā thero bujjhati veneyyasatte vinetīti  nāyakavirahito vā sayambhūti attho
ti yañca abhidhammaṃ bhikkhūnaṃ payirudāhāsīti sambandho ti kathesi ti iminā anukkamena yo dhāritoti nti upayogavasena vutto yaṃ-saddo ti paccattena sambajjhamāno paccattavasena pariṇamati tasmā yo dhārito yo ca saṅgīto tassa atthaṃ pakāsayissāmīti yojanā kātabbā vedena paññāya īhati pavattatīti  tena muninā ti bahuso ti etaṃ atthaṃ pakāsayissāmīti etena yojetabbaṃ idāni yo atthappakāsanassa nissayo taṃ dassetuṃ tiādimāha tattha ti ādimhi paṭhamasaṅgītiyaṃ
 yā aṭṭhakathā saṅgītā kassa pana sā aṭṭhakathāti aññassa vuttassa abhāvā yassa atthaṃ pakāsayissāmīti vuttaṃ adhikāravasena tassa abhidhammassāti viññāyati ti atthaṃ pakāsetuṃ yuttaṭṭhāne ayaṃ etassa attho ayaṃ etassa atthoti saṅgahetvā vuttā pacchāpi ca dutiyatatiyasaṅgītīsu 
ti racitā ti aṭṭhakathāto nti tantigatiṃ anugataṃ nti māgadhabhāsaṃ ti antarantarā anuppavesitāhi nti avokiṇṇaṃ nti sanikāyepi anāvilaṃ paricchinnaṃ asammisso anākulo ca yo mahāvihāravāsīnaṃ atthavinicchayo taṃ dīpayanto atthaṃ pakāsayissāmīti  etena dīhi vutto theravādopi saṅgahito hoti atha vā tambapaṇṇibhāsaṃ apanetvā māgadhabhāsañca āropetvā pakāsiyamāno yo abhidhammassa attho asammisso anākuloyeva ca hoti mahāvihāravāsīnañca vinicchayabhūto taṃ atthaṃ eso mahāvihāravāsīnaṃ vinicchayoti dīpayanto pakāsayissāmi tappakāsaneneva hi so tathā dīpito hotīti
ti vicakkhaṇe tosayanto gahetabbaṃ gahetvānāti evaṃ yojetvā gahetabbaṭṭhāneyeva gahitaṃ suṭṭhu katanti evaṃ tosayantoti atthaṃ vadanti evaṃ sati  gahetabbaggahaṇeneva tosanaṃ kataṃ na aññena atthappakāsanenāti etaṃ āpajjeyya tosayanto atthaṃ pakāsayissāmīti evaṃ pana yojanāya sati gahetabbaggahaṇaṃ aññañca sabbaṃ atthappakāsanaṃ hotīti sabbena tena tosanaṃ kataṃ hoti tasmā tosayanto atthaṃ pakāsayissāmīti yuttarūpā
 idāni yaṃ atthappakāsanaṃ kattukāmo tassa mahattaṃ pariharituṃ tiādimāha nti ettha vaṇṇanā nāma vivaritvā vitthāretvā vacanaṃ ti apanetvā tato bhāsanti evamādinā yathādassitappakārena iti sotūnaṃ ussāhuppādanassa hetuṃ dasseti nti abhidhammaṭṭhakathaṃ ti suṇātha idāni avassaṃ ayaṃ sotabbāyevāti daḷhaṃ ussāhento āha ti

nidānakathāvaṇṇanā
aṭṭhasāliniṃ tāva vaṇṇentehi ācariyehi tassā sanniveso vibhāvetabbo tasmā idaṃ vuccati 
vacanattho paricchedo sanniveso ca pāḷiyā
sāgarehi tathā cintā desanāhi gambhīratā
desanāya  sarīrassa pavattiggahaṇaṃ tathā
therassa vācanāmagga-tappabhāvitatāpi ca
paṭivedhā tathā buddha-vacanādīhi ādito
ābhidhammikabhāvassa sādhanaṃ sabbadassino
vinayenātha  gosiṅga-suttena ca mahesinā
bhāsitattassa saṃsiddhi nidānena ca dīpitā
pakāsetvā imaṃ sabbaṃ paṭiññātakathā katā
aṭṭhasāliniyā etaṃ sannivesaṃ vibhāvayeti
vacanatthavijānanena viditābhidhammasāmaññatthassa abhidhammakathā vuccamānā sobheyyāti abhidhammaparijānanameva ādimhi yuttarūpanti tadatthaṃ pucchati ti tattha ti abhidhammassa atthaṃ pakāsayissāmīti yadidaṃ vuttaṃ tasmiṃ yassa atthaṃ pakāsayissāmīti paṭiññātaṃ so abhidhammo kenaṭṭhena abhidhammoti attho ti vā abhidhammakathanti etasmiṃ vacane yo abhidhammo vutto so kenaṭṭhena abhidhammoti attho ti ettha dhammo atireko dhammātireko suttantādhikā pāḷīti attho dhammo viseso dhammaviseso dhammātisayo vicittā pāḷīti attho dhammātirekadhammavisesā eva attho  dvinnampi atthānaṃ abhidhammasaddassa atthabhāvena sāmaññato ekavacananiddeso kato ti yasmā abhikkamanti abhikkantavaṇṇātiādīsu viya atirekavisesaṭṭhadīpako abhisaddo tasmā ayampi dhammo dhammātirekadhammavisesaṭṭhena abhidhammoti vuccatīti sambandho
tattha siyā  abhikkamanti abhikkantavaṇṇāti ettha dhātusaddassa purato payujjamāno abhisaddo kiriyāya atirekavisesabhāvadīpako hotīti yuttaṃ upasaggabhāvato dhammasaddo pana na dhātusaddoti etasmā purato abhisaddo payogameva nārahati athāpi payujjeyya kiriyāvisesakā upasaggā na ca dhammo kiriyāti dhammassa atirekavisesabhāvadīpanaṃ na yuttanti no na yuttaṃ aññassapi hi upasaggassa adhātusaddā  purato payujjamānassa akiriyāyapi atirekavisesabhāvadīpakassa dassanatoti etamatthaṃ vibhāvetuṃ atichattādiudāharaṇaṃ dassento āha tiādi ti yathā chattātirekachattavisesādiatthena atichattādayo honti atisaddassa upasaggassa adhātusaddassapi purato payujjamānassa akiriyāya ca tabbhāvadīpakattā evamayampi dhammo dhammātirekadhammavisesaṭṭhena ti vuccati abhi-saddassa upasaggassa adhātusaddassapi purato payujjamānassa akiriyāya ca tabbhāvadīpakattāti adhippāyo
ti katame ca bhikkhave pañcakkhandhā rūpakkhandho viññāṇakkhandho katamo ca bhikkhave rūpakkhandho yaṃ kiñci rūpaṃ atītā santike vā ayaṃ vuccati rūpakkhandhotievamādinā (saṃ ni 348 vibha 2) uddesaniddesamatteneva vibhattā tattha katamaṃ rūpaṃ atītantievamādinā (vibha 3) paṭiniddesassa abhidhammabhājanīyassa pañhapucchakassa ca abhāvā na nippadesena abhidhammaṃ patvā pana nippadesatova vibhattā tasmā ayampi dhammo dhammātirekadhammavisesaṭṭhena ti vuccati nippadesānaṃ tiṇṇampi nayānaṃ atirekapāḷibhāvato visesapāḷibhāvato cāti adhippāyo suttante bāvīsatiyā indriyānaṃ ekato anāgatattā indriyavibhaṅge suttantabhājanīyaṃ natthi avijjāpaccayā saṅkhārā sambhavantītiādinā paṭiccasamuppāde tassa tassa paccayadhammassa paccayuppannadhammānaṃ paccayabhāvo uddiṭṭho uddiṭṭhadhammānañca kusalādibhāvo pucchitvā vissajjetabbo na cettha avijjāsaṅkhārāti evaṃ vutto uddeso atthīti pañhapucchakaṃ natthi suttante pañca sikkhāpadāni uddiṭṭhāni pāṇātipātā veramaṇītiādīni sā pana veramaṇī yadi sabhāvakiccādivasena vibhajīyeyya ārati viratītiādinā abhidhammabhājanīyameva hoti athāpi cittuppādavasena vibhajīyeyya tathāpi abhidhammabhājanīyameva hoti añño pana veramaṇīnaṃ vibhajitabbappakāro natthi yena pakārena suttantabhājanīyaṃ vattabbaṃ siyā tasmā sikkhāpadavibhaṅge suttantabhājanīyaṃ natthi
vacanatthato abhidhamme ñāte paricchedato ñāpetuṃ āha tiādi ti dhammahadayavibhaṅge anāgatā hutvā mahādhammahadaye āgatā dhammahadayavibhaṅgavacanavasena  avasesā katipayāva pañhavārāti attho ettheva saṅgahitāti ti vuttaṃ ti dhammahadayavibhaṅge anāgantvā mahādhammahadaye āgatatantito yadi pathavīādīnaṃ vitthārakathā mahādhātukathā rūpakaṇḍadhātuvibhaṅgādīsu atha dhātukathāya vitthārakathā dhātukathāya anāgantvā mahādhātukathāya āgatatanti appamattikāvāti adhippāyo
yaṃ  pana vuttaṃ sāvakabhāsitattā chaḍḍetha nanti taṃ buddhabhāsitabhāvadassanena paṭisedhetuṃ tiādimāha ti upalabbhati nupalabbhatīti paṭiññāya gahitāya paṭikkhepagahaṇatthaṃ yo saccikaṭṭhoti vuttaṃ saccikaṭṭhaṃ nissayaṃ katvā upādāya pavattā dvepi pañcakā eko pañho sabbatthāti sarīraṃ sabbaṃ vā desaṃ upādāya pavattā eko sabbadāti kālamupādāya eko sabbesūti yadi khandhāyatanādayo gahitā te upādāya pavattā atha pana yo saccikaṭṭho sabbattha sabbadāti etehi na koci saccikaṭṭho deso kālo vā aggahito atthi te pana sāmaññavasena gahetvā anuyogo kato na bhedavasenāti bhedavasena gahetvā anuyuñjituṃ sabbesūti vuttā saccikaṭṭhadesakālappadese upādāya ca pavattā ekoti etesu catūsu nti ettha puggalo upalabbhati micchāti ekaṃ puggalo nupalabbhati micchāti (kathā 18) ekaṃ tvaṃ ce pana maññasi idaṃ te micchāti (kathā 3) ekaṃ ese ce dunniggahite idaṃ te micchāti ekaṃ na hevaṃ niggahetabbe tena hi yaṃ niggaṇhāsi sukatā paṭipādanāti (kathā 10) ekanti evaṃ niggahakaraṇaṃ paṭikammakaraṇaṃ niggahassa suniggahabhāvaṃ icchato paṭiññāṭhapanena paṭikammaveṭhanaṃ paṭikammassa duppaṭikammabhāvaṃ icchato taṃnidassanena niggahassa dunniggahabhāvadassanena niggahanibbeṭhanaṃ aniggahabhāvāropanādinā chedoti ayaṃ eko pañcako yo aṭṭhakathāyaṃ anulomapañcakapaṭikammacatukkaniggahacatukkaupanayanacatukkanigamanacatukka nāmehi sakavādipubbapakkhe anulomapaccanīkapañcakoti vutto paravādipubbapakkhe ca evameva paccanīyānulomapañcakoti vutto evaṃ dve pañcakā veditabbā evaṃ sesapañhesupīti aṭṭha pañcakā ti  vuttā ti upāyo vādassa yutti  vādappavattanassa upāyoti attho
anulomapaccanīkapañcake ādiniggahaṃ dassetvā paccanīyānulomapañcake ca ādiniggahameva dassetvā mātikaṃ dīpetuṃ tiādimāha ti attā satto jīvo ti paññāya upagantvā labbhati ti māyāmarīciādayo viya nābhūtākārena anussavādīhi gahetabbā viya na anuttamatthabhāvena atha kho bhūtena uttamatthabhāvena upalabbhatīti pucchati itaro tādisaṃ icchanto paṭijānāti puna yo saccikaṭṭhaparamaṭṭhena upalabbhati so saccikaṭṭhaparamaṭṭhato añño tadādhāro aññatra vā tehi tesaṃ  vā ādhārabhūto anañño vā tato ruppanādisabhāvato sappaccayādisabhāvato vā upalabbhamāno āpajjatīti anuyuñjati ti itaro puggalassa rūpādīhi aññattaṃ anaññattañca anicchanto nti paṭikkhipati puna sakavādī paṭiññāya ekattāpannaṃ appaṭikkhipitabbaṃ paṭikkhipatīti katvā niggahaṃ āropento āha nti ti puṭṭho sakavādī puggaladiṭṭhiṃ paṭisedhento ti paṭijānāti puna itaro yo saccikaṭṭhena nupalabbhati puggalo so saccikaṭṭhaparamaṭṭhato añño vā anañño vā nupalabbhatīti āpajjati aññassa pakārassa abhāvāti anuyuñjati ti yasmā pana puggalo sabbena sabbaṃ nupalabbhati tasmā tassa aññattānaññattānuyogo ananuyogo puggalaladdhiṃ paṭisedhentassa anāpajjanatoti nti paṭikkhipati itaro paṭiññāya āpajjanalesameva passanto aviparītaṃ atthaṃ asambujjhantoyeva niggahaṃ āropeti nti
ti yaṃ disvā mātikā ṭhapitā evaṃ desitattāti adhippāyo nti yena pakārena buddhabhāsitaṃ nāma jātaṃ taṃ nidassanaṃ kinti attho nti yaṃkāraṇā chaajjhattikabāhirāyatanādinidānanti attho ti taṇhāmānadiṭṭhipapañcasampayuttā saññākoṭṭhāsā ti ajjhācaranti ti etesu āyatanādīsu taṇhāmānadiṭṭhīhi abhinanditabbaṃ abhivaditabbaṃ ajjhositabbañca natthi ce  nanu natthiyeva kasmā natthi ceti vuttanti saccaṃ natthi appahīnābhinandanābhivadanajjhosānānaṃ pana puthujjanānaṃ abhinanditabbādippakārāni āyatanādīni hontīti tesaṃ na sakkā natthīti vattuṃ pahīnābhinandanādīnaṃ pana sabbathā natthīti natthi ceti vuttaṃ ti abhinandanādīnaṃ natthibhāvakaro maggo tappaṭippassaddhibhūtaṃ phalaṃ vā rāgānusayādīnaṃ anto avasānaṃ appavattīti attho
ti sabbaññutaññāṇena jānitabbaṃ jānāti na hi padesañāṇavā jānitabbaṃ sabbaṃ jānātīti ti dibbacakkhupaññācakkhudhammacakkhubuddhacakkhusamantacakkhusaṅkhātehi pañcahi cakkhūhi passitabbaṃ passati atha vā ti yathā aññe savipallāsā kāmarūpapariññāvādino jānantāpi vipallāsavasena jānanti na evaṃ bhagavā  bhagavā pana pahīnavipallāsattā jānanto jānātiyeva diṭṭhidassanassa ca abhāvā passanto passatiyevāti attho ti paññācakkhumayattā sattesu ca taduppādanato lokassa cakkhubhūto ti etassa ca evameva attho daṭṭhabbo  bodhipakkhiyā  maggo tehi uppannattā lokassa ca taduppādanato tabbhūto ti catusaccadhamme vadatīti vattā ti ciraṃ saccappaṭivedhaṃ pavattento vadatīti pavattā ti atthaṃ uddharitvā dassetā paramatthaṃ vā nibbānaṃ pāpayitā ti amatasacchikiriyaṃ sattesu uppādento amataṃ dadātīti amatassa dātā bodhipakkhiyadhammānaṃ tadāyattabhāvato  nti suvaṇṇamayaṃ āliṅgaṃ khuddakamudiṅgaṃ supupphitasatapattapadumamiva sassirikaṃ sasobhaṃ 
nti etena anumodanā buddhabhāsitabhāvassa kāraṇanti ayamattho vutto viya dissati evañca sati kathāvatthussa buddhabhāsitabhāvo na siyā ananumoditattā tasmā evamettha attho daṭṭhabbo  mahākaccāyano evaṃ vibhajissatīti disvā bhagavā mātikaṃ nikkhipitvā vihāraṃ paviṭṭho tatheva ca thero bhagavatā dinnanayena ṭhapitamātikāya vibhajīti buddhabhāsitaṃ nāma jātaṃ taṃ pana anumodanāya pākaṭaṃ jātanti etamatthaṃ sandhāya evaṃ satthārā nāma jātanti vuttanti
idāni  pāḷiyā sannivesaṃ dassetuṃ tiādimāha ti kāmāvacarakusale cattāro khandhe gahetvā tato aṭṭha cittāni uddharati paṭhamā vibhattītipi vadanti ti yattha etāni cittāni vibhattāni te pāḷippadesā ekūnanavuti cittānīti vuttā tesañca samudāyo cittavibhatti tasmā upapannametaṃ ti mātikañca uddisitvā tattha ekekaṃ padaṃ uddharitvā yasmā cittāni vibhattāni tasmā mātikāpi cittavibhattiantogadhāyevāti cittuppādakaṇḍaṃ mātikāpadabhājanīyavasena duvidhanti idampi vacanaṃ yujjati
ti tīṇi kusalamūlānītiādinā (dha sa 985) kusalādīnaṃ mūlavasena saṅkhipitvā vacanaṃ vedanākkhandhotiādinā  kāyakammantiādinā  sukhabhūmiyaṃ kāmāvacaretiādinā (dha sa 988) ti hetuphalaṃ ti hetu  tīṇi kusalamūlāni tīṇi akusalamūlānītiādinā (dha sa 985-986) hetuvasena saṅgaho  nikkhepo taṃsampayutto taṃsamuṭṭhānā tadekaṭṭhā ca kilesātiādinā (dha sa 985-986) hetuphalavasena saṅgaho  nikkhepo atha vā ti bhāsito ti bhāsitattho tayo kusalahetūti (dha sa 1059)  tattha katame tayo kusalahetū alobhotiādi (dha sa 1060)  so ca  tattha katamo alobhotiādi (dha sa 1061) ti evaṃ atthadhammavasena nikkhepo veditabbo ti tīṇi kusalamūlānīti vuttadhammānaṃ alobhotiādināmavasena ti uddiṭṭhassa ekasseva dhammassa alobho alubbhanā alubbhitattanti (dha sa 1061) purisādiliṅgavasena nikkhepo
nti gaṇanappavattiṃ ti samānaṃ karonti pūrenti tathā nti etthāpi vijjābhāgino avijjābhāginoti (dha sa dukamātikā 101) evamādīsu ettha viññātesu ābhidhammikattherā suttantaṃ suṇantā cintentā ca suttantesu vijjābhāginotiādīsu āgatesu atthassa viññātattā na kilamantīti etamatthaṃ sandhāya vuttaṃ ti
ti  aññātaggo nti khandhanānattaṃ khandhameva vā gahetuṃ asakkuṇeyyattā saṇhaṃ sukhumāya paññāya gahetabbato sukhumañca dhammaṃ  balavatā ñāṇavegena pavattattā balavato ñāṇavegassa nimittabhāvato ca  gambhīrameva  gambhīrāni vā gatāni gamanāni etassa santīti nti yathānupubbena ti niravasesena desitaṃ pañcakhilarahitena vā bhagavatā desitaṃ ti hatthagataṃ rūpaṃ viya cakkhunā paṭivedhañāṇena samantapaṭṭhānaṃ yo passati so attheva no natthīti attānaṃ sandhāya thero vadatīti
 āgatesu ekādhikesu aṭṭhasu kilesasatesu aṭṭhasatataṇhāvicaritāni apanetvā sesā dvāsaṭṭhi diṭṭhiyo ca uppannānuppannabhāvena diguṇitāni diyaḍḍhakilesasahassāni dasādhikāni honti appakaṃ pana ūnamadhikaṃ vā na gaṇanūpagaṃ hotīti nti vuttaṃ itaresaṃ atītādibhāvāmasanā aggahaṇaṃ khepane daṭṭhabbaṃ
ti  nīlanibhā paṭā ti cittapaccayautusamuṭṭhānā vaṇṇadhātūti attho gahetabbo kasmā na hi cittasamuṭṭhānaṃ rūpaṃ bahi nigacchatīti cittasamuṭṭhānarūpaparamparāya āgatattā pana evaṃ vuttaṃ atha vā ti ettha paccayautusaddānaṃ lopaṃ katvā soyeva pubbe vutto attho suvaṇṇatā sussaratā viya ettha hi sussaratāti upādinnakādhikāre āgataṃ na ca saddo upādinnako atthi tasmā upādinnakarūpaoṭṭhatāluādinissayattā evaṃ vuttanti evametthāpi cittapaccayautusamuṭṭhānaṃ sandhāya cittasamuṭṭhānā vaṇṇadhātūti vadati
nti paccakkhaṃ nti oṭṭhadvayaṃ nti mukhavivaraṃ nti saṃgataṃ susaṇṭhitaṃ ti dhammo eso vuccatīti dhammassaravasena nimittaṃ gahetvā na kilesānubyañjanavasena ti ettha ti divasassa tatiyo bhāgo vuccati ti pubbe vuttamaggahetvā vācanāmaggassa therappabhavattavacanameva gahetvā tena purimavacanañca paṭikkhipanto codeti
ti  vinayassa ti yo taṃ suttaṃ sajjhāyati suṇāti vāceti cinteti deseti suttena saṅgahito sīlādiattho tassapi hoti tena parassa sādhetabbato parassapi hotīti tadubhayaṃ taṃ suttaṃ sūceti dīpeti tathā diṭṭhadhammikasamparāyikatthe lokiyalokuttarattheti evamādibhede atthe saddena saṅgaṇhāti saddo cāyaṃ hitapariyāyavacanaṃ na bhāsitatthavacanaṃ yadi siyā suttaṃ attanopi bhāsitatthaṃ sūceti parasuttassapīti ayamattho siyā suttena ca yo attho pakāsito so tasseva hotīti na tena parattho sūcito hoti tena ca sūcetabbassa paratthassa nivattetabbassa abhāvā attaggahaṇaṃ na kattabbaṃ attatthaparatthavinimuttassa bhāsitatthassa abhāvā ādiggahaṇañca na kattabbaṃ tasmā yathāvuttassa atthassa sutte asambhavato suttādhārassa puggalassa vasena attatthaparatthā vuttā
atha vā suttaṃ anapekkhitvā ye attatthādayopi atthappabhedā vuttā  (mahāni 69 cūḷani mogharājamāṇavapucchāniddesa 85) attattho parattho ubhayattho diṭṭhadhammiko attho samparāyiko attho uttāno attho gambhīro attho guḷho attho paṭicchanno attho neyyo attho  nīto attho anavajjo attho nikkileso attho vodāno attho paramattho atthoti te suttaṃ sūcetīti attho atha vā attanā ca appiccho hotīti attatthaṃ appicchakathañca paresaṃ kattā hotīti paratthaṃ sūcetīti evaṃ attanā ca pāṇātipātā paṭivirato hotītiādisuttāni (a ni 499) yojetabbāni vinayābhidhammehi ca visesetvā suttasaddassa attho vattabbo tasmā veneyyajjhāsayavasappavattāya desanāya attahitaparahitādīni sātisayaṃ pakāsitāni honti na āṇādhammasabhāvavasappavattāyāti idameva nti vuttaṃ
sutte ca āṇādhammasabhāvā veneyyajjhāsayaṃ anuvattanti na vinayābhidhammesu viya veneyyajjhāsayo āṇādhammasabhāve anuvattati tasmā veneyyānaṃ ekantahitapaṭilābhasaṃvattanikā suttantadesanā hotīti tiādi vuttaṃ ti phalati  ti etassa atthaṃ pakāsetuṃ ti vuttaṃ attatthaparatthādividhānesu ca suttassa pamāṇabhāvo tesañca saṅgāhakattaṃ yojetabbaṃ tadatthappakāsane padhānattā suttassa itarehi visesanañca nti atthānaṃ sūcanatotiādikaṃ atthavacanaṃ ti suttassa
ti ettha -saddo kamanassa vuddhibhāvaṃ atirekattaṃ dīpeti ti ca ettha kantiyā adhikattaṃ visesabhāvanti yuttaṃ kiriyāvisesakattā upasaggassa ti ettha lakkhaṇapūjitaparicchinnesu rattiādīsu -saddo vattatīti kathametaṃ yujjeyyāti lakkhaṇakaraṇañāṇapūjanaparicchedakiriyādīpanato tāhi ca kiriyāhi rattirājavinayānaṃ yuttattā bhāvanāpharaṇavuddhīhi ti ārammaṇasampayuttakammadvārapaṭipadādīhi nti aññamaññavisiṭṭhesu vinayasuttantābhidhammesu avisiṭṭhaṃ samānaṃ piṭakasaddanti attho ti evaṃ duvidhatthenātiādinā nayena
kathetabbānaṃ atthānaṃ desakāyattena āṇādividhinā atisajjanaṃ pabodhanaṃ  sāsitabbapuggalagatena yathāparādhādinā sāsitabbabhāvena anusāsanaṃ vinayanaṃ  kathetabbassa saṃvarāsaṃvarādino atthassa kathanaṃ vacanapaṭibaddhakaraṇaṃ -saddo visuṃ visuṃ yojetabbo desanābhedaṃ sāsanabhedaṃ kathābhedañca yathārahaṃ paridīpayeti nti nānattaṃ nānākaraṇanti  attho sikkhā ca pahānāni ca gambhīrabhāvo ca  tañca  nti pariyattiādiṃ ti upārambhādihetu pariyāpuṇanādippakārehi
ti ettha tantiattho tantidesanā tantiatthapaṭivedho ca tantivisayā hontīti vinayapiṭakādīnaṃ atthadesanāpaṭivedhādhārabhāvo yutto piṭakāni pana tantiyoyevāti dhammādhārabhāvo kathaṃ yujjeyyāti tantisamudāyassa avayavatantiyā ādhārabhāvato dhammādīnañca dukkhogāhabhāvato tehi vinayādayo gambhīrāti vinayādīnañca catubbidho gambhīrabhāvo vutto tasmā dhammādayo eva dukkhogāhattā gambhīrā na  vinayādayoti na codetabbametaṃ tattha paṭivedhassa dukkarabhāvato dhammatthānaṃ desanāñāṇassa dukkarabhāvato desanāya ca dukkhogāhabhāvo veditabbo paṭivedhassa pana uppādetuṃ asakkuṇeyyattā tabbisayañāṇuppattiyā ca dukkarabhāvato dukkhogāhatā veditabbā
ti etena vacanatthena dhammassa hetubhāvo kathaṃ ñātabboti dhammapaṭisambhidāti etassa samāsapadassa avayavapadatthaṃ dassentena hetumhi ñāṇanti vuttattā dhamme paṭisambhidāti ettha hi dhammeti etassa atthaṃ dassentena hetumhīti vuttaṃ paṭisambhidāti etassa ca atthaṃ dassentena ñāṇanti tasmā hetudhammasaddā ekatthā ñāṇapaṭisambhidāsaddā cāti imamatthaṃ dassentena sādhito dhammassa hetubhāvo atthassa hetuphalabhāvo ca evameva daṭṭhabbo nti ettha -saddo hetuṃ hetuphalañca sabbaṃ gaṇhāti sabhāvavācako hesa na pariyattihetubhāvavācako tasmā nti yo yo avijjāsaṅkhārādidhammo tasmiṃ tasminti attho ti atthabyañjanako aviparītābhilāpo etena tatra dhammaniruttābhilāpe ñāṇaṃ niruttipaṭisambhidāti (vibha 718-720) ettha vuttadhammaniruttiṃ dasseti nti etena tassā dhammaniruttiyā abhilāpaṃ kathanaṃ tassa vacanassa pavattanaṃ dasseti ti etena desanāti paññattīti etaṃ vacanaṃ dhammaniruttābhilāpaṃ sandhāya vuttaṃ na tabbinimuttaṃ paññattiṃ sandhāyāti dasseti
ti evaṃ vuttaṃ abhisamayaṃ yena pakārena abhisameti yañca abhisameti yo ca tassa sabhāvo tehi pākaṭaṃ kātuṃ ti āha tattha hi  atthādianurūpaṃ dhammādīsu avabodho avijjādidhammasaṅkhārādiatthatadubhayapaññāpanārammaṇo lokiyo abhisamayo  atthādianurūpaṃ dhammādīsu avabodho nibbānārammaṇo maggasampayutto yathāvuttadhammatthapaññattīsu sammohaviddhaṃsano lokuttaro abhisamayoti abhisamayato aññampi paṭivedhatthaṃ dassetuṃ tiādimāha paṭivedhanaṃ  paṭivedhoti iminā hi vacanatthena abhisamayo paṭivijjhīyatīti paṭivedhoti iminā taṃtaṃrūpādidhammānaṃ aviparītasabhāvo ca paṭivedhoti yujjati
yathāvuttehi dhammādīhi piṭakānaṃ gambhīrabhāvaṃ dassetuṃ tiādimāha ti etesu taṃtaṃpiṭakagatesu dhammādīsu yo paṭivedho etesu ca piṭakesu tesaṃ tesaṃ dhammānaṃ yo aviparītasabhāvoti yojetabbo dukkhogāhatā ca vuttanayeneva veditabbā ayaṃ panettha viseso aviparītasabhāvasaṅkhāto paṭivedho dubbiññeyyatāya eva dukkhogāhoti
nti pariyattiduggahaṇaṃ sandhāya vuttaṃ nti bhāsitatthaṃ payojanatthañca ti na vicārenti ti nijjhānapaññaṃ na khamanti nijjhāyitvā paññāya disvā rocetvā na gahetabbā hontīti adhippāyo ti evaṃ etāya pariyattiyā  attano upari parehi āropitavādassa niggahassa pamokkhappayojanā hutvā dhammaṃ pariyāpuṇanti ti vā nindāpamokkho ti yassa ca sīlādiparipūraṇassa anupādāvimokkhassa vā atthāya ti ñāyena pariyāpuṇantīti adhippāyo ti assa dhammassa ti na vindanti tesaṃ te dhammā duggahitattā upārambhamānadappamakkhapalāsādihetubhāvena dīgharattaṃ ahitāya dukkhāya saṃvattanti bhaṇḍāgāre niyutto bhaṇḍāgāriko bhaṇḍāgāriko viyāti bhaṇḍāgāriko dhammaratanānupālako aññaṃ atthaṃ anapekkhitvā bhaṇḍāgārikasseva sato pariyatti 
ti avadhāraṇaṃ pāpuṇitabbānaṃ chaḷabhiññācatupaṭisambhidānaṃ vinaye pabhedavacanābhāvaṃ sandhāya vuttaṃ verañjakaṇḍe hi tisso vijjāva vibhattāti dutiye ti  avadhāraṇaṃ catasso paṭisambhidā apekkhitvā kataṃ na tisso vijjā tā hi chasu abhiññāsu antogadhāti sutte vibhattāyevāti ñatvā saṅgayhamānanti yojanā nti tesaṃ piṭakānaṃ ti sabbampi buddhavacanaṃ
atthānulomanāmato  anulomikattaṃyeva vibhāvetuṃ tiādi vuttaṃ ti ekasamūhampi poṇikā  ca cikkhallikā ca khattiyā tesaṃ nivāso  ca evaṃ dhammakkhandhato caturāsīti dhammakkhandhasahassānīti buddhavacanapiṭakādīni niṭṭhāpetvā anekacchariyapātubhāvapaṭimaṇḍitāya saṅgītiyā paṭhamabuddhavacanādiko sabbo vuttappabhedo aññopi uddānasaṅgahādibhedo saṅgītiyā ñāyatīti etassa dassanatthaṃ tiādi āraddhaṃ ntiādinā piṭakādibhāvadassaneneva majjhimabuddhavacanabhāvo tathāgatassa ca ādito ābhidhammikabhāvo dassitoti veditabbo
ettha siyā yadi tathāgatabhāsitabhāvo abhidhammassa siddho siyā majjhimabuddhavacanabhāvo ca siddho bhaveyya so eva ca na siddhoti tassa vinayādīhi buddhabhāsitabhāvaṃ sādhetuṃ vatthuṃ dassento tiādimāha ti sabbanikāyikaparisāya pañcapi nikāye pariyāpuṇantiyā nti sakalassa vinayapiṭakassa anuggahitattā āha nti vibhaṅgadvayassa uggahitattā āha vinayaṃ avivaṇṇetukāmatāya abhidhammaṃ pariyāpuṇassūti bhaṇantassa anāpattiṃ abhidhamme anokāsakataṃ bhikkhuṃ pañhaṃ pucchantiyā pācittiyañca vadantena bhagavatā abhidhammassa buddhabhāsitabhāvo dīpito buddhabhāsitehi suttādīhisaha vacanato bāhirakabhāsitesu ca īdisassa vacanassa abhāvā
 ābhidhammikassa sādhukāradānena vicikicchāvicchedassa katattā kammato aññaṃ kammaṃ  taṃ kāmāvacarādiṃ rūpāvacarādibhāvena kaṇhavipākādiṃ sukkavipākādibhāvena kathento āloḷeti
ti jinasāsane ti vippalambheti nti bhāsitaṃ  lapitaṃ tathāgatena abhāsitaṃ alapitaṃ tathāgatenāti dīpetīti ekasmiṃ sandissati ti apākaṭānaṃ kāladesadesakaparisānaṃ pākaṭabhāvakaraṇatthaṃ tadupadesasahitena nidānena bhavitabbaṃ aññesaṃ avisayattā desako pākaṭo okkantikālādīnaṃ pākaṭattā kālo ca devaloke desitabhāvassa pākaṭattā desaparisā ca pākaṭāti kiṃ nidānakiccaṃ siyāti
yattha  khandhādayo nippadesena vibhattā so abhidhammo nāma tasmā tassa nidānena khandhādīnaṃ nippadesatopi paṭividdhaṭṭhānena bhavitabbanti adhippāyena thero ti dasseti so evaṃ pajānāmi sammādiṭṭhipaccayāpi vedayitantiādinā (saṃ ni 512) nayena paccayādīhi vedanaṃ upaparikkhanto khandhādipadesānaṃ vedanākkhandhādīnaṃ vasena vihāsi ti kusalādiaraṇante
ti sāṭṭhakathaṃ pāḷiṃ parivattento etaṃ paravādīcodanaṃ patvā tiādimāha amhādisesu nidānaṃ jānantesu paṭisaraṇesu vijjamānesu appaṭisaraṇo araññe kandanto viya nidānasabbhāve sakkhibhūtesupi amhesu vijjamānesu asakkhikaṃ aḍḍaṃ karonto viya hoti nidānassa atthibhāvampi na jānāti nanu etaṃ nidānanti kathento evamāha ti desanānidānameva ajjhāsayānurūpena desitattā ti adhigantabbadesetabbadhammānurūpena desitattā abhidhammādhigamassa mūlaṃ adhigamaṃ nidetīti ti yāya saddhāya dīpaṅkaradasabalassa santike bodhiyā cittaṃ abhinīhari paṇidhānaṃ akāsi

ti (bu vaṃ aṭṭha 21-2) uddhaṃ ārohanavasena atikkamitvā amaraṃ nāma nagaraṃ ahosīti vacanasesayojanā kātabbā ti hatthiassarathabherīsaṅkhamudiṅgavīṇāgītasammatāḷehi asnātha pivatha khādathāti dasamena saddena te pana ekadesena dassetuṃ ntiādi vuttaṃ nti karaṇatthe upayogo daṭṭhabbo bherīsaṅkharathānañca saddehi  avivittanti vā ghositanti vā yojetabbaṃ nti vā hatthisaddavantaṃ nagaraṃ ti iti-saddo ñātatthattā appayutto daṭṭhabbo
 uyyānapokkharaṇīādisampannattā ti itthilakkhaṇe purisalakkhaṇe ca ti porāṇe ti attano tevijjadhamme ca yaññavidhiādike ca nti pārañāṇaṃ pārādhigamaṃ gato nti cintesiṃ ahaṃ sumedhabhūtoti satthā vadati ti so vijjamāno bhavissati ti abhavituṃ ti evamevaṃ ti na gantuṃ esati na icchati nānugacchati vā ti dhovante ti sāyattiko ti savaso ti kāyasārāgavasena duccaritānesanehi kusalabhaṇḍacchedanā ti nāthavanto nti evamādikassa attho kesuci aṭṭhakathāpotthakesu likhitoti katvā na vakkhāma
ti ettha tāpasasāsanaṃ jhānābhiññā ca  sato mayi evaṃbhūte dīpaṅkaro jino uppajji sodheti jano nti pariyāyavacanehi maggameva vadati ti ettha nti padapūraṇamatte nipāto nti ettha ca -iti ca -iti ca nipātā -iti vā eko nipāto sānunāsiko kato nti dakkhiṇāhutīnaṃ nti mama maṃ vā abrvi
kappe atikkamitvā vuttepi bodhimhi mātādisaṃkittane saṅgaṇhituṃ tiādimāha ti uttamena sukhena ti tāpasehi asamo abhiññāsukhatopi visiṭṭhaṃ  buddhattabyākaraṇajaṃ  ti yāni nimittāni ti āvattati ti saddaṃ karonti ti nikkhantā ti na uddhaṃ gacchati nti ubhayavacanaṃ nti ekantasassataṃ aviparītamevāti attho nti gabbhinīnaṃ dasa disā tattha ti dhammadhātuyaṃ sabbesu dhammesu vicināmīti attho
yassa sampuṇṇo taṃ  udakaṃ nissesaṃ ti ekissāpi dānapāramitāya anekappakāratāya bahuvacananiddeso kato  rakkhatīti vacanaseso bhummatthe vā upayogo  ti pātimokkhādīsu saṃvarabhūmīsu ti kadāci khamanaṃ kadāci akkhamanaṃ kassaci khamanaṃ kassaci akkhamananti evaṃ dvedhābhāvaṃ anāpannamānaso hutvā saccassa vīthi nāma diṭṭhādi ca adiṭṭhādi ca yathābhūtaṃva vatthu nti kusalasamādānādhiṭṭhānaṃ samādinnesu kusalesu acalatā adhiṭṭhānaṃ nāma  nāma vikārānāpatti ti aññaṃ ti ettha ti aviparītatā vijjamānatā saha bhāvena sabhāvo aviparīto attano bodhiparipācanakiccasaṅkhāto  raso anavajjavatthupariccāgādisaṅkhātaṃ lakkhaṇañca  tato ti ñāṇatejena ti calatāya kampanatāya ti sayi ti mā bhāyittha ti sabbā ītiyo upaddavā taṃ vivajjantu

ti deti ti upāyena ti sannipatiṃsu ti appattaarahattā bhikkhū garahitā bhavanti ti suññā antarahitā  nāma eko rukkho buddhacakkavattikāleyeva kira ekāheneva uppajjati
ti purisaliṅgatā ti tihetukapaṭisandhitā ti abhiññāsamāpattilābhitā ti buddhānaṃ sakkārakaraṇaṃ ti buddhattappattiyaṃ chandasamāyogo ti aṭṭhaṅgāni samodhānetvā katapaṇidhānā ti pīṭhasappikā ti ubhayaliṅgarahitā bodhisattā ca brahmalokūpapattipaṭhamakappikesu kālesu ubhayaliṅgarahitā honti na pana paṇḍakapariyāpannāti etamatthaṃ dassetuṃ ti vuttaṃ yathāvuttesu vā dosesu sabbesu  bodhisattesu vā pariyāpannā tadantogadhā paricchinnasaṃsārattā vā pariyāpannā bodhisattā ubhatobyañjanapaṇḍakā na bhavantīti attho  yasmā tasmā nti natthikāhetukākiriyadiṭṭhiṃ ti khuddake ceva mahante ca bhave ti luddake nti saṅgo ti līnatā ti gāmadārakā nti vippakāraṃ ayaṃ tāva nidānakathā yāya abhidhammassa buddhabhāsitatāsiddhīti atthayojanā kātabbā

