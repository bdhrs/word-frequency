
 evaṃ saṅghikasenāsanesu kattabbavinicchayaṃ kathetvā idāni catukālikavinicchayaṃ kathetuṃ tiādimāha tattha karaṇaṃ kāro kiriyā kāro eva kālo ra-kārassa la-kāro yathā mahāsāloti ti cettha paccuppannādikiriyā vuttañhi 
āraddhāniṭṭhito  bhāvo paccuppanno suniṭṭhito
atītānāgatuppāda-mappattābhimukhā kiriyāti
ettha pana tassa tassa kiriyāsaṅkhātassa kālassa pabhedabhūto purebhattaekaahorattasattāhajīvikapariyantasaṅkhāto kālaviseso adhippeto kāle tasmiṃ tasmiṃ kālavisese paribhuñjitabbānīti  -saddo samuccayattho tena kappiyā catubhūmiyoti samucceti ti saṅkhyāniddeso tena kālikāni nāma cattāri eva honti na tīṇi na pañcāti dasseti idaṃ mātikāpadassa atthavivaraṇaṃ tattha uddese yaṃ mātikāyaṃ (vi saṅga aṭṭha ganthārambhakathā) kālikānipi cattārīti evaṃ vuttaṃ ettha etasmiṃ mātikāpade cattāri kālikāni veditabbānīti yojanā katamāni tānīti āha ntiādi  yāvakālikaṃ yāvajīvikaṃ iti imāni vatthūni cattāri kālikāni nāmāti attho
idāni tesaṃ vatthuñca visesanañca nāmalābhahetuñca dassento ntiādimāha tattha tesu catūsu kālikesu yaṃ kiñci khādanīyaṃ bhojanīyaṃ yāvakālikaṃ aṭṭhavidhapānaṃ yāmakālikaṃ sappiādipañcavidhabhesajjaṃ sattāhakālikaṃ sabbampi paṭiggahitaṃ yāvajīvikaṃ iti vuccatīti sambandho nti ettha atibyāpitaṃ pariharituṃ visesanamāha ntyādi purebhattaṃ paṭiggahetvā paribhuñjitabbameva yāvakālikaṃ na aññaṃ khādanīyaṃ bhojanīyantyattho ti nāmalābhahetuṃ etena yāva kālo assāti nti vacanatthaṃ dasseti nti ettha abyāpitaṃ pariharitumāha ti ti nāmalābhahetuṃ etena yāmo kālo  assāti nti vacanatthaṃ dasseti ti nāmalābhahetuṃ etena sattāho kālo assāti nti vacanatthaṃ dasseti nti ettha atibyāpitaṃ pariharituṃ ntyāha ti nāmalābhahetuṃ tena yāvajīvaṃ kālo assāti nti vacanatthaṃ dasseti
etthāha  yo pana bhikkhu adinnaṃ mukhadvāraṃ āhāraṃ āhareyya aññatra udakadantaponā pācittiyanti (pāci 265) vacanato nanu udakaṃ appaṭiggahitabbaṃ atha kasmā ṭhapetvā udakaṃ avasesaṃ sabbampi paṭiggahitanti vuttanti saccaṃ parisuddhaudakaṃ appaṭiggahitabbaṃ kaddamādisahitaṃ pana paṭiggahetabbaṃ hoti tasmā paṭiggahitesu antogadhabhāvato ṭhapetvā udakanti vuttanti evamapi sabbampi paṭiggahitanti imināva siddhaṃ paṭiggahetabbassa udakassapi gahaṇatoti saccaṃ tathāpi udakabhāvena sāmaññato sabbampi paṭiggahitanti ettake vutte ekaccassa udakassa paṭiggahetabbabhāvato udakampi yāvajīvikaṃ nāmāti ñāyeyya na pana udakaṃ yāvajīvikaṃ suddhassa paṭiggahetabbābhāvato tasmā idaṃ vuttaṃ hoti  ekaccassa udakassa paṭiggahetabbabhāve satipi suddhassa appaṭiggahitabbattā taṃ udakaṃ ṭhapetvā sabbampi paṭiggahitaṃ yāvajīvikanti vuccatīti
 upadesatoyeva veditabbāni tāni pariyāyato vuccamānānipi na sakkā viññātuṃ pariyāyantarena hi vuccamāne taṃ taṃ nāmaṃ ajānantānaṃ sammohoyeva siyā tasmā tattha na kiñci vakkhāma nti pūvādikhādanīye vijjamānaṃ khādanīyakiccaṃ khādanīyehi kātabbaṃ jighacchāharaṇasaṅkhātaṃ atthaṃ payojanaṃ  na nipphādenti ekasmiṃ dese āhārakiccaṃ sādhentaṃ vā asādhentaṃ vā aparasmiṃ dese uṭṭhitabhūmirasādibhedena āhārajighacchāharaṇakiccaṃ asādhentampi vā sambhaveyyāti āha tiādi keci pana ekasmiṃ janapade āhārakiccaṃ sādhentaṃ sesajanapadesupi vikāle na kappati evāti dassanatthaṃ idaṃ vuttantipi vadanti ti aññehi yāvakālikehi ayojitaṃ attano pakatiyāva āhārakiccakaraṇavasena ti anekatthānaṃ nāmānaṃ appasiddhānañca sambhavato sammoho eva siyā tenevettha mayampi mūlakamūlādīnaṃ pariyāyantaradassane ādaraṃ na karimha upadesatova gahetabbato
nti vaṭṭakandaṃ
nti thūlataruṇamūlameva
nti heṭṭhā vuttameva sampiṇḍetvā vuttaṃ
ti sālakalyāṇikkhandhaṃ sandhāya vuttaṃ
ti mūlatacapattādīnaṃ vasena sabbaso kappiyāni tesampi nāmavasena na sakkā pariyantaṃ dassetunti sambandho
acchivādīnaṃ aparipakkāneva phalāni yāvajīvikānīti dassetuṃ ti vuttaṃ
ti ettha miñjaṃ paṭicchādetvā ṭhitāni kapālāni yāvajīvikānīti ācariyā miñjampi yāvajīvikanti eke vimativinodaniyaṃ (vi vi ṭī pācittiya 2248-249) pana ti ettha  miñjaṃ yāvakālikanti keci vadanti taṃ na yuttaṃ aṭṭhakathāyaṃ avuttattāti vuttaṃ
ti hiṅgurukkhato paggharitaniyyāso hiṅgujatuādayopi hiṅguvikatiyo eva tattha  nāma hiṅgurukkhassa daṇḍapattāni pacitvā kataniyyāso  nāma hiṅgupattāni pacitvā kataniyyāso aññena missetvā katotipi vadanti nti aggakoṭiyā nikkhantasileso ti pattato nikkhantasileso ti palāse bhajjitvā katasileso daṇḍato nikkhantasilesotipi vadanti
ti ettha kiñcāpi pāḷiyaṃ khādanīyabhojanīyapadehi yāvakālikameva saṅgahitaṃ na yāmakālikaṃ tathāpi anāpatti yāmakālikaṃ yāme nidahitvā bhuñjatīti idha ceva yāmakālikena bhikkhave sattāhakālikaṃ yāvajīvikaṃ tadahupaṭiggahitaṃ yāme kappati yāmātikkante na kappatīti aññattha (mahāva 305) ca vuttattā yāmakālikantivacanasāmatthiyato ca bhagavato adhippāyaññūhi aṭṭhakathācariyehi yāmakālikaṃ sannidhikārakaṃ pācittiyavatthumeva vuttanti daṭṭhabbaṃ
nti ettha taṇḍuladhovanodakampi dhaññaphalarasoyevāti vadanti
 sattāhakālike ti bhesajjakiccaṃ karontu vā mā vā evaṃladdhavohārāni pañca tiādinā loke pākaṭaṃ dassetvā ti iminā aññesampi rohitamigādīnaṃ sappiṃ gahetvā dasseti yesañhi khīraṃ atthi sappimpi tesaṃ atthiyeva taṃ pana sulabhaṃ vā dullabhaṃ vā asammohatthaṃ vuttaṃ  evaṃ navanītampi yesaṃ maṃsaṃ kappatīti ca idaṃ nissaggiyavatthudassanatthaṃ vuttaṃ na pana yesaṃ maṃsaṃ na kappati tesaṃ sappiādi na kappatīti dassanatthaṃ manussakhīrādīnipi hi no na kappanti
ti ettha ti bhikkhūnaṃ bhojanakālo adhippeto so ca sabbantimena paricchedena ṭhitamajjhanhiko ṭhitamajjhanhikopi hi  kālasaṅgahaṃ gacchati tato paṭṭhāya pana khādituṃ vā bhuñjituṃ vā na sakkā sahasā pivituṃ sakkā bhaveyya kukkuccakena pana na kattabbaṃ kālaparicchedajānanatthañca kālatthambho yojetabbo kālantare vā bhattakiccaṃ kātabbaṃ ti gahaṇameva sandhāya vuttaṃ paṭiggahitameva hi taṃ sannihitaṃ na kappatīti puna paṭiggahaṇakiccaṃ natthi teneva ajjhoharitukāmatāya gaṇhantassa paṭiggahaṇeti vuttaṃ mātikāṭṭhakathāyaṃ (kaṅkhā aṭṭha sannidhikārakasikkhāpadavaṇṇanā) pana ajjhoharissāmīti gaṇhantassa gahaṇeicceva vuttaṃ
nti yaṃ pattaṃ ti yāguyā upari sandissati telavaṇṇe patte satipi nisnehabhāve aṅguliyā ghaṃsantassa vaṇṇavaseneva lekhā paññāyati tasmā tattha anāpattīti dassanatthaṃ ti vuttaṃ ti ettha paṭiggahaṇe anapekkhavissajjanena anupasampannassa nirapekkhadānena vā vijahitapaṭiggahaṇaṃ pariccattameva hotīti apariccattanti iminā ubhayathāpi avijahitapaṭiggahaṇameva vuttaṃ tasmā yaṃ parassa pariccajitvā adinnampi sace paṭiggahaṇe nirapekkhavissajjanena vijahitapaṭiggahaṇaṃ hoti tampi dutiyadivase vaṭṭatīti veditabbaṃ yadi evaṃ patto duddhoto hotītiādīsu kasmā āpatti vuttāti paṭiggahaṇaṃ avissajjetvāva  sayaṃ vā aññena vā tucchaṃ katvā na sammā dhovitvā niṭṭhāpite patte laggampi avijahitapaṭiggahaṇameva hotīti tattha āpattīti tīsupi gaṇṭhipadesu vuttaṃ keci pana sāmaṇerānaṃ pariccajantīti imasmiṃ adhikāre ṭhatvā apariccattamevāti vuttattā anupasampannassa pariccattameva vaṭṭati apariccattaṃ na vaṭṭatīti āpannaṃ tasmā nirālayabhāvena paṭiggahaṇe vijahitepi anupasampannassa apariccattaṃ na vaṭṭatīti vadanti taṃ yuttaṃ viya na dissati yadaggena hi paṭiggahaṇaṃ vijahati tadaggena sannidhimpi na karoti vijahitapaṭiggahaṇassa appaṭiggahitasadisattā paṭiggahetvā nidahiteyeva ca sannidhipaccayā āpatti vuttā
vimativinodaniyaṃ (vi vi ṭī pācittiya 2252-253) pana ti nirapekkhatāya anupasampannassa adinnaṃ apariccattañca yāvakālikādivatthumeva sandhāya vadati na pana taggatapaṭiggahaṇaṃ na hi vatthuṃ apariccajitvā tatthagatapaṭiggahaṇaṃ pariccajituṃ sakkā na ca tādisaṃ vacanaṃ atthi yadi bhaveyya  sace patto duddhoto hoti bhuñjantassa pācittiyanti vacanaṃ virujjheyya na hi dhovanena āmisaṃ apanetuṃ vāyamantassa paṭiggahaṇe apekkhā vattati yena punadivase bhuñjato pācittiyaṃ janeyya patte pana vattamānā apekkhā taggatike āmisepi vattati eva nāmāti āmise anapekkhatā ettha na labbhati tato āmise avijahitapaṭiggahaṇaṃ punadivase pācittiyaṃ janetīti idaṃ vuttaṃ atha mataṃ yadaggenettha āmisānapekkhatā na labbhati tadaggena paṭiggahaṇānapekkhatāpi na labbhatīti tathā sati yattha āmisāpekkhā atthi tattha paṭiggahaṇāpekkhāpi na vigacchatīti āpannaṃ evañca paṭiggahaṇe anapekkhavissajjanaṃ visuṃ na vattabbaṃ siyā aṭṭhakathāyañcetampi paṭiggahaṇavijahanaṃ kāraṇattena abhimataṃ siyā idaṃ suṭṭhutaraṃ katvā visuṃ  vattabbaṃ cīvarāpekkhāya vattamānāyapi paccuddhārena adhiṭṭhānavijahanaṃ viya etasmiñca upāye sati gaṇṭhikāhatapattesu avaṭṭanatā nāma na siyāti vuttovāyamattho tasmā yaṃ vuttaṃ sāratthadīpaniyaṃ (sārattha ṭī pācittiya 3252-253) yaṃ parassa pariccajitvā adinnampi sace paṭiggahaṇe nirapekkhavissajjanena vijahitapaṭiggahaṇaṃ hoti tampi dutiyadivase vaṭṭatītiādi taṃ na sārato paccetabbanti vuttaṃ
pāḷiyaṃ (pāci 255) sattāhakālikaṃ yāvajīvikaṃ āhāratthāya paṭiggaṇhāti āpatti dukkaṭassātiādinā sannihitesu sattāhakālikayāvajīvikesu purebhattampi āhāratthāya ajjhoharaṇepi dukkaṭassa vuttattā yāmakālikepi ajjhohāre visuṃ dukkaṭena bhavitabbanti āha nti ti odanādikappiyāmise ti purebhattaṃ paṭiggahitaṃ yāmakālikaṃ purebhattaṃ sāmisena mukhena bhuñjato sannidhipaccayā ekaṃ yāvakālikasaṃsaṭṭhatāya yāvakālikattabhajanena anatirittapaccayā ekanti dve ti sāmisanirāmisapakkhadvaye ti manussamaṃse thullaccayaṃ sesaakappiyamaṃse dukkaṭaṃ vaḍḍhati
nti ettha sannihitattā purebhattampi dukkaṭameva sati paccaye pana sannihitampi sattāhakālikaṃ yāvajīvikañca bhesajjatthāya gaṇhantassa paribhuñjantassa ca anāpattiyeva
nti apaṭiggahitaṃ sayameva gahetvā nikkhittaṃ vimativinodaniyaṃ (vi vi ṭī 1622) nti paribhogatthāya sayaṃ gahitanti vuttaṃ ti  pacitvā karoti nti tadahupurebhattameva vaṭṭati savatthukapaṭiggahitattā nti navanītaṃ pacitvā kataṃ ti tadahupurebhattaṃ sandhāya vuttaṃ
 ajja sayaṃkataṃ nirāmisameva bhuñjantassa kasmā sāmaṃpāko na hotīti āha tiādi ti khīradadhīni sandhāya vuttaṃ uggahitakehi kataṃ abbhañjanādīsu upanetabbanti yojanā ti pacchābhattaṃ paṭiggahitakhīradadhīhi ca purebhattaṃ uggahitakehi ca katānaṃ ti nissaggiyaṃ na hotīti attho ti hatthiādīnaṃ sappimhi ti sajātikānaṃ sappibhāvatoti kāraṇapatirūpakaṃ vatvā nti nirāmisameva sattāhaṃ vaṭṭatīti attho ti navanīte ti adhotañce savatthukapaṭiggahitaṃ hoti tasmā dhotaṃ paṭiggahetvā sattāhaṃ nikkhipituṃ vaṭṭatīti therānaṃ adhippāyo
mahāsīvattherassa pana vatthuno viyojitattā dadhiguḷikādīhi yuttatāmattena savatthukapaṭiggahitaṃ nāma na hoti tasmā takkato uddhaṭamattameva paṭiggahetvā dhovitvā pacitvā vā nirāmisameva katvā bhuñjiṃsūti adhippāyo na pana dadhiguḷikādīhi saha vikāle bhuñjiṃsūti tenāha ti tattha adhotaṃ paṭiggahetvāpi taṃ navanītaṃ paribhuñjantena dadhiādīni apanetvā paribhuñjitabbanti attho keci pana takkato uddhaṭamattameva khādiṃsūti vacanassa adhippāyaṃ ajānantā takkato uddhaṭamattaṃ adhotampi dadhiguḷikādisahitaṃ  vikāle paribhuñjituṃ vaṭṭatīti vadanti taṃ na gahetabbaṃ na hi dadhiguḷikādiāmisena saṃsaṭṭharasaṃ navanītaṃ paribhuñjituṃ vaṭṭatīti sakkā vattuṃ ti adhovitvā paṭiggahitanavanītaṃ paribhuñjantena dadhi eva  yathā gūthagataṃ muttagatanti (ma ni 2119 a ni 911) khayaṃ gamissatīti vacanato khīraṃ pakkhipitvā pakkasappiādipi vikāle kappatīti veditabbaṃ ti nirāmisaṃ hoti tasmā vikālepi vaṭṭatīti attho ti navanīte laggamattena visuṃ dadhiādivohāraṃ aladdhena appamattena  dadhiādināti attho etena visuṃ paṭiggahitadadhiādīhi saha pakkaṃ savatthukapaṭiggahitasaṅkhameva gacchatīti dasseti ti nirāmisabhūtepi kukkuccakānaṃ pana ayaṃ adhippāyo  paṭiggahaṇe tāva dadhiādīhi asambhinnarasattā bhattena sahitaguḷapiṇḍādi viya savatthukapaṭiggahitaṃ nāma hoti taṃ pana pacantena dhovitvāva pacitabbaṃ itarathā pacanakkhaṇe paccamānadadhiguḷikādīhi sambhinnarasatāya sāmaṃpakkaṃ jātaṃ tesu khīṇesupi sāmaṃpakkameva hoti tasmā nirāmisameva pacitabbanti teneva āmisena saddhiṃ pakkattāti kāraṇaṃ vuttaṃ
ettha cāyaṃ vicāraṇā  savatthukapaṭiggahitattābhāve āmisena saha bhikkhunā pakkassa sayaṃpākadoso vā parisaṅkīyati yāvakālikatā vā tattha na tāva sayaṃpākadoso ettha sambhavati sattāhakālikattā yañhi tattha dadhiādi āmisagataṃ taṃ parikkhīṇanti atha paṭiggahitadadhiguḷikādinā saha attanā pakkattā savatthukapakkaṃ viya bhaveyyāti parisaṅkīyati tadā āmisena saha paṭiggahitattāti kāraṇaṃ vattabbaṃ na pana pakkattāti tathā ca upaḍḍhattherānaṃ matameva aṅgīkataṃ siyā tattha ca sāmaṇerādīhi  pakkampi yāvakālikameva siyā paṭiggahitakhīrādiṃ pacitvā anupasampannehi katasappiādi viya na ca taṃ yuttaṃ bhikkhācārena laddhanavanītādīnaṃ takkādiāmisasaṃsaṭṭhasambhavena aparibhuñjitabbattāppasaṅgato na hi gahaṭṭhā dhovitvā sodhetvā vā patte ākirantīti niyamo atthi
aṭṭhakathāyañca yathā tattha patitataṇḍulakaṇādayo na paccanti evaṃ puna pacitvā deti purimanayeneva sattāhaṃ vaṭṭatīti iminā vacanenapetaṃ virujjhati tasmā idha kukkuccakānaṃ kukkuccuppattiyā nimittameva na dissati yathā cettha evaṃ lajjī sāmaṇero yathā tattha taṇḍulakaṇādayo na paccanti evaṃ aggimhi vilīyāpetvā detīti vacanassāpi nimittaṃ na dissati yadi hi etaṃ yāvakālikasaṃsaggaparihārāya vuttaṃ siyā attanāpi tathā kātabbaṃ bhaveyya gahaṭṭhehi dinnasappiādīsu ca āmisasaṃsaggasaṅkā na vigaccheyya na hi gahaṭṭhā evaṃ vilīyāpetvā parissāvetvā kaṇataṇḍulādiṃ apanetvā puna pacanti apica bhesajjehi saddhiṃ khīrādiṃ pakkhipitvā yathā khīrādi khayaṃ gacchati evaṃ parehi pakkabhesajjatelādipi yāvakālikameva siyā na ca tampi yuttaṃ dadhiādikhayakaraṇatthaṃ puna  pacitvā detīti vuttattā tasmā mahāsīvattheravāde kukkuccaṃ akatvā adhotampi navanītaṃ tadahupi punadivasādīsupi pacituṃ taṇḍulādimissaṃ sappiādiṃ attanāpi aggimhi vilīyāpetvā puna takkādikhayatthaṃ pacituñca vaṭṭati
tattha vijjamānassāpi paccamānakkhaṇe sambhinnarasassa yāvakālikassa abbohārikattena savatthukapaṭiggahitapurepaṭiggahitakānampi abbohārikatoti niṭṭhamettha gantabbanti teneva ti vuttaṃ visuṃ paṭiggahitena pana khīrādinā āmisena navanītādiṃ missetvā bhikkhunā vā aññehi vā pakkatelādibhesajjaṃ savatthukapaṭiggahitasaṅkhameva gacchati tattha paviṭṭhayāvakālikassa abbohārikattābhāvā yaṃ pana purepaṭiggahitabhesajjehi saddhiṃ appaṭiggahitaṃ khīrādiṃ pakkhipitvā pakkatelādikaṃ anupasampanneheva pakkampi savatthukapaṭiggahitampi sannidhipi na hoti tattha pakkhittakhīrādimissāpi tasmiṃ khaṇe sambhinnarasatāya purepaṭiggahitattāpattito sace pana appaṭiggahiteheva aññehi vā pakkatelādīsupi āmisaraso paññāyati taṃ yāvakālikaṃva hotīti veditabbaṃ ayaṃ kathāmaggo vimativinodaniyaṃ (vi vi ṭī 1622) āgato sāratthadīpaniyaṃ (sārattha ṭī 2622) pana ti iminā attanopi tattha kukkuccasabbhāvampi dīpeti teneva mātikāṭṭhakathāyaṃ (kaṅkhā aṭṭha bhesajjasikkhāpadavaṇṇanā) nibbaṭṭitasappi vā navanītaṃ vā pacituṃ vaṭṭatīti vuttanti ettakameva āgato
ti sayameva gahetvā ti tāni khīradadhīni paṭiggahetvā nti taṇḍulādivigamatthaṃ puna pacitvā gahitanti attho ti atirekasattāhapaṭiggahitehi yāvajīvikabhesajjehi etena tehi yuttampi sappiādi atirekasattāhapaṭiggahitaṃ na hotīti dasseti ti vassakālasamaye anātapakāleti attho vuttanayena yathā taṇḍulādīni na paccanti tathā lajjīyeva sampādetvā detīti lajjisāmaṇeraggahaṇaṃ apica alajjinā ajjhoharitabbaṃ yaṃ kiñci abhisaṅkharāpetuṃ na vaṭṭati tasmāpi evamāha
nti attanā bhajjādīni akatvā katatelaṃ teneva ti vuttaṃ ti yāvakālikato vivecitattā etena elāabhāvato yāvakālikattābhāvaṃ bhikkhuno savatthukapaṭiggahaṇena yāvakālikattupagamanañca dasseti ti attanā aññehi ca kataṃ
nti sattame divase katatelaṃ sace yāva aruṇuggamanā tiṭṭhati nissaggiyaṃ
nti dukkaṭavatthuno vasāya anuññātattā taṃsadisānaṃ dukkaṭavatthūnaṃyeva akappiyamaṃsasattānaṃ vasā anuññātā na thullaccayavatthu manussānaṃ vasāti āha nti nti parissāvitaṃ nti ajjhohāre ajjhohāre tīṇi dukkaṭāni sandhāya vuttaṃ kiñcāpi paribhogatthāya vikāle paṭiggahaṇapacanaparissāvanādīsu pubbapayogesu pāḷiyaṃ aṭṭhakathāyañca āpatti na vuttā tathāpi ettha āpattiyā eva bhavitabbaṃ paṭikkhittassa karaṇato āhāratthāya vikāle yāmakālikādīnaṃ paṭiggahaṇe viya kāle paṭiggahitaṃ vikāle anupasampannenāpi nipakkaṃ saṃsaṭṭhañca paribhuñjantassa dvepi dukkaṭāni hontiyevāti vadanti
yasmā khīrādīni pakkhipitvā pakkabhesajjatele kasaṭaṃ āmisagatikaṃ tena saha telaṃ paṭiggahetuṃ pacituṃ vā bhikkhuno na vaṭṭati tasmā vuttaṃ ti sace vasāya saha pakkattā na vaṭṭati idaṃ kasmā vaṭṭatīti pucchantā ti āhaṃsu thero atikukkuccakatāya ti  āha roganiggahatthāya eva vasāya anuññātattaṃ sallakkhetvā pacchā ti sampaṭicchi
ti idaṃ khuddakabhamarānaṃ dvinnaṃ eva visesananti keci vadanti aññe pana daṇḍakesu madhukārikā madhukarimakkhikā nāma tāhi saha tisso madhumakkhikajātiyoti vadanti ti mahāpaṭalakārikā nti sukkhatāya vā pakkatāya vā ghanībhūtaṃ nti tanukamadhu nti madhurahitaṃ kevalaṃ madhupaṭalaṃ sace madhusahitaṃ paṭalaṃ paṭiggahetvā nikkhipanti paṭalassa bhājanaṭṭhāniyattā madhuno  vasena sattāhātikkame nissaggiyaṃ hotīti vadanti madhumakkhitaṃ pana madhugatikamevāti iminā taṃ sameti
 phāṇitaṃ nāma ucchumhā nibbattanti pāḷiyaṃ (pāci 260) avisesena vuttattā aṭṭhakathāyañca ucchurasaṃ upādāya avatthukā ucchuvikati phāṇitanti veditabbāti vacanato ucchurasopi nikkasaṭo sattāhakālikoti veditabbaṃ kenaci pana madhumhi cattāro kālikā yathāsambhavaṃ yojetabbā ucchumhi cāti vatvā samakkhikaṇḍaṃ selakaṃ madhu yāvakālikaṃ anelakaṃ udakasambhinnaṃ yāmakālikaṃ asambhinnaṃ sattāhakālikaṃ madhusitthaṃ parisuddhaṃ yāvajīvikaṃ tathā ucchuraso sakasaṭo yāvakāliko nikkasaṭo udakasambhinno yāmakāliko asambhinno sattāhakāliko suddhakasaṭaṃ yāvajīvikanti ca vatvā uttaripi bahudhā papañcitaṃ tattha udakasambhinnaṃ madhu vā ucchuraso vā sakasaṭo yāvakāliko nikkasaṭo udakasambhinno yāmakālikoti idaṃ neva pāḷiyaṃ na aṭṭhakathāyaṃ dissati yāvakālikaṃ samānaṃ garutarampi muddikājātirasaṃ attanā  saṃsaṭṭhaṃ lahukaṃ yāmakālikabhāvaṃ upanentaṃ udakaṃ lahutaraṃ sattāhakālikaṃ attanā saṃsaṭṭhaṃ garutaraṃ yāmakālikabhāvaṃ upanetīti ettha kāraṇaṃ soyeva pucchitabbo sabbattha pāḷiyaṃ aṭṭhakathāyañca udakasambhinnena garutarassāpi lahubhāvopagamanaṃyeva dassitaṃ pāḷiyampi (mahāva 284) hi anujānāmi bhikkhave gilānassa guḷaṃ agilānassa guḷodakanti vadantena agilānena paribhuñjituṃ ayuttopi guḷo udakasambhinno agilānassapi vaṭṭatīti anuññāto
yampi ca ucchu ce yāvakāliko ucchuraso ce yāmakāliko phāṇitaṃ ce sattāhakālikaṃ taco ce yāvajīvikoti aṭṭhakathāvacanaṃ dassetvā ucchuraso udakasambhinno yāmakālikoti aññena kenaci vuttaṃ tampi tathāvidhassa aṭṭhakathāvacanassa samantapāsādikāya vinayaṭṭhakathāya abhāvato na sārato paccetabbaṃ tatoyeva ca ucchuraso udakasambhinnopi asambhinnopi sattāhakālikoyevāti keci ācariyā vadanti bhesajjakkhandhake ca anujānāmi bhikkhave ucchurasanti ettha tīsupi gaṇṭhipadesu avisesena vuttaṃ ucchuraso sattāhakālikoti ti ettha aparissāvitaṃ  paṭiggahitampi karaṇasamaye parissāvetvā kasaṭaṃ apanetvā ca attanā katanti veditabbaṃ ayaṃ sāratthadīpanīpāṭho (sārattha ṭī 2623)
vimativinodaniyaṃ (vi vi ṭī 1623) pana ti nikkasaṭarasassāpi sattāhakālikattaṃ dasseti ucchumhā nibbattanti pāḷiyaṃ sāmaññato vuttattā yaṃ pana  ucchu ce yāvakāliko ucchuraso ce yāmakāliko phāṇitaṃ ce sattāhakālikaṃ taco ce yāvajīvikoti vuttaṃ taṃ ambaphalarasādimissatāya yāmakālikattaṃ  sandhāya vuttanti gahetabbaṃ avinayavacanattā taṃ appamāṇanti teneva tiādi vuttaṃ  tattha paviṭṭhayāvakālikassa abbohārikattāti idaṃ guḷe kate tattha vijjamānampi kasaṭaṃ pākena sukkhatāya yāvajīvikattaṃ bhajatīti vuttaṃ tassa yāvakālikatte hi sāmaṃpākena purebhattepi anajjhoharaṇīyaṃ siyāti ti idaṃ ucchurase cuṇṇavicuṇṇaṃ hutvā ṭhitakasaṭaṃ sandhāya vuttaṃ tena ca aparissāvitena appaṭiggahitena anupasampannehi kataṃ sattāhaṃ vaṭṭatīti dassetīti vuttaṃ
nti aggimhi ucchuṃ tāpetvā kataṃ nti khuddānukhuddakaṃ chinditvā koṭṭetvā nippīḷetvā pakkaṃ taṃ tattha vijjamānampi kasaṭaṃ pakkakāle yāvakālikattaṃ vijahatīti āha nti nti madhukapupphāni sītodakena madditvā parissāvetvā pacitvā kataṃ aparissāvetvā katanti keci tattha kāraṇaṃ na dissati nti ettha khīraṃ pakkhipitvā pakkatelaṃ kasmā vikāle vaṭṭatīti ce tele pakkhittaṃ khīraṃ telameva hoti aññaṃ pana khīraṃ pakkhipitvā kataṃ khīrabhāvaṃ gaṇhātīti idamettha kāraṇaṃ yadi evaṃ khaṇḍasakkharampi khīraṃ pakkhipitvā karonti taṃ kasmā vaṭṭatīti āha tiādi tattha nti khīrapheṇaṃ
tiādi yāvakālikarūpena ṭhitassāpi avaṭṭanakaṃ merayabījavatthuṃ dassetuṃ āraddhaṃ āhārakiccaṃ karontāni etāni kasmā evaṃ paribhuñjitabbānīti codanāparihārāya bhesajjodissaṃ dassentena tappasaṅgena  sabbānipi odissakāni  ekato dassetuṃ sattavidhañhītiādi vuttaṃ samantapāsādikāyaṃ (pārā aṭṭha 2623) vinayasaṅgahappakaraṇe pana taṃ na vuttaṃ pacchābhattato paṭṭhāya sati paccayeti vuttattā paṭiggahitabhesajjāni dutiyadivasato paṭṭhāya purebhattampi sati paccayeva paribhuñjitabbāni na āhāratthāya bhesajjatthāya paṭiggahitattāti vadanti ti mahādvārassa vātapānānañca kavāṭaphalakesu kasāve pakkhittāni tāni attano sabhāvaṃ pariccajantīti ti vuttaṃ ghuṇapāṇakādiparihāratthaṃ makkhetabbānīti attho ti idāni mayhaṃ ajjhoharaṇīyaṃ na bhavissati bāhiraparibhogatthāya bhavissatīti cittaṃ uppādetīti attho tenevāha tiādi evaṃ paribhoge anapekkhatāya paṭiggahaṇaṃ vijahatīti adhippāyo evaṃ aññesupi kālikesu anajjhoharitukāmatāya suddhacittena bāhiraparibhogatthāya niyamepi paṭiggahaṇaṃ vijahatīti idampi visuṃ ekaṃ paṭiggahaṇavijahananti daṭṭhabbaṃ
ti ettha suddhacittena dinnattā sayampi āharāpetvā paribhuñjituṃ vaṭṭatiyeva ti yathā aññassa santakaṃ ekena paṭiggahitaṃ sattāhātikkamepi nissaggiyaṃ na hoti parasantakabhāvato evamidampi avibhattattā ubhayasādhāraṇampi vinibbhogābhāvato nissaggiyaṃ na hotīti adhippāyo ti bhikkhunā paṭiggahitattā sattāhātikkame yassa kassaci bhikkhuno paribhuñjituṃ na vaṭṭati paṭiggahitasappiādīnaṃ paribhogassa sattāheneva paricchinnattā tāni paṭiggahetvā sattāhaparamaṃ sannidhikārakaṃ paribhuñjitabbānīti (pārā 623) hi vuttaṃ
ti iminā yena paṭiggahitaṃ tena antosattāheyeva parassa vissajjitabhāvaṃ dasseti ti paṭhamaṃ tāva ubhinnaṃ sādhāraṇattā anāpatti vuttā idāni pana ekena itarassa vissaṭṭhabhāvato ubhayasādhāraṇatā natthīti vibhattasadisaṃ hutvā ṭhitaṃ tasmā ettha paṭiggahitassa sattāhātikkame ekassa āpattiyā bhavitabbanti maññamāno kiṃ paṭiggahaṇapaccayā paṭiggāhakassa āpatti udāhu yassa santakaṃ jātaṃ tassāti pucchati nissaṭṭhabhāvatoyeva ca idha avibhattabhāvatoti kāraṇaṃ avatvā ti vuttaṃ idañca  vissaṭṭhābhāvato ubhayasādhāraṇataṃ pahāya ekassa santakaṃ hontampi yena paṭiggahitaṃ tato aññassa santakaṃ jātaṃ tasmā parasantakapaṭiggahaṇe viya paṭiggāhakassa paṭiggahaṇapaccayā natthi āpattīti dassanatthaṃ vuttaṃ na pana yena paṭiggahitaṃ tena vissajjitattāti vacanato avissajjite sati avibhattepi sattāhātikkame āpattīti dassanatthaṃ avissajjite avibhattabhāvatoyeva anāpattiyā siddhattā sace pana itaro yena paṭiggahitaṃ tasseva antosattāhe attano bhāgampi vissajjeti sattāhātikkame siyā āpatti yena paṭiggahitaṃ tasseva santakabhāvamāpannattā ti iminā tassa santakabhāvepi aññehi paṭiggahitasakasantake viya tena appaṭiggahitabhāvato anāpattīti dīpeti imaṃ pana adhippāyaṃ ajānitvā ito aññathā gaṇṭhipadakārādīhi papañcitaṃ na taṃ sārato paccetabbaṃ idaṃ sāratthadīpanīvacanaṃ (sārattha ṭī 2625)
vimativinodaniyaṃ (vi vi ṭī 1625) pana  ti ettha pāṭho gaḷito evaṃ panettha pāṭho veditabbo  sace dvinnaṃ  santakaṃ ekena paṭiggahitaṃ avibhattaṃ hoti sattāhātikkame dvinnampi anāpatti paribhuñjituṃ pana na vaṭṭatīti aññathā pana saddappayogopi na saṅgahaṃ gacchati gaṇṭhipadepi ca ayameva pāṭho dassitoti sāratthadīpaniyaṃ (sārattha ṭī 2625) vuttaṃ ti avibhattattā vuttaṃ ti idaṃ sattāhaparamaṃ sannidhikārakaṃ paribhuñjitabbanti (pārā 623) vacanato vuttaṃ ti iminā upasampannassa dānampi sandhāya vissajjetīti idaṃ vuttanti dasseti upasampannassa nirapekkhadinnavatthumhi paṭiggahaṇassa avigatattepi sakasantakatā vigatāva hoti tena nissaggiyaṃ na hoti attanāva paṭiggahitattaṃ sakasantakattañcāti imehi dvīhi kāraṇeheva nissaggiyaṃ hoti na ekena anupasampannassa nirapekkhadāne pana tadubhayampi vijahati paribhogopettha vaṭṭati na sāpekkhadāne dānalakkhaṇābhāvato vissajjatīti etasmiñca pāḷipade kassaci adatvā anapekkhatāya chaḍḍanampi saṅgahitanti veditabbaṃ ti idañca paṭiggahaṇavijahanavidhidassanatthameva vuttaṃ paṭiggahaṇe hi vijahite puna paṭiggahetvā paribhogo sayameva vaṭṭissati tabbijahanañca vatthuno sakasantakatāpariccāgena hotīti etena ca vatthumhi ajjhoharaṇāpekkhāya sati paṭiggahaṇavissajjanaṃ nāma visuṃ na labbhatīti sijjhati itarathā hi paṭiggahaṇe anapekkhova  paṭiggahaṇaṃ vissajjetvā puna paṭiggahetvā bhuñjatīti vattabbaṃ siyā ti iminā ekassa santakaṃ aññena paṭiggahitampi nissaggiyaṃ hotīti dasseti nti puna gahessāmīti apekkhaṃ akatvā suddhacittena paricattataṃ parāmasati nti  nissaggiyamūlikāhi pācittiyādiāpattīhi anāpattidassanatthanti adhippāyo nti ettha pana nissaṭṭhapaṭilābhassa kāyikaparibhogādīsu yā dukkaṭāpatti vuttā tāya anāpattidassanatthanti adhippāyo
 evaṃ catukālikapaccayaṃ dassetvā idāni tesu visesalakkhaṇaṃ dassento tiādimāha tattha akappiyabhūmiyaṃ sahaseyyāpahonake gehe vuttaṃ saṅghikaṃ vā puggalikaṃ vā bhikkhussa bhikkhuniyā vā santakaṃ yāvakālikaṃ yāmakālikañca ekarattampi ṭhapitaṃ  nāma hoti tattha pakkañca  nāma hoti sattāhakālikaṃ pana yāvajīvikañca vaṭṭati paṭiggahetvā ekarattaṃ vītināmitaṃ pana yaṃ kiñci yāvakālikaṃ vā yāmakālikaṃ vā ajjhoharitukāmatāya gaṇhantassa pariggahaṇe tāva dukkaṭaṃ ajjhoharato pana ekamekasmiṃ ajjhohāre sannidhipaccayā pācittiyaṃ hotīti attho idāni aññampi visesalakkhaṇaṃ dassento tiādimāha tattha ti saṃsaṭṭharasāni dīghakālāni vatthūni rassakālena saṃsaṭṭhāni rassakālameva anuvattantīti āha ti itaresupi eseva nayo tiādīsu tadahupurebhattameva vaṭṭati na tadahupacchābhattaṃ na rattiyaṃ na dutiyadivasādīsūti attho
kasmāti ce tadahupaṭiggahitena yāvakālikena saṃsaṭṭhattāti ettha ca yāvakālikena saṃsaṭṭhattāti ettakameva avatvā tadahupaṭiggahitenāti visesanassa vuttattā purepaṭiggahitayāvakālikena saṃsaṭṭhe sati tadahupurebhattampi na vaṭṭati anajjhoharaṇīyaṃ hotīti viññāyati nti iminā sacepi saṃsaṭṭhaṃ asambhinnarasaṃ sesakālikattayaṃ attano attano kāle vaṭṭatīti dasseti  ti ettha tadahupaṭiggahitenāti tatiyantavisesanapadaṃ ajjhāharitabbaṃ pubbavākyato vā anuvattetabbaṃ tassa phalaṃ vuttanayameva
potthakesu  pana yāmakālikena saṃsaṭṭhaṃ pana itaradvayaṃ tadahupaṭiggahitanti dissati taṃ na sundaraṃ yattha natthi tameva sundaraṃ kasmā dutiyantañhi visesanapadaṃ itaradvayaṃ viseseti tato tadahupaṭiggahitameva sattāhakālikaṃ yāvajīvikañca yāmakālikena saṃsaṭṭhe sati yāva aruṇuggamanā vaṭṭati na purepaṭiggahitānīti attho bhaveyya so na yutto kasmā sattāhakālikayāvajīvikānaṃ asannidhijanakattā dīghakālikāni rassakālikaṃ anuvattantīti iminā lakkhaṇena viruddhattā ca tasmā tadahupaṭiggahitaṃ vā hotu purepaṭiggahitaṃ vā sattāhakālikaṃ yāvajīvikañca tadahupaṭiggahitena yāmakālikena saṃsaṭṭhattā yāva aruṇuggamanā vaṭṭatīti attho yutto evañca upari vakkhamānena sattāhakālikena pana tadahupaṭiggahitena saddhiṃ saṃsaṭṭhaṃ tadahupaṭiggahitaṃ vā purepaṭiggahitaṃ vā yāvajīvikaṃ sattāhaṃ kappatīti vacanena samaṃ bhaveyya
apica yāmakālikena saṃsaṭṭhaṃ pana itaradvayaṃ tadahu yāva aruṇuggamanā vaṭṭatīti pubbapāṭhena bhavitabbaṃ taṃ lekhakehi aññesu pāṭhesu tadahupaṭiggahitanti vijjamānaṃ disvā idha tadahupadato paṭiggahitapadaṃ gaḷitanti maññamānehi pakkhipitvā likhitaṃ bhaveyya tadahūti idaṃ pana yāva aruṇuggamanāti padaṃ viseseti tena yāva tadahuaruṇuggamanā vaṭṭati na dutiyāhādiaruṇuggamanāti atthaṃ dasseti teneva uparipāṭhepi sattāhakālikena pana tadahupaṭiggahitenāti rassakālikatthapadena tulyādhikaraṇaṃ visesanapadaṃ tameva viseseti na dīghakālikatthaṃ yāvajīvikapadaṃ  tasmā tadahupaṭiggahitena sattāhakālikena saṃsaṭṭhaṃ tadahupaṭiggahitaṃ vā purepaṭiggahitaṃ vā yāvajīvikaṃ sattāhaṃ kappatīti vuttaṃ
tiādīsupi dvīhapaṭiggahitena sattāhakālikena saṃsaṭṭhaṃ tadahupaṭiggahitaṃ vā purepaṭiggahitaṃ vā yāvajīvikaṃ chāhaṃ vaṭṭati tīhapaṭiggahitena sattāhakālikena saṃsaṭṭhaṃ tadahupaṭiggahitaṃ vā purepaṭiggahitaṃ vā yāvajīvikaṃ pañcāhaṃ vaṭṭati catūhapaṭiggahitena sattāhakālikena saṃsaṭṭhaṃ tadahupaṭiggahitaṃ vā purepaṭiggahitaṃ vā yāvajīvikaṃ caturāhaṃ vaṭṭati pañcāhapaṭiggahitena sattāhakālikena saṃsaṭṭhaṃ tadahupaṭiggahitaṃ vā purepaṭiggahitaṃ vā yāvajīvikaṃ tīhaṃ vaṭṭati chāhapaṭiggahitena sattāhakālikena saṃsaṭṭhaṃ tadahupaṭiggahitaṃ vā purepaṭiggahitaṃ vā yāvajīvikaṃ dvīhaṃ vaṭṭati sattāhapaṭiggahitena sattāhakālikena saṃsaṭṭhaṃ tadahupaṭiggahitaṃ vā purepaṭiggahitaṃ vā yāvajīvikaṃ tadaheva vaṭṭatīti  evaṃ sattāhakālikasseva atītadivasaṃ parihāpetvā sesadivasavasena yojetabbaṃ na yāvajīvikassa na hi yāvajīvikassa hāpetabbo atītadivaso nāma atthi sati paccaye yāvajīvaṃ paribhuñjitabbato tenāha sattāhakālikampi attanā saddhiṃ saṃsaṭṭhaṃ yāvajīvikaṃ attano sabhāvaññeva upanetīti kesuci potthakesu yāmakālikena saṃsaṭṭhaṃ pana itaradvayaṃ tadahupaṭiggahitanti likhitaṃ pāṭhaṃ nissāya imasmimpi pāṭhe tadahupaṭiggahitanti idameva icchitabbanti maññamānā purepaṭiggahitanti pāṭhaṃ paṭikkhipanti kesuci purebhattaṃ paṭiggahitaṃ vāti likhanti taṃ sabbaṃ yathāvuttanayaṃ amanasikarontā vibbhantacittā evaṃ karontīti daṭṭhabbaṃ
imesu  catūsu kālikesu yāvakālikaṃ majjhanhikakālātikkame yāmakālikaṃ pacchimayāmātikkame sattāhakālikaṃ sattāhātikkame paribhuñjantassa āpattīti vuttaṃ katarasikkhāpadena āpatti hotīti pucchāyamāha iccādi tassattho  yāvakālikaṃ kālātikkame paribhuñjantassa yo pana bhikkhu vikāle khādanīyaṃ vā bhojanīyaṃ vā khādeyya vā bhuñjeyya vā pācittiyanti iminā vikālebhojanasikkhāpadena (pāci 248) āpatti hoti yāmakālikaṃ yāmātikkame paribhuñjantassa yo pana bhikkhu sannidhikārakaṃ khādanīyaṃ vā bhojanīyaṃ vā khādeyya vā bhuñjeyya vā pācittiyanti iminā sannidhisikkhāpadena (pāci 253) āpatti hoti sattāhakālikaṃ sattāhātikkame paribhuñjantassa yāni kho pana tāni gilānānaṃ bhikkhūnaṃ paṭisāyanīyāni bhesajjāni seyyathidaṃ sappi navanītaṃ telaṃ madhu phāṇitaṃ tāni paṭiggahetvā sattāhaparamaṃ sannidhikārakaṃ paribhuñjitabbāni taṃ atikkāmayato nissaggiyaṃ pācittiyanti iminā bhesajjasikkhāpadena (pārā 622) āpatti hotīti
imāni cattāri kālikāni ekato saṃsaṭṭhāni sambhinnarasāni purimapurimakālikassa kālavasena paribhuñjitabbānīti vuttaṃ asambhinnarasāni ce honti kathaṃ paribhuñjitabbānīti āha tiādi tassattho suviññeyyova



