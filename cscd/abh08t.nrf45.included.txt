

ti  udayabbayañāṇādīnaṃ aṭṭhannaṃ ñāṇānaṃ vasena vipassanācārassa matthakappattiyā saṅkhārupekkhāñāṇaṃ  sikhāpatti panassā udayabbayañāṇādīnaṃ aṭṭhañāṇānaṃ vasenāti āha ti nti saccānulomikañāṇaṃ iti udayabbayādīni aṭṭha idañca navamañāṇaṃ  paṭipajjati etāya ariyamaggoti  udayabbayādīnaṃ jānanaṭṭhena paccakkhato dassanaṭṭhena ñcāti katvā
 tāni pana ñāṇāni sarūpato dassetuṃ tiādi vuttaṃ tattha udayabbayānupassanāñāṇaṃ kiñcāpi tīraṇapariññāya patiṭṭhaṃ tathāpi yathāvuttaṭṭhena paṭipadāñāṇadassanampi hotiyevāti tampi idha vuttaṃ itarattha pana uppannamattaṃ appaguṇaṃ sandhāya vuttaṃ appaguṇañhi niccasaññādipahānasiddhiyā pahānapariññāya adhiṭṭhānabhūtaṃ yato tadadhigamena aṭṭhārasasu mahāvipassanāsu ekaccā adhigatāva honti na hi udayabbayānaṃ paccakkhato paṭivedhena vinā sāmaññākārānaṃ tīraṇamattena sātisayaṃ paṭipakkhappahānaṃ sambhavati asati ca paṭipakkhappahāne kuto ñāṇādīnaṃ vajiramiva avihatavegatā tikhiṇavisadāditā vā tasmā paguṇabhāvappattaṃ udayabbayañāṇaṃ pahānapariññāpakkhiyameva daṭṭhabbaṃ
ti saṅkhārānaṃ bhaṅge yathābhūtadassāvī bhāyati etasmāti  tebhūmakadhammā tesu bhayato  upatiṭṭhantesu bhāyitabbākāraggāhiñāṇaṃ  tathā hetaṃ bhayatupaṭṭhānañāṇanti vuccati muccituṃ icchatīti muccitukamyaṃ cittaṃ puggalo vā tassa bhāvo  taṃ pana ñāṇamevāti āha ti puna paṭisaṅkhānākārena pavattaṃ ñāṇaṃ  nirapekkhatāya saṅkhārānaṃ upekkhanavasena pavattaṃ ñāṇaṃ  gāthābandhatthaṃ pana visandhiniddeso oḷārikoḷārikassa saccapaṭicchādakatamassa  vigamanena saccapaṭivedhānukūlattā  taṃ pana idanti āha ti
 nanu ca udayabbayañāṇassa pageva siddhattā kimatthaṃ puna tatthāpi abhiyogoti ce aniccādilakkhaṇasallakkhaṇatthaṃ udayabbayañāṇañhi heṭṭhā dasahi upakkilesehi upakkiliṭṭhaṃ hutvā yāthāvasarasato tilakkhaṇaṃ sallakkhetuṃ nāsakkhi upakkilesavinimuttaṃ pana sakkoti tasmā lakkhaṇasallakkhaṇatthaṃ puna tattheva yogo kātabbo lakkhaṇāni cassa udayabbayādīnaṃ amanasikārā santatiiriyāpathaghanachannatāya ca nopaṭṭhahanti tasmā udayabbayaṃ manasi katvā santatiṃ ugghāṭetvā aniccalakkhaṇaṃ abhiṇhapīḷanaṃ pariggahetvā iriyāpathaṃ ugghāṭetvā dukkhalakkhaṇaṃ dhātuyo vinibbhujitvā ghanavinibbhogaṃ katvā anattalakkhaṇañca sallakkhetvā aniccā dukkhā anattāti saṅkhārā punappunaṃ sammasitabbā tassevaṃ tulayato tīrayato yadā saṅkhāragataṃ attano lahuupaṭṭhānena ñāṇassa ca tikkhatāya tirohituppādādibhedaṃ bhijjamānameva upaṭṭhāti bhaṅgeyeva tassa ñāṇaṃ santiṭṭhati tadā bhaṅgānupassanā nāma vipassanāñāṇaṃ adhigataṃ hoti tassa tadeva saṅkhāranirodhārammaṇabhaṅgānupassanaṃ āsevantassa yadā  sabbabhavayonigatiṭṭhitinivāsesu saṅkhārā bhijjanasabhāvatāya yakkharakkhasādayo viya mahābhayaṃ hutvā upaṭṭhahanti tadāssa bhayatupaṭṭhānañāṇaṃ adhigataṃ hoti kiṃ panidaṃ ñāṇaṃ bhāyatīti na bhāyati tañhi atītā saṅkhārā niruddhā paccuppannā nirujjhanti anāgatā nirujjhissantīti tīraṇamattameva hoti byasanāpannānaṃ pana sabbasaṅkhārānaṃ bhayato upaṭṭhitānaṃ gahaṇena bhayatupaṭṭhānañāṇanti vuccatīti
tassa taṃ bhayatupaṭṭhānañāṇaṃ āsevantassa yadā sabbabhavagatesu saṅkhāresu tāṇaṃ vā leṇaṃ vā parāyaṇaṃ vā na paññāyati ukkhittāsiko viya paccāmitto sādīnavā eva saṅkhārā upaṭṭhahanti tassa saṅkhārānaṃ ādīnavameva passantassa ādīnavañāṇaṃ nāma uppannaṃ hoti tassevaṃ sabbasaṅkhāre ādīnavato passantassa yadā tibhavapariyāpannesu nibbedo uppajjati ukkaṇṭhā saṇṭhahanti sabbasaṅkhāravisaṃyutte santipade abhiratiṃ paṭilabhati tadāssa nibbidānupassanaṃ nāma ñāṇaṃ uppannaṃ hoti tassa yadā iminā nibbidāñāṇena sabbasaṅkhāresu nibbindantassa ekasaṅkhārepi cittaṃ na sajjati sabbasmā saṅkhārato sappamukhagatassa viya maṇḍūkassa muccitukāmatā uppajjati tadā muccitukamyatāñāṇaṃ nāma uppannaṃ hoti tassevaṃ sabbasaṅkhārehi muccitukāmassa niccasukhasubhaattākārena pana upaṭṭhituṃ asamatthataṃ pāpetvā muccanassa  upāyasampādanatthaṃ aniccantikatādīhi aniccalakkhaṇaṃ abhiṇhapaṭipīḷanatādīhi dukkhalakkhaṇaṃ ajaññakatādīhi paṭikkūlataṃ tucchatādīhi anattalakkhaṇañca āropetvā sabbasaṅkhāragataṃ pariggaṇhantassa paṭisaṅkhānupassanāñāṇaṃ nāma uppannaṃ hoti tena panevaṃ pariggahitasaṅkhārena yā sā suññamidaṃ attena vā attaniyena vātiādinā dvikoṭikādibhedā suññatā vuttā sā  pariggahetabbā tassevaṃ suññato disvā tilakkhaṇaṃ āropetvā sammasantassa yadā bhayañca nandiñca vippahāya vissaṭṭhabhariyassa viya saṅkhāragatesu upekkhā santiṭṭhati tīsu bhavesu cittaṃ na sampasāriyati tadāssa saṅkhārupekkhāñāṇaṃ nāma uppannaṃ hoti taṃ panetaṃ yāva nibbānaṃ na passati tāva disākāko viya kūpakayaṭṭhiṃ punappunaṃ saṅkhārameva anabhimatampi nissāya saṅkhāravicinanepi majjhattameva hutvā tiṭṭhati tena vuttaṃ tiādi
ti sikhaṃ uttamabhāvaṃ pattattā  vuṭṭhānaṃ gacchatīti  vuṭṭhānanti hi bahiddhā nimittabhūtā abhiniviṭṭhavatthuto ceva ajjhattappavattato ca vuṭṭhahanato maggo vuccati taṃ gacchatīti  maggena saddhiṃ ghaṭīyatīti attho
nti yaṃ sikhāpattā vipassanā saccānulomañāṇanti ca vuccati taṃ saṅkhārupekkhāñāṇaṃ ti punappunaṃ sammasanavasena sevantassa bhāventassa bahulīkarontassa tassa hi adhimokkhasaddhā bhāvanāvasena balavatarā nibbattissati vīriyaṃ supaggahitaṃ paṭipakkhavidhamanasamatthaṃ hoti ārammaṇābhimukhabhāvena sati supatiṭṭhitā hoti passaddhisukhānaṃ sātisayatāya cittaṃ susamāhitaṃ tatova anulomañāṇuppattiyā paccayo bhavituṃ samatthā tikkhatamā saṅkhārupekkhā uppajjati
ti aniccādīsu ekena ākārena sammasantī sattakkhattuṃ pavattitvā bhijjantī bhavaṅgaṃ otiṇṇā nāma hoti tato paraṃ bhavaṅgavāroti katvā  ti aniccādinā ārammaṇakaraṇavaseneva saṅkhārupekkhāya katanayena na sammasitanayena tenāha nti ti bhavaṅgassa nivattanaṃ katvā cittassa bhavaṅgavasena pavattituṃ adatvā nti maggassa  parikammattā paṭisaṅkhārakattā nti maggassa āsannattā samīpacārittā vā
 anulomattaṃ sayameva vadati ntiādinā idañhi aniccalakkhaṇādivasena saṅkhāre ārabbha pavattattā udayabbayavantānaṃyeva vata dhammānaṃ udayabbayañāṇaṃ uppādavaye addasāti ca bhaṅgavantānaṃyeva vata bhaṅgānupassanaṃ bhaṅgamaddasāti ca sabhayaṃyeva vata bhayatupaṭṭhānassa bhayato upaṭṭhitanti ca sādīnaveyeva vata ādīnavānupassanaṃ ādīnavamaddasāti ca nibbinditabbeyeva vata nibbidāñāṇaṃ nibbindanti ca muccitabbamhiyeva vata muccitukamyatāñāṇaṃ muccitukāmaṃ jātanti ca paṭisaṅkhātabbameva vata paṭisaṅkhāñāṇena paṭisaṅkhātanti ca upekkhitabbaṃyeva vata saṅkhārupekkhāya upekkhitanti ca atthato vadamānaṃ viya imesañca aṭṭhannaṃ ñāṇānaṃ katakiccatāya anulometi sabbāsaṃyeva vipassanānaṃ lakkhaṇattayasammasanakiccattā tathā upari ca ariyamagge sattatiṃsāya bodhipakkhiyadhammānaṃ tāya paṭipadāya pattabbatāya na hi anulomañāṇe thūlathūlasaccapaṭicchādakasaṃkilesavikkhambhanavasena appavattante gotrabhuñāṇaṃ uppajjati gotrabhuñāṇe ca anuppanne maggañāṇaṃ na uppajjati tasmā purimapacchimānaṃ bhāgānaṃ anulomattā anulomanti saññitanti ti heṭṭhimañāṇānaṃ anulomamukhena upari bodhipakkhiyānaṃ anulomanato ca  maggasaccassa anulomikattā ti saṅkhārārammaṇāya vuṭṭhānagāminiyā  vipassanāya nti purimā koṭi saṅkhārārammaṇavipassanāsu hi ayaṃ visesato vuṭṭhānagāminivipassanāti asaṅkhatārammaṇaṃ pana sabbena sabbaṃ ariyamaggasaṅkhātaṃ vuṭṭhānaṃ gacchati upetīti tatopi hi visesato vuṭṭhānagāminivipassanāti vattabbataṃ labhatīti āha tiādi
ti thomitā ariyamaggādhiṭṭhānatāya mahantānaṃ sīlakkhandhādīnaṃ esanato gavesanato  sammāsambuddhena santakilesatāya nti bhāvanaṃ bhāvanābhiyogaṃ vā



