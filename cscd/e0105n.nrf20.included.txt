
bahū pana ādhunikā vicakkhaṇā dhammānandādayo ācariyabuddhaghosatthero ti vadanti ayaṃ panettha yutti yebhuyyena hi aṭṭhakathāṭīkākārā therā dakkhiṇaindiyaraṭṭhikāyeva tathā  hi buddhavaṃsaṭṭhakathāya ca abhidhammāvatāraṭṭhakathāya ca vinayavinicchayaṭṭhakathāya ca kārako  coḷaraṭṭhe tambapaṇṇinadiyaṃ  jāto ācariyabuddhaghosena ekakāliko ca paramatthavinicchaya-nāmarūpapariccheda-abhidhammatthasaṅgahānaṃ kārako jātiko khuddakanikāyapariyāpannaudānādipāḷiyā saṃvaṇṇanābhūtāya paramatthadīpaniyā kārako  dakkhiṇaindiyaraṭṭhe kañcipurajātiko tathevāyampīti veditabbo vuttañhi  nāma aṅguttaraṭṭhakathāya nigamane 
āyācito sumatinā therena bhadantajotipālena
kañcipurādīsu mayā pubbe saddhiṃ vasantenāti
ettha ca  nāma madarasanagarassa īsakaṃ pacchimanissite dakkhiṇadisābhāge pañcacattālīsamilappamāṇe padese idāni kañjīvara iti voharitanagarameva
tathā  nāma majjhimaṭṭhakathāya nigamanepi 
āyācito sumatinā therena buddhamittena
pubbe mayūradūta  paṭṭanamhi saddhiṃ vasantenāti  vuttaṃ
ettha ca  nāma idāni madarasanagarasamīpe milapora iti voharitaṭṭhānanti porāṇappavattigavesīhi vuttaṃ
imāhi pana nigamanagāthāhi dakkhiṇaindiyaraṭṭheyeva nivutthapubbataṃ pakāseti bodhimaṇḍasamīpe vā marammaraṭṭhe vā nivutthapubbatāya pakāsanañca na dissati tena ācariyabuddhaghoso dakkhiṇaindiyaraṭṭhiko na hotīti na sakkā paṭikkhipituṃ
mpi vinayaṭṭhakathāyaṃ (3 13) ācariyena evaṃ vuttaṃ 
yaṃ  pana andhakaṭṭhakathāyaṃ aparikkhitte pamukhe anāpattīti bhūmiyaṃ vinā jagatiyā pamukhaṃ sandhāya kathitanti vuttaṃ taṃ andhakaraṭṭhe pāṭekkasannivesā ekacchadanā gabbhapāḷiyo sandhāya vuttanti
iminā pana vacanena andhakaṭṭhakathā andhakaraṭṭhikehi therehi katāti pākaṭā hoti ācariyabuddhaghosopi ca andhakaṭṭhakathāya sandhāyabhāsitampi tandesikagabbhapāḷisannivesākārampi suṭṭhu jānāti tasmā tandesiko na hotīti na sakkā vattunti
tathā imassapi visuddhimaggassa nigamane  ti vuttaṃ ettha ca ti padassa gāmoti vā jānapadānaṃ kassakānaṃ nivāsoti vā khuddakanagaranti vā tayo atthā sakkatābhidhāne pakāsitā dakkhiṇaindiyaraṭṭhesu ca yāvajjatanāpi gāmo ti voharīyati tasmā moraṇḍavhaye kheṭe jāto moraṇḍakheṭako moraṇḍakheṭako iti vattabbo moraṇḍakheṭakavattabbo tena moraṇḍakheṭakavattabbenāti vacanatthaṃ katvā moraṇḍagāme jātoti vattabbena therenāti attho gahetabbo idāni pana dakkhiṇaindiyaraṭṭhe  nāgārajunakoṇḍato ekapaṇṇāsamilamatte (51) amaravatito ca aṭṭhapaṇṇāsamilamatte (58) padese ti ca ti ca voharitaṃ ṭhānadvayamatthi tattha ca bahūni buddhasāsanikaporāṇasantakāni diṭṭhāni ti telaguvohāro ca morassa  iti ca aṇḍassa tasmā taṃ ṭhānadvayameva pubbe ti voharito  bhaveyyāti porāṇaṭṭhānagavesīhi gahito yasmā panetaṃ moraṇḍakheṭakavattabbenāti padaṃ moraṇḍagāmajātenāti padaṃ viya pāḷinayānucchavikaṃ na hoti aññehi ca bahūhi visesanapadehi ekato aṭṭhatvā visesyapadassa pacchato visuṃ ṭhitaṃ āgamaṭṭhakathādīsu ca na dissati tasmā etaṃ kenaci taṃkālikena ācariyassa jātiṭṭhānaṃ sañjānantena pakkhittaṃ viya dissatīti
imesu pana tīsu ācariyabuddhaghoso bodhimaṇḍasamīpe jātoti ca marammaraṭṭhikoti ca dakkhiṇaindiyaraṭṭhikoti ca vuttavacanesu pacchimameva balavataraṃ hoti ācariyasseva vacananissitattā tasmā  tadeva nissāya ācariyabuddhaghosattherassa uppatti evaṃ veditabbā
