

 chaṭṭhassa  paṭhame ti paṭhamagamanena gantvā viharati ti puttapajāya ceva dhītupajāya ca mahantattā evaṃladdhanāmā ti bhagavā kapilapuraṃ gantvā paṭhamameva nandaṃ pabbājesi sattame divase rāhulakumāraṃ  (dī ni aṭṭha 2331 saṃ ni aṭṭha 1137) pana ubhayanagaravāsikesu yuddhatthāya nikkhantesu satthā gantvā te rājāno saññāpetvā  (su ni 941 ādayo mahāni 170 ādayo) kathesi rājāno pasīditvā aḍḍhatiyasate aḍḍhatiyasate kumāre adaṃsu tāni pañca kumārasatāni satthu santike pabbajiṃsu atha nesaṃ pajāpatiyo sāsanaṃ pesetvā anabhiratiṃ uppādayiṃsu satthā tesaṃ anabhiratiyā uppannabhāvaṃ ñatvā te pañcasate daharabhikkhū kuṇāladahaṃ netvā attano kuṇālakāle nisinnapubbe pāsāṇatale nisīditvā  (jā 221kuṇālajātaka) tesaṃ anabhiratiṃ vinodetvā sabbepi te sotāpattiphale patiṭṭhāpesi puna mahāvanaṃ ānetvā arahattaphaleti tesaṃ cittajānanatthaṃ punapi pajāpatiyo sāsanaṃ pahiṇiṃsu te abhabbā mayaṃ gharāvāsassāti paṭisāsanaṃ pahiṇiṃsu tā na dāni amhākaṃ gharaṃ gantuṃ yuttaṃ mahāpajāpatiyā santikaṃ gantvā pabbajjaṃ anujānāpetvā pabbajissāmāti pañcasatāpi mahāpajāpatiṃ upasaṅkamitvā ayye amhākaṃ pabbajjaṃ anujānāpethāti āhaṃsu mahāpajāpatī tā itthiyo gahetvā yena bhagavā tenupasaṅkami setacchattassa heṭṭhā rañño parinibbutakāle upasaṅkamītipi vadantiyeva
ti kasmā paṭikkhipi nanu sabbesampi buddhānaṃ catasso parisā  hontīti kāmaṃ honti kilametvā pana anekavāraṃ yācite anuññātaṃ pabbajjaṃ  dukkhena laddhāti sammā paripālessantīti garuṃ katvā anuññātukāmo paṭikkhipi ti puna kapilapurameva pāvisi ti bodhaneyyasattānaṃ upanissayaṃ olokento yathājjhāsayane viharitvā ti mahājanasaṅgahaṃ karonto uttamāya buddhasiriyā anopamena buddhavilāsena aturitacārikaṃ pakkāmi
nti antonivesanamhiyeva dasabalaṃ uddissa pabbajjāvesaṃ gahetvā pañcasatā sākiyāniyo pabbajjāvesaṃyeva gāhāpetvā sabbāhipi tāhi sambahulāhi sākiyānīhi saddhiṃ ti gamanaṃ abhinīhari gamanābhinīharaṇakāle pana tā sukhumālā rājitthiyo padasā gantuṃ na sakkhissantīti sākiyakoliyarājāno sovaṇṇasivikāyo upaṭṭhāpayiṃsu tā pana yāne āruyha gacchantīti satthari agāravo kato hotīti ekapaṇṇāsayojanikaṃ padasāva paṭipajjiṃsu rājānopi purato ca pacchato ca ārakkhaṃ saṃvidahāpetvā taṇḍulasappitelādīnaṃ sakaṭāni pūrāpetvā gataṭṭhāne gataṭṭhāne āhāraṃ paṭiyādethāti purise pesayiṃsu ti tāsañhi sukhumālattā pādesu eko phoṭo uṭṭheti eko bhijjati ubho pādā katakaṭṭhisamparikiṇṇā viya hutvā uddhumātā jātā tena vuttaṃ  sūnehi pādehīti ti dvārakoṭṭhakato bahi kasmā panevaṃ  ṭhitāti evaṃ kirassā ahosi  ahaṃ tathāgatena ananuññātā sayameva pabbajjāvesaṃ aggahesiṃ evaṃ gahitabhāvo ca pana me sakalajambudīpe pākaṭo jāto sace satthā pabbajjaṃ anujānāti iccetaṃ kusalaṃ sace pana nānujānissati mahatī garahā bhavissatīti vihāraṃ pavisituṃ asakkontī rodamānāva aṭṭhāsi
ti kiṃ nu rājakulānaṃ vipatti uppannā kena tvaṃ kāraṇena evaṃ vivaṇṇabhāvaṃ pattā sūnehi pādehi ṭhitāti ti aññenapi kāraṇena tiādinā tassā guṇaṃ kathetvā puna pabbajjaṃ yācanto evamāha satthāpi itthiyo nāma parittapaññā ekayācitamattena pabbajjāya anuññātāya na mama sāsanaṃ garuṃ katvā gaṇhissantīti tikkhattuṃ paṭikkhipitvā idāni garuṃ katvā gāhāpetukāmatāya tiādimāha tattha ti sā eva assā pabbajjāpi upasampadāpi hotu
ti taṃdivasaṃ upasampannassa nti omānātimāne akatvā pañcapatiṭṭhitena abhivādanaṃ āsanā paccuṭṭhāya paccuggamanavasena paccuṭṭhānaṃ dasanakhe samodhānetvā añjalikammaṃ āsanapaññāpanabījanādikaṃ anucchavikakammasaṅkhātaṃ  sāmīcikammañca katabbaṃ ti yattha vasantiyā anantarāyena ovādatthāya upasaṅkamanaṭṭhāne ovādadāyako ācariyo natthi ayaṃ abhikkhuko āvāso nāma evarūpe āvāse vassaṃ na upagantabbaṃ nti anuposathikaṃ nti ovādatthāya upasaṅkamanaṃ ti cakkhunā diṭṭhena ti sotena sutena ti diṭṭhasutavasena parisaṅkitena nti garukaṃ saṅghādisesāpattiṃ nti anūnāni pannarasa divasāni mānattaṃ ti vikālabhojanacchaṭṭhesu sikkhāpadesu ti ekasikkhampi akhaṇḍaṃ katvā pūritasikkhāya ti dasannaṃ akkosavatthūnaṃ aññatarena akkosavatthunā na akkositabbo bhayūpadaṃsanāya yāya kāyaci paribhāsāya na paribhāsitabbo
ti ovādānusāsanadhammakathāsaṅkhāto vacanapatho bhikkhunīnaṃ bhikkhūsu ovarito pihito na bhikkhuniyā koci bhikkhu ovaditabbo anusāsitabbo vā bhante porāṇakattherā idaṃ cīvaravattaṃ pūrayiṃsūti evaṃ pana paveṇivasena kathetuṃ vaṭṭati ti bhikkhūnaṃ pana bhikkhunīsu vacanapatho anivārito yathāruci ovadituṃ anusāsituṃ dhammakathaṃ kathetunti ayamettha saṅkhepo vitthārato panesā garudhammakathā samantapāsādikāya vinayasaṃvaṇṇanāya (pāci aṭṭha 148) vuttanayeneva veditabbā
ime pana aṭṭha garudhamme satthu santike uggahetvā therena attano ārociyamāne sutvāva mahāpajāpatiyā tāva mahantaṃ domanassaṃ khaṇena  paṭippassambhi anotattadahato ābhatena sītudakassa ghaṭasatena matthake parisittā viya vigatapariḷāhā attamanā hutvā garudhammapaṭiggahaṇena  uppannapītipāmojjaṃ āvikarontī tiādikaṃ udānaṃ udānesi
ti kumbhe dīpaṃ jāletvā tena ālokena paraghare bhaṇḍaṃ vicinitvā thenakacorehi ti eko pāṇako nāḷamajjhagataṃ kaṇḍaṃ vijjhati yena viddhā kaṇḍā nikkhantampi sālisīsaṃ khīraṃ gahetuṃ na sakkoti ti ucchūnaṃ antorattabhāvo
nti iminā pana etamatthaṃ dasseti  yathā mahato taḷākassa pāḷiyā abaddhāyapi kiñci udakaṃ tiṭṭhateva paṭhamameva baddhāya pana yaṃ abaddhapaccayā na tiṭṭheyya tampi tiṭṭheyya evameva ye ime anuppanne vatthusmiṃ paṭikacceva anatikkamanatthāya garudhammā paññattā tesu apaññattesu mātugāmassa pabbajitattā pañca vassasatāni saddhammo  tiṭṭheyya paṭikacceva paññattattā pana aparānipi pañca vassasatāni ṭhassatīti evaṃ paṭhamaṃ vuttavassasahassameva ṭhassati nti cetaṃ paṭisambhidāpabhedappattakhīṇāsavānaṃ vaseneva vuttaṃ tato pana uttaripi sukkhavipassakakhīṇāsavavasena vassasahassaṃ anāgāmivasena vassasahassaṃ sakadāgāmivasena vassasahassaṃ sotāpannavasena vassasahassanti evaṃ pañcavassasahassāni paṭivedhasaddhammo ṭhassati pariyattidhammopi tāniyeva na hi pariyattiyā asati paṭivedho atthi nāpi pariyattiyā sati paṭivedho na hoti liṅgaṃ pana pariyattiyā antarahitāyapi ciraṃ pavattissatīti

 dutiye ti idha sakalassapi buddhavacanassa vasena bahussutabhāvo veditabbo nti kāyasaṃsaggaṃ ayamettha saṅkhepo bhikkhunovādakavinicchayo pana samantapāsādikāya (pāci aṭṭha 144 ādayo) vuttanayeneva veditabbo

 tatiye ti sarāgatthāya ti virajjanatthāya ti vaṭṭe saṃyogatthāya ti vaṭṭe visaṃyogabhāvatthāya ti vaṭṭassa vaḍḍhanatthāya ti na vaṭṭaviddhaṃsanatthāya ti dupposanatthāya ti na sukhaposanatthāya imasmiṃ sutte paṭhamavārena vaṭṭaṃ kathitaṃ dutiyavārena vivaṭṭaṃ kathitaṃ iminā ca pana ovādena gotamī arahattaṃ pattāti

 catutthe ti idamassa paveṇi nāma vasena  ālapanaṃ tassa hi pubbapurisā byagghapathe jātāti tasmiṃ kule manussā byagghapajjāti vuccanti ti issāsakammena ti imasmiṃ kāle idaṃ nāma kātuṃ vaṭṭatīti jānane upāyabhūtāya ti vaḍḍhitasīlā vuddhasamācārā nti āgamanaṃ nti nātimahantaṃ nti nātikasiraṃ ti gahetvā khepetvā tattha yassa vayato diguṇo āyo tassa vayo āyaṃ pariyādātuṃ na sakkoti
catudhā vibhaje bhoge paṇḍito gharamāvasaṃ
ekena bhoge bhuñjeyya dvīhi kammaṃ payojaye
catutthañca nidhāpeyya āpadāsu bhavissatīti (dī ni 3265) 
evaṃ paṭipajjato pana vayo āyaṃ pariyādātuṃ na sakkotiyeva
ti yathā udumbarāni khāditukāmena pakke udumbararukkhe cālite ekappahāreneva bahūni phalāni patanti so khāditabbayuttakāni khāditvā itarāni bahutarāni pahāya gacchati evamevaṃ yo āyato vayaṃ bahutaraṃ katvā vippakiranto bhoge paribhuñjati so udumbarakhādikaṃvāyaṃ kulaputto bhoge khādatīti vuccati nti  anāyakamaraṇaṃ  ti sammā jīvikaṃ kappeti ti samajīvitāya jīvitā ti  vināsassa ṭhānāni
ti kammakaraṇaṭṭhānesu uṭṭhānavīriyasampanno ti vidahanasampanno nti sotthibhūtaṃ samparāyikaṃ ti buddhattāyeva buddhoti evaṃ avitathanāmena ti cāgo ca sesapuññañca pavaḍḍhati imasmiṃ sutte saddhādayo missakā kathitā pañcamaṃ uttānameva

 chaṭṭhe ti gabbhavāso ti sandiṭṭhikā gabbhavāsasadisā punapi manussagabbhā ti ṭhapetvā manussagabbhe sesagabbhā ti bhayañca dukkhañca bhayañca rogo ca bhayañca gaṇḍo ca bhayañca sallañca bhayañca saṅgo ca bhayañca paṅko ca bhayañca gabbho cāti evaṃ ubhayaṃ ete kāmā pavuccanti ti kāmasukhena nti vaṭṭapalipathaṃ ti imasmiṃ ṭhāne vipassanaṃ vaḍḍhetvā assa bhikkhuno arahattappattabhāvo gahito evarūpaṃ pajaṃ jātijarūpetaṃ tīsu bhavesu phandamānaṃ avekkhatīti sutte vaṭṭaṃ kathetvā gāthāsu vivaṭṭaṃ kathitanti sattamaṭṭhamāni  uttānatthāneva

 navame ti kāyavaṅkādīnaṃ abhāvena ujuko ti paññāya ca sīlena ca samannāgato nti dānaṃ dadantānaṃ nti puññaṃ olokentānaṃ gavesantānaṃ  nti upadhivipākaṃ opadhibhūtaṃ ṭhānaṃ appamāṇaṃ dasame ti ukkaṭṭho uttamo nti sabbasattānaṃ sesaṃ sabbattha uttānamevāti

