

 catutthassa paṭhamaṃ suviññeyyameva dutiye guṇamakkhanāya pavattopi attano kārakaṃ gūthena paharantaṃ gūtho viya paṭhamataraṃ makkhetīti makkho so etassa atthīti  paḷāsatīti paḷāso parassa guṇe ḍaṃsitvā viya apanetīti attho so etassa atthīti  paḷāsī puggalo hi dutiyassa dhuraṃ na deti sampasāretvā tiṭṭhati tenāha ti


 tatiye ti sāmantajappanairiyāpathasannissitapaccayappaṭisevanabhedato tippabhedehi kuhanavatthūhi tividhena kuhanavatthunā lokaṃ kuhayati vimhāpayati aho acchariyapurisoti attani paresaṃ vimhayaṃ uppādetīti  lābhasakkāratthiko hutvā lapati attānaṃ dāyakaṃ vā ukkhipitvā yathā so kiñci dadāti evaṃ ukkācetvā kathetīti  nimittaṃ sīlaṃ tassāti  nimittena vā carati nimittaṃ vā karotīti nemittiko nti ca paresaṃ paccayadānasaññuppādakaṃ kāyavacīkammaṃ vuccati  nippeso sīlamassāti  nippisatīti vā nippeso nippesoyeva ti ca saṭhapuriso viya lābhasakkāratthaṃ akkosanuppaṇḍanaparapiṭṭhimaṃsikatādi


 chaṭṭhe paṭisambhidāsu yaṃ vattabbaṃ taṃ heṭṭhā vuttameva ti uccanīcāni tenāha ti kiṃ karomīti evaṃ vatvā kattabbakammāni tattha  nāma cīvarassa karaṇaṃ rajanaṃ cetiye sudhākammaṃ uposathāgāracetiyagharabodhigharesu kattabbakammanti evamādi  nāma pādadhovanamakkhanādi khuddakakammaṃ ti tatrupagamaniyā tatra tatra mahante khuddake ca kamme sādhanavasena upagacchantiyāti attho tassa tassa kammassa nipphādane samatthāyāti vuttaṃ hoti ti vā tatra tatra kamme sādhetabbe upāyabhūtāya nti kātuṃ samattho hoti nti vicāretuṃ samattho sattamaṃ uttānameva


 aṭṭhame ti sāsane thirabhāvaṃ anivattibhāvaṃ pattho pabbajito hutvā bahū rattiyo jānātīti  tenāha tiādi ti ayathābhūtaguṇehi ceva yathābhūtaguṇehi ca samuggato yaso etassa atthīti  yasaṃ sito nissito vā  tenāha ti asataṃ asādhūnaṃ dhammā  asantā vā asundarā gārayhā lāmakā dhammāti  vipariyāyena  veditabbā


 navame  āramitabbaṭṭhena kammaṃ ārāmo etassāti kammārāmo tassa bhāvo  tattha nti itikattabbaṃ kammaṃ vuccati seyyathidaṃ  cīvaravicāraṇaṃ cīvarakammakaraṇaṃ upatthambhanaṃ pattatthavikaaṃsabaddhakakāyabandhanadhammakaraṇaādhārakapādakathalikasammajjaniādīnaṃ karaṇanti ekacco hi etāni karonto sakaladivasaṃ etāneva karoti taṃ sandhāyesa paṭikkhepo yo pana etesaṃ karaṇavelāyameva tāni karoti uddesavelāya uddesaṃ gaṇhāti sajjhāyavelāya sajjhāyati cetiyaṅgaṇavattavelāya cetiyaṅgaṇavattaṃ karoti manasikāravelāya manasikāraṃ karoti na so kammārāmo nāma ti ettha yo itthivaṇṇapurisavaṇṇādivasena ālāpasallāpaṃ karontoyeva divasañca rattiñca vītināmeti evarūpo bhasse pariyantakārī na hoti ayaṃ bhassārāmo nāma yo pana rattimpi divasampi dhammaṃ katheti pañhaṃ vissajjeti ayaṃ appabhasso bhasse pariyantakārīyeva kasmā sannipatitānaṃ vo bhikkhave dvayaṃ karaṇīyaṃ dhammī vā kathā ariyo vā tuṇhībhāvoti (ma ni 1273 udā 12 28 29) vuttattā
ti ettha yo gacchantopi nisinnopi nipannopi thinamiddhābhibhūto niddāyatiyeva ayaṃ niddārāmo nāma yassa pana karajakāye gelaññena cittaṃ bhavaṅge otarati nāyaṃ niddārāmo tenevāha  abhijānāmi kho panāhaṃ aggivessana gimhānaṃ pacchime māse pacchābhattaṃ piṇḍapātappaṭikkanto catugguṇaṃ saṅghāṭiṃ paññāpetvā dakkhiṇena passena sato sampajāno niddaṃ okkamitāti (ma ni 1387) ti ettha  yo ekassa dutiyo dvinnaṃ tatiyo tiṇṇaṃ catutthoti evaṃ saṃsaṭṭhova viharati ekako assādaṃ na labhati ayaṃ saṅgaṇikārāmo yo pana catūsu iriyāpathesu ekakova assādaṃ labhati nāyaṃ saṅgaṇikārāmo veditabbo sekhānaṃ paṭiladdhaguṇassa parihānāsambhavato tiādi vuttaṃ


 dasame ti sabbarattiṃ niddāyitvā balavapaccūse koṭisammuñjaniyā thokaṃ sammajjitvā mukhaṃ dhovitvā yāgubhikkhatthāya pātova pavisati ti gihisaṃsaggavasena kālaṃ vītināmento majjhanhikasamayaṃ atikkamitvā pakkamati pātoyeva hi gāmaṃ pavisitvā yāguṃ ādāya āsanasālaṃ gantvā pivitvā ekasmiṃ ṭhāne nipanno niddāyitvā manussānaṃ bhojanavelāya paṇītabhikkhaṃ labhissāmīti upakaṭṭhe majjhanhike uṭṭhāya dhammakaraṇena udakaṃ gahetvā akkhīni puñchitvā piṇḍāya caritvā yāvadatthaṃ bhuñjitvā gihisaṃsaṭṭho kālaṃ vītināmetvā majjhanhe vītivatte paṭikkamati
ti āvuso atricchatā pāpicchatāti ime dhammā pahātabbāti tesu ādīnavaṃ dassetvā evarūpaṃ appicchataṃ samādāya vattitabbantiādinayappavattā kathā ti kāyaviveko cittaviveko upadhivivekoti imehi tīhi vivekehi tattha eko gacchati eko tiṭṭhati eko nisīdati eko seyyaṃ kappeti eko gāmaṃ piṇḍāya pavisati eko paṭikkamati eko caṅkamaṃ adhiṭṭhāti eko carati eko viharatīti ayaṃ  nāma aṭṭha samāpattiyo pana  nāma nibbānaṃ  nāma vuttampi hetaṃ  kāyaviveko ca vivekaṭṭhakāyānaṃ nekkhammābhiratānaṃ cittaviveko ca parisuddhacittānaṃ paramavodānappattānaṃ upadhiviveko ca nirupadhīnaṃ puggalānaṃ visaṅkhāragatānanti (mahāni 57) nti kāyikaṃ cetasikañca vīriyaṃ nti catupārisuddhisīlaṃ nti vipassanāpādakā aṭṭha samāpattiyo ti vā ariyaphalaṃ ārabbha pavattā kathā sesaṃ uttānameva


