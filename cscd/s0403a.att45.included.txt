

 sattamassa  paṭhame ti hataupaniso chinnapaccayo nti taruṇavipassanā ti balavavipassanā ceva maggo ca nti arahattavimutti ca paccavekkhaṇā ca

 dutiye yasmā ayaṃ sattasūriyadesanā tejosaṃvaṭṭadassanavasena pavattā tasmā tayo saṃvaṭṭā tisso saṃvaṭṭasīmā tīṇi saṃvaṭṭamūlānī tīṇi kolāhalānīti ayaṃ tāva āditova imassa suttassa purecārikakathā veditabbā sā visuddhimagge (visuddhi 2403) pubbenivāsānussatiniddese vitthāritāva ti aniccakammaṭṭhānikānaṃ pañcannaṃ bhikkhusatānaṃ ajjhāsayena upādinnakānaṃ anupādinnakānaṃ saṅkhārānaṃ vipattidassanatthaṃ etaṃ aniccā bhikkhave saṅkhārātiādisattasūriyopamasuttantaṃ avoca tattha ti hutvā abhāvaṭṭhena aniccā ti upādinnakaanupādinnakā saṅkhāradhammā ti evaṃ aciraṭṭhena na dhuvā ti  asassatabhāvena assāsarahitā ti yuttameva
ti udake anupaviṭṭho ti udakapiṭṭhito uggato ti paṭhamaṃ tāva upakappanamegho nāma koṭisatasahassacakkavāḷe ekamegho hutvā vassati tadā  nikkhantabījaṃ na puna gehaṃ pavisati tato paṭṭhāya dhamakaraṇe niruddhaṃ viya udakaṃ hoti puna ekabindumpi devo na vassatīti upamānadhammakathāva pamāṇaṃ vinassante pana loke paṭhamaṃ avīcito paṭṭhāya tuccho hoti tato uṭṭhahitvā sattā manussaloke ca tiracchānesu ca nibbattanti tiracchānesu nibbattāpi puttabhātikesu mettaṃ paṭilabhitvā kālakatā devamanussesu nibbattanti devatā ākāsena carantiyo ārocenti  na idaṃ ṭhānaṃ  sassataṃ na nibaddhaṃ mettaṃ bhāvetha karuṇaṃ muditaṃ upekkhaṃ bhāvethāti te mettādayo bhāvetvā tato cutā brahmaloke nibbattanti
ti ettha bījagāmo nāma pañca bījajātāni  nāma yaṃkiñci nikkhantamūlapaṇṇaṃ haritakaṃ ti ettha ti osadharukkhā ti bahisārā tālanāḷikerādayo ti vanajeṭṭhakarukkhā ti ṭhapetvā pañca mahānadiyo avasesā ninnagā ti ṭhapetvā satta mahāsare avasesā rahadādayo tiādīsu dutiyasūriyakāle eko udeti eko atthaṅgameti tatiyakāle eko udeti eko atthaṅgameti eko majjhe hoti catutthakāle catukulike gāme cattāro piṇḍacārikā dvārapaṭipāṭiyā ṭhitā viya honti pañcamādikālepi eseva nayo ti  chijjitvā chijjitvā patanti ti cakkavāḷamahāpathavī sinerupabbatarājā himavā cakkavāḷapabbato cha kāmasaggā paṭhamajjhānikabrahmalokāti ettake ṭhāne daḍḍhe accharāya gahetabbamattāpi chārikā vā aṅgāro vā na paññāyati ti ko tassa saddhāpanatthāya samattho ko vā tassa saddhātā ti diṭṭhapade  sotāpanne ariyasāvake ṭhapetvā ko añño saddahissatīti attho
ti vikkhambhanavasena vītarāgo ti anusiṭṭhiṃ jāniṃsu brahmalokasahabyatāya maggaṃ paṭipajjiṃsu ti dutiyattabhāve sabbākārena samagatiko ekagatiko nti paṭhamajjhānato uttari yāva tikacatukkajjhānā paṇītaṃ katvā mettaṃ bhāveyyaṃ ti pañcahi cakkhūhi cakkhumā ti bodhipallaṅkeyeva kilesaparinibbānena parinibbuto evaṃ aniccalakkhaṇaṃ dīpetvā satthari desanaṃ vinivaṭṭente pañcasatāpi te aniccakammaṭṭhānikā bhikkhū desanānusārena ñāṇaṃ pesetvā nisinnāsanesuyeva arahattaṃ pāpuṇiṃsūti

 tatiye ti yadā nti raṭṭhapariyante raṭṭhāvasāne niviṭṭhaṃ majjhimadesanagarassa  pana rakkhākiccaṃ natthi tena taṃ na gahitaṃ nti nagarālaṅkārehi alaṅkataṃ nti akattabbaṃ ajiniyaṃ ti gambhīraāvāṭā ti suṭṭhu sannisīdāpitā taṃ panetaṃ esikāthambhaṃ iṭṭhakāhi vā karonti silāhi vā khadirādīhi vā sārarukkhehi taṃ nagaraguttatthāya karontā bahinagare karonti alaṅkāratthāya karontā antonagare taṃ iṭṭhakāmayaṃ karontā mahantaṃ āvāṭaṃ katvā cayaṃ cinitvā upari aṭṭhaṃsaṃ katvā sudhāya limpanti yadā hatthinā dantehi abhihato na calati tadā sulitto nāma hoti silāthambhādayopi aṭṭhaṃsā eva honti te sace aṭṭha ratanā honti caturatanamattaṃ āvāṭe pavisati caturatanamattaṃ upari hoti soḷasaratanavīsatiratanesupi eseva nayo sabbesañhi upaḍḍhaṃ heṭṭhā hoti upaḍḍhaṃ upari te gomuttavaṅkā honti tena tesaṃ antare padaramayaṃ katvā kammaṃ kātuṃ sakkā hoti te pana katacittakammā paggahitaddhajāva honti
ti  parikkhipitvā ṭhitamātikā ti anto pākārassa pākārena saddhiṃ gato mahāpatho yattha ṭhitā bahipākāre ṭhitehi saddhiṃ yujjhanti nti  saratomarādinissaggiyāvudhaṃ nti ekatodhārādisesāvudhaṃ
ti sabbepi hatthiācariyahatthivejjahatthibandhādayo ti sabbepi assācariyaassavejjaassabandhādayo ti sabbepi rathācariyarathayodharatharakkhādayo ti issāsā ti ye yuddhe jayaddhajaṃ gahetvā purato gacchanti ti idha rañño ṭhānaṃ hotu idha asukamahāmattassāti evaṃ senābyūhakārakā ti sāhasikamahāyodhā te kira parasenaṃ pavisitvā piṇḍapiṇḍamiva chetvā chetvā dayanti uppatitvā niggacchantīti attho ye vā saṅgāmamajjhe yodhānaṃ bhattapānīyaṃ gahetvā pavisanti tesampetaṃ nāmaṃ ti uggatuggatā saṅgāmāvacarā rājaputtā ti ye kassa sīsaṃ vā āvudhaṃ vā āharāmāti vatvā asukassāti vuttā saṅgāmaṃ pakkhanditvā tadeva āharanti ime pakkhandantīti pakkhandino mahānāgā viya  hatthiādīsupi abhimukhaṃ āgacchantesu anivattiyayodhānaṃ etaṃ adhivacanaṃ ti ekasūrā ye sajālikāpi savammikāpi samuddaṃ tarituṃ sakkonti ti  ye cammakañcukaṃ vā pavisitvā saraparittāṇacammaṃ vā gahetvā yujjhanti ti balavasinehā gharadāsayodhā  ti dvārapālako ti vāsanena sabbavivarapaṭicchādanena sudhālepena sampanno bahi vā khāṇupākārasaṅkhātena vāsanena ghanamaṭṭhena ca sudhālepena sampanno puṇṇaghaṭapantiṃ dassetvā katacittakammapaggahitaddhajo nti hatthiassādīnaṃ ghāsatthāya gehānañca chādanatthāya āharitvā bahūsu ṭhānesu ṭhapitatiṇañca gehakaraṇapacanādīnaṃ atthāya āharitvā ṭhapitakaṭṭhañca yantehi pavesetvā pokkharaṇīsu ṭhapitaudakañca ti paṭikacceva anekesu ṭhānesu suṭṭhu nicitaṃ hoti ti antonagaravāsīnaṃ ratiatthāya ti  tāsaṃ anāpajjanatthāya nti nānappakārā sāliyo ceva yavā ca nti tilamuggamāsā ca sesāparaṇṇañca
idāni yasmā tathāgatassa nagare kammaṃ nāma natthi  nagarasadisaṃ pana ariyasāvakaṃ nagaraparikkhārasadise ca satta dhamme catuāhārasadisāni ca cattāri jhānāni dassetvā ekādasasu ṭhānesu arahattaṃ pakkhipitvā desanaṃ vinivaṭṭessāmīti ayaṃ upamā ābhatā tasmā taṃ desanaṃ pakāsetuṃ idaṃ tiādi āraddhaṃ tattha ti sudhammehi ti okappanasaddhāya ceva paccakkhasaddhāya ca samannāgato tattha dānasīlādīnaṃ phalaṃ saddahitvā dānādipuññakaraṇe saddhā okappanasaddhā nāma maggena āgatasaddhā paccakkhasaddhā nāma pasādasaddhātipi esā eva tassā lakkhaṇādīhi vibhāgo veditabbo
sampakkhandanalakkhaṇā ca mahārāja saddhā sampasādanalakkhaṇā cāti (mi pa 2110) hi vacanato idaṃ saddhāya  nāma tīhi bhikkhave ṭhānehi saddho pasanno veditabbo katamehi tīhi sīlavantānaṃ dassanakāmo hotītiādinā (a ni 342) nayena vuttaṃ pana saddhāya  nāma ko cāhāro saddhāya saddhammassavanantissa vacanīyanti (a ni 1061) ayaṃ panassā  nāma saddhāpabbajitassa bhikkhave bhikkhuno ayaṃ anudhammo hoti yaṃ rūpe nibbidābahulo viharissatīti ayamassa  nāma saddhā bandhati pātheyyaṃ sirī bhogānamāsayo (saṃ ni 179) saddhā dutiyā purisassa hoti (saṃ ni 136) saddhāya tarati oghaṃ (saṃ ni 1246) saddhā bījaṃ tapo vuṭṭhi (su ni 77 saṃ ni 1197) saddhāhattho mahānāgo upekhāsetadantavātiādīsu pana suttesu  etissā baddhabhattapuṭādisarikkhatāya anekasarasatā bhagavatā pakāsitā imasmiṃ pana nagaropamasuttante esā acalasuppatiṭṭhitatāya esikāthambhasadisā katvā dassitā
ti saddhaṃ esikāthambhaṃ katvā ariyasāvako akusalaṃ pajahatīti iminā nayena sabbapadesu yojanā kātabbā apicettha hirottappehi tīsu dvāresu saṃvaro sampajjati so catupārisuddhisīlaṃ hoti  iti imasmiṃ sutte ekādasasu ṭhānesu arahattaṃ pakkhipitvā desanāya kūṭaṃ gahitanti veditabbaṃ

 catutthe ti yuttappattakālaṃ jānāti ti ayaṃ buddhavacanaṃ uggaṇhanakālo ti atthānatthaṃ kāraṇākāraṇaṃ paripucchāya ti yoge kammaṃ pakkhipanassa ti nilīyanassa ekībhāvassa ti navannaṃ lokuttaradhammānaṃ anurūpadhammaṃ pubbabhāgapaṭipadaṃ paṭipanno ti evaṃ  bhikkhu puggalānaṃ paroparaṃ tikkhamudubhāvaṃ jānanasamattho nāma hoti

 pañcame ti patitapalāso ti sañjātapattapupphajālo tassa hi pattajālañca pupphajālañca saheva nikkhamati ti pāṭiyekkaṃ sañjātena suvibhattena pattajālakena ca pupphajālakena ca samannāgato ti sañjātamakuḷo ti avikasitehi mahākucchīhi sambhinnamukhehi pupphehi samannāgato ti sabbākārena supupphito ti dibbena āyunā cattāro māse manussagaṇanāya pana tāni dvādasa vassasahassāni honti ti ito cito ca indriyāni cārenti kīḷanti ramantīti attho
ti tattakaṃ ṭhānaṃ obhāsena phuṭaṃ hoti tesañhi pupphānaṃ bālasūriyassa  viya ābhā hoti pattāni paṇṇacchattappamāṇāni anto mahātumbamattā reṇu hoti pupphite pana pāricchattake ārohanakiccaṃ vā aṅkusakaṃ gahetvā namanakiccaṃ vā pupphāharaṇatthaṃ caṅgoṭakakiccaṃ vā natthi kantanakavāto uṭṭhahitvā pupphāni vaṇṭato kantati sampaṭicchanakavāto sampaṭicchati pavesanakavāto sudhammaṃ devasabhaṃ paveseti sammajjanakavāto purāṇapupphāni nīharati santharaṇakavāto  pattakaṇṇikakesarāni rañjento santharati majjhaṭṭhāne dhammāsanaṃ  hoti yojanappamāṇo ratanapallaṅko upari tiyojanena setacchattena dhāriyamānena tadanantaraṃ sakkassa devarañño āsanaṃ atthariyati tato tettiṃsāya devaputtānaṃ tato aññesaṃ mahesakkhānaṃ devānaṃ aññataradevatānaṃ pupphakaṇṇikāva āsanaṃ hoti devā devasabhaṃ pavisitvā nisīdanti tato pupphehi reṇuvaṭṭi uggantvā uparikaṇṇikaṃ āhacca nipatamānā devatānaṃ tigāvutappamāṇaṃ attabhāvaṃ lākhārasaparikammasajjitaṃ viya suvaṇṇacuṇṇapiñjaraṃ viya karoti ekacce devā ekekaṃ pupphaṃ gahetvā aññamaññaṃ paharantāpi kīḷantiyeva paharaṇakālepi mahātumbappamāṇā reṇu nikkhamitvā sarīraṃ pabhāsampannehi gandhacuṇṇehi sañjatamanosilārāgaṃ viya karoti evaṃ sā kīḷā catūhi māsehi pariyosānaṃ gacchati ti ayaṃ anupharituṃ ānubhāvo
idāni yasmā na satthā pāricchattakena atthiko tena pana saddhiṃ upametvā satta ariyasāvake dassetukāmo tasmā te dassetuṃ tiādimāha tattha ti pabbajissāmīti cinteti ti devānaṃ viya ti pathavitalato yāva brahmalokā sādhukārasaddena sabbaṃ ekasaddameva hoti ti  ayaṃ khīṇāsavassa bhikkhuno anupharaṇānubhāvo imasmiṃ sutte catupārisuddhisīlaṃ pabbajjānissitaṃ hoti kasiṇaparikammaṃ paṭhamajjhānasannissitaṃ vipassanāya saddhiṃ tayo maggā tīṇi ca phalāni arahattamaggasannissitāni honti desanāya heṭṭhato vā uparito vā ubhayato vā paricchedo hoti idha pana ubhayato paricchedo tenetaṃ vuttaṃ saṅkhepato panettha vaṭṭavivaṭṭaṃ kathitanti veditabbaṃ

 chaṭṭhe ti bhiyyosomattāya parisuddhā bhavissanti nimmalā ti ettha sa-kāro nipātamattaṃ kammāragato kammāruddhanagatoti attho

 sattame ti na yuttappayuttassa hutvā viharato ti imā kaṇhapakkhasukkapakkhavasena dve upamā vuttā tāsu kaṇhapakkhūpamā atthassa asādhikā itarā sādhikāti sukkapakkhūpamāya eva attho veditabbo ti opammatthe nipāto ti sambhāvanatthe ubhayenāpi seyyathāpi nāma bhikkhaveti dasseti ti ettha pana kiñcāpi kukkuṭiyā vuttappakārato ūnādhikānipi aṇḍāni honti vacanasiliṭṭhatāya panetaṃ vuttaṃ evañhi loke siliṭṭhaṃ vacanaṃ hoti ti tāni assu bhaveyyunti attho ti tāya janettiyā kukkuṭiyā pakkhe pasāretvā tesaṃ upari sayantiyā sammā adhisayitāni ti kālena kālaṃ utuṃ gaṇhāpentiyā suṭṭhu samantato seditāni usmīkatānīti vuttaṃ hoti ti kālena kālaṃ suṭṭhu samantato bhāvitāni kukkuṭagandhaṃ gāhāpitānīti attho
ti tassā kukkuṭiyā imaṃ tividhakiriyākaraṇena appamādaṃ katvā kiñcāpi na evaṃ icchā uppajjeyya ti atha kho te kukkuṭapotakā vuttanayena sotthinā abhinibbhijjituṃ bhabbāva te hi yasmā tāya kukkuṭiyā evaṃ tīhākārehi tāni aṇḍāni paripāliyamānāni na pūtīni honti yopi nesaṃ allasineho so pariyādānaṃ gacchati kapālaṃ tanukaṃ hoti pādanakhasikhā ca mukhatuṇḍakañca kharaṃ hoti sayampi pariṇāmaṃ gacchati kapālassa tanuttā bahiddhā āloko anto paññāyati tasmā ciraṃ vata mayaṃ saṃkuṭitahatthapādā sambādhe sayimha ayañca bahi āloko dissati ettha dāni no sukhavihāro bhavissatīti nikkhamitukāmā hutvā kapālaṃ pādena paharanti gīvaṃ pasārenti tato taṃ kapālaṃ dvedhā bhijjati atha te pakkhe vidhunantā taṃkhaṇānurūpaṃ viravantā nikkhamantiyeva nikkhamantā ca gāmakkhettaṃ upasobhayamānā vicaranti
ti idaṃ opammasampaṭipādanaṃ taṃ evaṃ atthena saṃsandetvā veditabbaṃ  tassā kukkuṭiyā aṇḍesu adhisayanāditividhakiriyākaraṇaṃ viya hi imassa bhikkhuno bhāvanaṃ anuyuttakālo  kukkuṭiyā tividhakiriyāsampādanena  aṇḍānaṃ apūtibhāvo viya bhāvanaṃ anuyuttassa bhikkhuno tividhānupassanāsampādanena vipassanāñāṇassa aparihāni tassā tividhakiriyākaraṇena aṇḍānaṃ allasinehapariyādānaṃ viya tassa bhikkhuno tividhānupassanāsampādanena bhavattayānugatanikantisinehapariyādānaṃ aṇḍakapālānaṃ tanubhāvo viya bhikkhuno avijjaṇḍakosassa tanubhāvo kukkuṭapotakānaṃ nakhatuṇḍakānaṃ thaddhabhāvo viya bhikkhuno vipassanāñāṇassa tikkhakharavippasannasūrabhāvo kukkuṭapotakānaṃ pariṇāmakālo viya bhikkhuno vipassanāñāṇassa pariṇāmakālo vaḍḍhikālo gabbhaggahaṇakālo kukkuṭapotakānaṃ pādanakhasikhāya vā mukhatuṇḍakena vā aṇḍakosaṃ padāletvā pakkhe papphoṭetvā sotthinā abhinibbhidākālo viya tassa bhikkhuno vipassanāñāṇagabbhaṃ gaṇhāpetvā vicarantassa tajjātikaṃ utusappāyaṃ vā bhojanasappāyaṃ vā puggalasappāyaṃ vā dhammassavanasappāyaṃ vā labhitvā ekāsane nisinnasseva vipassanaṃ vaḍḍhentassa anupubbādhigatena arahattamaggena avijjaṇḍakosaṃ padāletvā abhiññāpakkhe papphoṭetvā sotthinā arahattappattakālo veditabbo
yathā pana kukkuṭapotakānaṃ pariṇatabhāvaṃ ñatvā mātāpi aṇḍakosaṃ bhindati evaṃ tathārūpassa bhikkhuno ñāṇaparipākaṃ ñatvā satthāpi 
ucchinda  sinehamattano kumudaṃ sāradikaṃva pāṇinā
santimaggameva brūhaya nibbānaṃ sugatena desitanti (dha pa 285) 
ādinā nayena obhāsaṃ pharitvā gāthāya avijjaṇḍakosaṃ paharati so gāthāpariyosāne avijjaṇḍakosaṃ bhinditvā arahattaṃ pāpuṇāti tato paṭṭhāya yathā te kukkuṭapotakā gāmakkhettaṃ upasobhayamānā tattha vicaranti evaṃ ayampi mahākhīṇāsavo nibbānārammaṇaṃ phalasamāpattiṃ appetvā saṅghārāmaṃ upasobhayamāno vicarati
ti  vaḍḍhakissa so hi olambakasaṅkhātaṃ phalaṃ cāretvā dārūnaṃ gaṇḍaṃ haratīti phalagaṇḍoti vuccati ti vāsidaṇḍakassa gahaṇaṭṭhāne nti pabbajitassa hi pabbajjāsaṅkhepena uddesena paripucchāya yonisomanasikārena vattapaṭipattiyā ca niccakālaṃ āsavā khīyanti evaṃ khīyamānānaṃ pana nesaṃ ettakaṃ ajja  khīṇaṃ ettakaṃ hiyyoti evamassa ñāṇaṃ na hotīti attho imāya upamāya vipassanānisaṃso dīpito
ti hemantasamayena ti thirabhāvena parihāyanti ti ettha mahāsamuddo viya sāsanaṃ daṭṭhabbaṃ nāvā viya yogāvacaro nāvāya mahāsamudde pariyāyanaṃ viya imassa bhikkhuno ūnapañcavassakāle ācariyupajjhāyānaṃ santike vicaraṇaṃ nāvāya mahāsamuddaudakena  khajjamānānaṃ bandhanānaṃ tanubhāvo viya bhikkhuno pabbajjāsaṅkhepena uddesaparipucchādīhiyeva saṃyojanānaṃ tanubhāvo nāvāya thale ukkhittakālo viya bhikkhuno nissayamuttakassa kammaṭṭhānaṃ gahetvā araññe vasanakālo divā vātātapena saṃsussanaṃ viya vipassanāñāṇena taṇhāsinehassa saṃsussanaṃ rattiṃ himodakena temanaṃ viya kammaṭṭhānaṃ nissāya uppannena pītipāmojjena cittatemanaṃ rattindivaṃ vātātapehi ceva himodakena ca parisukkhaparitintānaṃ bandhanānaṃ dubbalabhāvo viya vipassanāñāṇapītipāmojjehi saṃyojanānaṃ bhiyyosomattāya dubbalabhāvo pāvussakamegho viya arahattamaggañāṇaṃ meghavuṭṭhiudakena nāvāya antopūtibhāvo viya āraddhavipassakassa rūpasattakādivasena vipassanaṃ vaḍḍhentassa okkhāyamāne pakkhāyamāne kammaṭṭhāne ekadivasaṃ utusappāyādīni laddhā ekapallaṅkena nisinnassa arahattaphalādhigamo pūtibandhanāya nāvāya kiñci kālaṃ ṭhānaṃ viya khīṇasaṃyojanassa arahato mahājanaṃ anuggaṇhantassa yāvatāyukaṃ ṭhānaṃ pūtibandhanāya nāvāya anupubbena bhijjitvā apaṇṇattikabhāvūpagamo viya khīṇāsavassa upādinnakkhandhabhedena anupādisesāya nibbānadhātuyā parinibbutassa apaṇṇattikabhāvūpagamoti imāya upamāya saṃyojanānaṃ dubbalatā dīpitā

 aṭṭhamaṃ  atthuppattiyaṃ kathitaṃ atthuppatti panassa heṭṭhā cūḷaccharāsaṅghātasuttavaṇṇanāya (a ni aṭṭha 1151 ādayo) vitthāritā eva ti passatha nu ti upagūhitvā ti samīpe nissāya nisīdeyya ti upagantvā nipajjeyya ti ācikkhāmi ti paṭivedetvā jānāpetvā kathemi ti assavālagovālehi vaṭṭitarajjuyā nti  uramajjhe nti pheṇaṃ uddehitvā ussādetvāti attho nti attano diṭṭhadhammikasamparāyikalokiyalokuttaraṃ atthaṃ pi eseva nayo sesamettha yaṃ vattabbaṃ siyā taṃ sabbaṃ cūḷaccharāsaṅghātasuttassa (a ni 151 ādayo) atthuppattiyaṃ kathitameva idañca pana suttaṃ kathetvā satthā cūḷaccharāsaṅghātasuttaṃ kathesi navamaṃ uttānatthameva

 dasame nti appaṃ thokaṃ tañhi sarasaparittatāyapi khaṇaparittatāyapi ṭhitiparittatāyapi parittameva lahuṃ uppajjitvā nirujjhanato nti mantāya boddhabbaṃ paññāya jānitabbanti attho ti pabbatasambhavā ti rukkhanaḷaveḷuādīni haritabbāni harituṃ samatthā sesaṃ sabbattha uttānatthamevāti

