

sabbadhīti  disādesodhinā anodhisopharaṇaṃ vuttaṃ sabbattatāya sabbāvantanti sattodhinā tenāha anodhiso dassanatthanti tathāsaddo itisaddo vā na vuttoti mettāsahagatena cetasāti etassa anuvattakaṃ taṃ dvayaṃ tassa pharaṇantarādiṭṭhānaṃ aṭṭhānanti katvā na vuttaṃ puna mettāsahagatena cetasāti vuttanti attho
hirottappānupālitā mettā na parihāyati āsannasapattassa rāgassa sinehassa ca vipattiyā anuppattitoti adhippāyo
adhimuñcitvāti suṭṭhu pasāretvāti attho taṃ dassento adhikabhāvenātiādimāha balavatā vā adhimokkhena adhimuccitvā
heṭṭhā vuttoyevāti sabbena sabbaṃ sabbathā sabbanti etesaṃ sabbena sikkhāsamādānena sabbaṃ sikkhaṃ sabbena sikkhitabbākārena sabbaṃ sikkhanti ca jhānavibhaṅge  attho vutto idha pana sabbena avadhinā attasamatāya sabbasattayuttatāya ca sabbaṃ lokaṃ sabbāvadhidisādipharaṇākārehi sabbaṃ lokanti ca attho yujjati
paccatthikavighātavasenāti mettādīnaṃ āsannadūrapaccatthikānaṃ rāgabyāpādādīnaṃ vighātavasena yaṃ appamāṇaṃ so averoti so averabhāvoti ayaṃ vā tassa atthoti
 nirayādi gati caṇḍālādi kulaṃ annādīnaṃ alābhitā bhogo ādisaddena dubbaṇṇatādi gahitaṃ
suttantabhājanīyavaṇṇanā niṭṭhitā

imasmiṃpana kathitāti iminā imasmiṃ vibhaṅge kathitānaṃ lokiyabhāvameva dassento khandhavibhaṅgādīhi visesetīti na aññattha lokuttarānaṃ appamaññānaṃ kathitatā anuññātā hoti
pañhapucchakavaṇṇanā niṭṭhitā
appamaññāvibhaṅgavaṇṇanā niṭṭhitā
