
 idāni samathavinicchayaṃ dassetuṃ yesu adhikaraṇesu santesu samathehi bhavitabbaṃ tāni tāva dassento āha tiādi ti vivādādhikaraṇaṃ ti etthāpi eseva nayo ti adhikaraṇapariyāyo ādhārīyati abhibhuyyati vūpasammati samathehīti  vivādo ca so ādhāro cāti  so eva  evamādhārādhikaraṇasaddānaṃ vivādādisaddehi saha kammadhārayasamāso daṭṭhabbo adhikarīyati abhibhuyyati vūpasammati samathehīti nti vivādādicatubbidhameva pāḷiyaṃ dassitaṃ ayamattho etesaṃ tu catunnampi samattā samathā matāti vakkhamānena viññāyati
 adhikaraṇāni ca idha pana bhikkhave bhikkhū vivadanti dhammoti vā adhammoti vāti  aṭṭhārasa  ca mahesinā vuttāni  tesu catūsu adhikaraṇesu  adhikaraṇasaṅkhāto etāni aṭṭhārasa bhedakaravatthūni  nissāya pavattoti yojanā
ti idha pana bhikkhave bhikkhū bhikkhuṃ anuvadanti sīlavipattiyā vā ācāravipattiyā vā  diṭṭhivipattiyā vā ājīvavipattiyā vāti  vuttā catasso vipattiyo diṭṭhādīnaṃ anugantvā sīlavipattiādīhi vadanaṃ codanā ti nissito anuvādo catasso vipattiyo nissāya pavattoti attho tatthāti paṭhamameva niddhāraṇassa vuttattā idha punavacane payojanaṃ na dissati sambhavāti vacanassāpi na koci atthaviseso dissati tasmā āpattādhāratā tattha sattaāpattisambhavāti pāṭho na yujjati ti pāṭho  yuttataro  āpattādhikaraṇaṃ nāma  satta āpattiyova adhippetāti attho
ti apalokanakammādīni cattāri saṅghakammāni upādāya kiccādhikaraṇābhidhānaṃ siyā kiccādhikaraṇaṃ nāma cattāri saṅghakammānīti attho ti etesaṃ pana catunnampi adhikaraṇānaṃ ti vūpasamahetuttā ti sammukhāvinayādayo satta adhikaraṇasamathāti adhippetā adhikaraṇāni samenti sammanti vā etehīti ti vuccantīti samattā samathā matāti iminā saddassa anvatthaṃ dīpeti
 te sarūpato dassetumāha tiādi ti idaṃ dipadehi paccekaṃ yojetabbaṃ sammukhāvinayo sativinayo amūḷhavinayoti ti ca paṭiññātakaraṇaṃ vuttaṃ ti samatho adhippeto tiṇavatthārakoti ime satta samathā buddhenādiccabandhunā vuttāti yojanā
 catūsu  adhikaraṇesu yaṃ adhikaraṇaṃ yattakehi samathehi sammati te saṅgahetvā dassento āha tiādi
 vivādotiādinā uddiṭṭhamatthaṃ niddisanto āha tiādi  etesu catūsu adhikaraṇesu samathesu ca kiṃ kena sammatīti ce  vivādādhikaraṇaṃ  yebhuyyasikāya  samathena sammukhāvinayena cāti dvīhi samathehi  yassā kiriyāya dhammavādino bahutarā esā  saṅghasammukhatā dhammasammukhatā vinayasammukhatā puggalasammukhatāti  vuttānaṃ saṅghādīnaṃ catunnaṃ sannidhānena vā gaṇapuggalehi samiyamānaṃ vivādādhikaraṇaṃ saṅghasammukhataṃ vinā itarehi tīhi vā sammatīti vuttaṃ hoti
ettha ca kārakasaṅghassa saṅghasāmaggivasena sammukhībhāvo  sametabbassa vatthuno  bhūtatā  yathā taṃ sametabbaṃ tathevassa samanaṃ  yo ca vivadati yena ca vivadati tesaṃ ubhinnaṃ atthapaccatthikānaṃ sammukhībhāvo 
anuvādo catūhipīti uddiṭṭhaṃ niddisanto āha tiādi ti anupaṭipāṭiyā ti sammukhāvinayasativinayaamūḷhavinayehi tīhipi ti yathā tīhi tathā  tassapāpiyasikāsamathenāpi anuvādo sammati pageva catūhīti attho
yo pāpussannatāya pāpiyo puggalo tassa kattabbato ti kammaṃ vuccati āyasmato dabbassa  mallaputtassa viya sativepullappattassa khīṇāsavassa katā amūlikā sīlavipatticodanā sammukhāvinayena ñatticatutthāya kammavācāya dinnena sativinayena ca sammati ummattakassa bhikkhuno katā āpatticodanā sammukhāvinayena ca tatheva dinnena amūḷhavinayena ca sammati saṅghamajjhe āpattiyā codiyamānassa avajānitvā paṭijānanādiṃ karontassa pāpabhikkhuno bahulāpatticodanā sammukhāvinayena ceva tatheva pakatena tassapāpiyasikākammena ca vūpasammatīti vuttaṃ hoti
āpatti pana tīhevāti uddesassa niddesamāha tiādi  sammukhāvinayena  paṭiññātakaraṇena tiṇavatthārakena vā imehi tīhi eva samathehi  āpattādhikaraṇaṃ upasamaṃ yātīti yojanā ettha  nāma āpattiṃ paṭiggaṇhantena passasīti vutte āpattiṃ desentena āma passāmīti sampaṭicchanaṃ  pana sayameva vakkhati
ti ettha garukāpatti sammukhāvinayena paṭiññātakaraṇena cāti dvīhi lahukāpattiṃ āpajjitvā saṅghe vā gaṇe vā puggale vā desanāya sammukhāvinayena ceva paṭiññātakaraṇena ca kosambakānaṃ viggahasadisaṃ mahāviggahaṃ karontehi āpannā anekavidhā āpattiyo sace honti tāsu vakkhamānasarūpaṃ thullavajjādiṃ ṭhapetvā avasesā sabbā āpattiyo sammukhāvinayena tiṇavatthārakena ca sammantīti attho
 kiccādhikaraṇaṃ  sammukhāvinayeneva sammatīti yojanā
ti  ettha nimittatthe bhummaṃ ti vinicchayakārake saṅghe dhammavādīnaṃ bahuttaṃ vā appatarattaṃ vā jānituṃ vakkhamānena nayena salākaṃ gāhāpeyya ti na chandāgatiṃ gacchati gahitāgahitañca jānātīti vuttaṃ pañcahi aṅgehi samannāgataṃ puggalaṃ dasseti tiādinā salākaggāhappakāro dassito ti ettha kaṇṇe jappo yasmiṃ salākaggāhapayogeti viggaho ettha  nāma dhammavādisalākā ca adhammavādisalākā ca visuṃ visuṃ cīvarakaṇṇe pakkhipitvā puggalānaṃ santikaṃ visuṃ visuṃ upasaṅkamitvā salākā visuṃ visuṃ dassetvā ito tava ruccanakaṃ gaṇhāhīti raho ṭhatvā gāhāpanaṃ  nāma dhammavādīnaṃ bahubhāvaṃ ñatvā sabbesu jānantesu puggalānaṃ santikaṃ gāhāpanaṃ  nāma evameva kaṇṇamūle raho ṭhatvā gāhāpanaṃ
ti ettha saṅgheti seso ti etthāpi ussadesūti vattabbaṃ
ti attano yaṃ kiccaṃ tenevāti
tiādi alajjī lajjī bāloti jānanassa hetubhūtakammadassanaṃ ti abhijjhāditividhamanoduccaritavasena duṭṭhu cintento ti musāvādādicatubbidhavacīduccaritavasena vacīdvāre paññattānaṃ sikkhāpadānaṃ vītikkamavasena duṭṭhu bhāsanasīlo ti pāṇātipātāditividhakāyaduccaritavasena kāyadvāre  paññattasikkhāpadānaṃ vītikkamavasena kucchitakammassa karaṇasīlo ti yathāvuttaṃ alajjīlajjībālalakkhaṇaṃ nigameti
 yebhuyyasikātiādigāthāhi niddiṭṭhameva atthaṃ nigametumāha tiādi ti tividhassa salākagāhassa aññatarena bahukā dhammavādino yadi siyunti yojanā nti ettha vivādādhikaraṇavūpasamananti seso
 yo  puggalo alajjī ca hoti sānuvādo ca  kāyakammato vacīkammato ca asuci ca sambuddhajigucchanīyoti attho  evaṃvidho pāpa tassa pāpiyasikakammassa yogo hotīti sambandho ti ettha  nāma codanā saha anuvādena vattatīti  pāpagarahitapuggalehi kātabbacodanāya anurūpoti attho
ti kalahassa pubbabhāge ti kāyavacīdvārappavatte hatthaparāmasādike kalahe ca ti bahuvidhe vivāde jāte ti samaṇānaṃ ananucchavike nānappakāre kāyikavācasikavītikkame ca kate ti anante ti kucchite amanāpavacane ciṇṇeti yojanā ti attho nti gavesiyamānaṃ āpattādhikaraṇanti seso nti caṇḍaṃ nti āsajjaṃ nti vūpasametabbaṃ
 yathā ca vūpasammati tathā tiṇavatthārake suddho hotīti sambandho
nti  pārājikañceva saṅghādisesañca nti gihīnaṃ jātiādīhi pāḷiyā āgatehi dasahi akkosavatthūhi aṭṭhakathāgatehi ca tadaññehi akkosavatthūhi khuṃsanavambhanapaccayā ca dhammikapaṭissavassa asaccāpanapaccayā ca āpannāpattiṃ esā eva hi āpatti gihipaṭisaṃyuttā nāma  atthi gihipaṭisaṃyuttā atthi nagihipaṭisaṃyuttāti dukaṃ nikkhipitvā gihipaṭisaṃyuttāti sudhammattherassa āpatti yā ca dhammikassa paṭissavassa asaccāpane āpatti avasesā nagihipaṭisaṃyuttāti  vacanato
ti ca tena cittassa gahapatino jātiṃ paṭicca khuṃsanavambhanapaccayā āpannā omasavādasikkhāpadavibhāgagatā dukkaṭāpatti gahetabbā idañca upalakkhaṇamattaṃ tasmā itarehipi akkosavatthūhi gihiṃ khuṃsentānaṃ vambhentānaṃ itaresaṃ bhikkhūnaṃ sā āpatti gihipaṭisaṃyuttāvāti veditabbaṃ tathā āpannaṃ āpattiṃ desāpentena dassanūpacāraṃ avijahāpetvā savanūpacāraṃ jahāpetvā ekaṃse uttarāsaṅgaṃ kārāpetvā ukkuṭikaṃ nisīdāpetvā añjaliṃ paggaṇhāpetvā sā āpatti desāpetabbā
nti  diṭṭhāvikamme niyutto diṭṭhāvikammiko taṃ  ye pana na metaṃ khamatīti aññamaññaṃ diṭṭhāvikammaṃ karontīti  ye puggalā dassitā tesamaññatarasseva gahaṇaṃ
ti bhaṇḍanakārakehi bhikkhūhi saddhiṃ mahantaṃ viggahaṃ katvā sambahulā āpattiyo āpanno yo bhikkhu ti tasmiṃ tiṇavatthārakasamathakārake bhikkhusamūhe ti chandaṃ datvā taṃ bhikkhuparisaṃ anāgatattā na saṃvijjati tañca ṭhapetvāti yojanā
 kate sati yāva upasampadamāḷato pabhuti āpannāya  nirāpatti hutvā  saṅghoti yojanā

